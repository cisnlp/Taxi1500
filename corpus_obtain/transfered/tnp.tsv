62003016	Faith	Kitah kotəhrun vivi məmə nolkeikeiən in tol lanu , mətəu-inu Iesu təməfa rəhan nəmiəgəhiən o tah . Kəni təhmen əmə lanəha , təuvɨr məmə kitah mɨn kotəfən nəmiəgəhiən rəhatah o piatah mɨn .
43013001	Grace	Tɨnuva mətəuarus nian nətəm Isrel kotol lafet lan , lafet rəha Pasova , kəni Iesu tɨnəhrun məmə rəhan nian tɨnuva rəkɨs məmə otəpəh nəhue nɨftəni u , muvən meruh Tatə Uhgɨn . Nian rəfin in təmatolkeikei pɨk rəhan nətəmimi u kəutatɨg e nəhue nɨftəni , kəni mətəu rəueiu in tətəgətun əsas rəhan nolkeikeiən kəm lah muvən mətəuarus naunun nian rəhan .
58003017	Sin	? Nɨpəh mɨn u kəmotol Uhgɨn niəməha tol o nu fote ? Ilah u , nətəm kəmotol noliən tərah , kəni motəmei mohmɨs mautəməhl-məhli əpnapɨn əmə əpəha təpiə-məpiə ikɨn .
60001014	Recommendation	Otol nəuia Uhgɨn təhmen=pən əmə məmə kəlkələh mɨn nətəm kotəuvɨr kautol nəuia tatə mɨn . Aupən rəkɨs , itəmah nəməsotəhruniən nɨpəhriəniən rəha Uhgɨn , kəni nəmautol noliən tərah mɨn iətəm nɨkitəmah əmə tolkeikei . Mətəu rəueiu , sotegəhaniən e nətəlɨgiən mɨn əha okotiuvi rəkɨs mɨn itəmah .
45011032	Grace	Nətəmimi rəfin kəutəhti nəuia Uhgɨn , kəni in tatol məmə rəhalah noliən tərah tətaskəlɨm ilah . In təmol lanəha məmə rəhan nasəkiən otepət o lah ərəfin .
66006006	Description	Konu iəmətəu nəuian kəti tatsɨ=pən e nəlugɨn e nati kəutəmiəgəh mɨn ilah kuvət , mətəni məmə , “ Uvən , kəmegəhan lam məmə nəkəhrun nosiən nəumɨs e nɨtəni mɨn , kəni ilah okotəkeikei motərəkɨn məni asoli o nosiən nauəniən nəuan nəuvetɨn əmə . Mətəu onəsərəkɨniən nəukətɨ nɨgi olif mɨn iətəm katol oiel e nəuan , kəni nəsərəkɨniən nəukətɨ nɨləuɨs u krep iətəm katol wain lan . ”
59004010	Recommendation	Otosiahu rəhatəmah nətəlɨgiən tuvən kəm Iərmənɨg , kəni in otəfəri itəmah .
44017031	Grace	In təməni lanəha , mətəu-inu in təmɨtəpɨn rəkɨs nian in otakil noliən lan rəha nətəmimi rəfin , kəni in otol əmə e suaru iətəm təhruahru . Uhgɨn tɨnɨtəpɨn rəkɨs iətəmimi iətəm otakil noliən mɨn rəha nətəmimi , kəni kɨnotəhrun rəkɨs məmə in pəh , mətəu-inu tɨnol rəkɨs suah kəha təmiəgəh e nɨmɨsiən . ”
43019002	Description	Kəni kəmotəmki nɨləuɨs iətəm tol nihlɨn nihlɨn , motol kəfəfau lan , təhmen e kəfəfau rəha kig , kəni motaharu=pən e rəhn-kapə . Kəni məhuvən=pən e kot əfəməh kəti kəm in , tol nəugɨ naris lan , təhmen e kot rəha kig .
54005014	Recommendation	Kəni iəu iətəni kəm nɨpətan mɨtə mɨn kəmɨmɨs ərin ilah məmə təuvɨr ilah okotol mɨn marɨt , kəni motos nətɨlah mɨn , kəni moteh vivi ilah . Kəni nəmə kotol lanəha , kəni məsotəfəniən nəua nɨmahan kəm tɨkɨmɨr məmə okotəni rah itah .
43014011	Faith	Itəmah onəkotəkeikei motəhatətə lak nian iəu iətəni məmə iətatɨg e Tatə Uhgɨn , konu Tatə Uhgɨn tətatɨg lak . Mətəu nəmə kəpə , təuvɨr məmə nəkotəhatətə lak o nəfɨgəmiən rəha uək asoli mɨn iətəm iəmatol .
66020014	Violence	Kəni kəmələs Nɨmɨsiən mɨne Nəuanpən , kəraki=pən e lau e nəmnamɨ nɨgəm asoli . Nəmnamɨ nɨgəm asoli u , in nɨmɨsiən mau keiu .
58009026	Description	Nəmə Krɨsto təmatol sakrifais lanəha e nu mɨn rəfin , təhmen e pris mɨn u aupən , in otəkeikei mətəu nahməiən nian tepət tətuəuin e nian Uhgɨn təmol nɨftəni . Mətəu rəueiu , kitah kɨnotatɨg e naunun nian , in təmiet pətɨgəm=pa mau kətiəh əmə , məmə otol aru sakrifais e rəhan nəmiəgəhiən o nos rəkɨsiən təfagə tərah . Kəni rəhan sakrifais , in naunun .
44013018	Description	Kəni mateh vivi ilah nati əpnapɨn kəmautol noliən tərah mɨn o nu fote nian kəmautan əpəha ikɨn təpiə-məpiə ikɨn .
46011033	Recommendation	Tol lanəha piak mɨn mɨne nəuvɨnɨk mɨn , nian nəkəhuva kətiəh məmə nəkotauən , əutəhtahnin itəmah mɨn .
66006012	Violence	Kəni nian Nətɨ Sipsip təmatgəhli rəkɨs nati tatol sikɨs iətəm kəmuvan-ərain nauəuə lan , kəni əmeiko , nəmig asoli kəti təməlauəl . Mɨtɨgar təmapinəpu agɨn , kəni məuɨg təmərarəuv agɨn təhmen e nɨrə .
58011035	Violence	Nɨpətan nəuvein əha ikɨn nətəm kotəhatətə əskasɨk e Uhgɨn , kəni tol lanəha Uhgɨn tatol nenətɨlah kotair=pa mɨn e nɨmɨsiən . Mətəu nətəmimi nəuvein əha ikɨn nətəm kotəhatətə əskasɨk e Uhgɨn , ilah kotegəhan e rəhalah tɨkɨmɨr mɨn kautol nərahiən mɨne nahməiən kəm lah e nɨpətɨlah , kəni nɨkilah təsəhtiən nati u . Ilah kəməsotəpəhiən rəhalah nəhatətəiən , məmə rəhalah tɨkɨmɨr mɨn okohtɨs ilah . Ilah kəutəhatətə məmə Uhgɨn in otol ilah kotəmiəgəh mɨn e nəmiəgəhiən kəti iətəm təuvɨr mapirəkɨs .
44016037	Violence	Mətəu Pol təməni=pən kəm soldiə mɨn əha məmə , “ ? Ei , mətəu təhro əha ? Mə itɨmlau iətəm Rom mil . Kəni iətəmi rəha kot mil əha kəməsueruhiən məmə iəmuol nati kəti tərah , mətəu e nəhmtɨ nətəmimi kəmotalis itɨmlau , kəni motləfən itɨmlau e kaləpus . ? Kəni rəueiu kuolkeikei məmə oiəkiaiet oneuən əmə ? ! Kəpə ! Ilau əmə okuəkeikei miəuva u ikɨnu kəni muəfətɨgəm itɨmlau . ”
45013009	Recommendation	Lou tətəni məmə , “ Sotakləhiən e pətan , ” “ Sohamuiən itəmi , ” “ Sotakləhiən , ” “ Nɨkim təsuvəniən e natimnati rəha iətəmi kəti , ” kəni lou nəuvein mɨn əha ikɨn . Mətəu nəghatiən kətiəh əmə in nəukətɨlah rəfin , in tətəni məmə , “ Olkeikei ik kəti təhmen əmə məmə natolkeikei aru ik . ”
62003003	Faith	Kəni iətəmimi iətəm tatuhuin məmə otəhmen e Krɨsto , in otəkeikei mol nəmiəgəhiən rəhan təhlan məuvɨr aru noliən mɨn rəhan , mətəu-inu Krɨsto in mɨn in təhruahru vivi agɨn .
45007022	Faith	E nɨkik rəfin , iəkolkeikei Lou rəha Uhgɨn ,
50004004	Recommendation	Otagiən o Iərmənɨg nian rəfin . ! Kəni iəkəni mɨn , otagiən !
66001012	Description	Kəni əmeiko , iəkeirair məmə iəkeruh-to , məmə pəh tətəghati kəm iəu . Kəni nian iəmeirair , mafu nati kətətu-pəri lait lan , ilah səpɨn , kəmol e aiən u kol tətoraip-oraip ,
58003018	Sin	? Kəni nɨpəh mɨn u Uhgɨn təmətəghati e lah , matos nonauvɨl məmə ilah okəsəhuvəniən mohiet pətɨgəm ikɨn katos nəmeigiən ohni ikɨn ? In təmətəghati kəm nətəmimi nətəm kəmotəhti nəuian .
43010008	Sin	Nətəmi mɨn u nətəm kəmotaupən lak , ilah rəfin nətəmimi rəha nakləhiən əmə mɨne nohamuiən itəmi . Mətəu sipsip mɨn ko kəsotətəlɨgiən e lah .
60002018	Recommendation	Itəmah slef mɨn , onəkotəkeikei motol nəuia rəhatəmah nətəmi asoli mɨn , kəni motəfən nɨsiaiən kəm lah . Nəkotol lanəha kəm lah rəfin , nətəm kautol tɨmətɨg kəni motəuvɨr o təmah , mɨne nətəmi mɨn u kautol noliən əskasɨk mɨn kəm təmah .
44006013	Description	Kəni kəmotəmki nətəmimi nəuvein məhuva məmə okoteiuə e Stipɨn . Nətəmi mɨn u kəmotəni məmə , “ Nian rəfin tətəni nəghatiən tərah e Nimə Rəha Uhgɨn , kəni mətəni rah Lou rəha Mosɨs .
47005018	Faith	Natimnati rəfin mɨn əha tatsɨpən e Uhgɨn . Aupən kitah tɨkɨmɨr mɨn kitah Uhgɨn , mətəu e Krɨsto , in təməmki itah kəhuva iuəkɨr ohni , mol itah rəhn-niəli mɨn . Kəni təməfa kəm tɨmah uək u rəha niuvi=paiən tɨkɨmɨr mɨn rəha Uhgɨn okəhuva rəhn-niəli mɨn .
59005010	Recommendation	Piak mɨn mɨne nəuvɨnɨk mɨn . Nɨkitəmah tətəhti-to iəni mɨn aupən nətəm kəməutəni pətɨgəm nəghatiən mɨn e nərgɨ Iərmənɨg . Rəhalah nəmiəgəhiən tətəgətun itah məmə rəhatah nətəlɨgiən otəkeikei məfəməh e nian nərahiən tətuva .
44002021	Faith	E nian əha , nətəmimi rəfin nətəm okotauɨn e Nərgək , iəu oiəkosmiəgəh ilah . ” ’
66007012	Faith	mautəni məmə : “ ! Əuəh ! ! Amen ! ! Nɨpəhriəniən ! Rəhatah Uhgɨn təuvɨr pɨk , mətəhagəhag vivi . ! In teinatɨg teinatɨg , təsanən , nahgin tepət ! ! Pəh kotəni-vivi in , motɨsiai in , kəni motəni tagkiu kəm in mautəhuvən mautəhuvən naunun tɨkə ! ! Əuəh ! ”
60003003	Recommendation	Pəh malə-malə rəhatəmah in səniəmə rəha nɨpətɨtəmah , təhmen e noliən rəha nəlisiən nəuanutəmi , uə nuvəniən e natimnati kəmol e aiən u kol tətoraip-oraip , uə nuvəniən e napən vi mɨn .
55001008	Faith	Kəni inəha , saulɨsiən o nəni pətɨgəmiən Iərmənɨg , kəni saulɨsiən lak iətəm iətatɨg e kaləpus o nərgɨn . Iətətəu nahməiən o nanusiən təuvɨr , kəni nəmə nian əskasɨk tətuva ohnik , nəkəkeikei mol məmə iəu mɨne e nəsanəniən iətəm Uhgɨn tətəfɨnə kəm ik .
43017019	Description	Kəni iəu iətəfɨnə aru iəu məmə iəkasim o noliən nəlpəkauiən rəham , məmə iəkasiru e nətəmimi mɨn u , məmə ilah mɨn okotasim motəhruahru , kəni ilah nətəmimi pəhriən rəham .
66003002	Recommendation	! Otair-tə ! Noliən təuvɨr mɨn rəhatəmah nəmautol aupən , otəsuvəhiən tɨkə agɨn . Mətəu itəmah nəkotəkeikei motalkut məmə onəkotəfəri mɨn noliən rəhatəmah , motol tuva məskasɨk , mətəu-inu rəhatəmah noliən təuvɨr mɨn iətəm təhruahru e nəhmtɨ Uhgɨn , iəseh əhanəhiən kəti iətəm nəmotol məhuvən motol naunun lan .
66016004	Description	Kəni agelo nəmpə tri , təmauvəregɨn pətɨgəm rəhan pesɨn e nəhmtɨ nəhu mɨn mɨne nəlugɨ nəhu mɨn , kəni ilah kəməhuva motol nɨrə e lah .
45005002	Faith	Kitah kəməutəhatətə e Iesu Krɨsto , kəni in təmos itah kəhuva e nəhmtɨ Uhgɨn məmə okotos nəuvɨriən iətəm Uhgɨn təmətuati lan kəm tah . Kəni nəuvɨriən əha , kəutatɨg lanəha rəueiu . Kəni kitah kotagiən mətəu-inu kitah kotəhrun vivi agɨn məmə okotos nepətiən əhagəhag rəha Uhgɨn .
49005005	Sin	Kəni nəkotəkeikei motəhrun nati u məmə , nətəmimi nətəm kautohtəu nɨpətan , uə nətəmimi nətəm kautol noliən tərah iətəm tol naulɨsiən o nəniən , uə nətəm kəutaumɨs , ilah mɨn əha ko kəsəhuvəniən e negəu rəha Krɨsto mɨne Uhgɨn , ( nətəm kəutaumɨs kotəhmen e nətəmimi kəutəfaki kəm narmɨ nati mɨn , rəhalah nautə in uhgɨn rəhalah ) .
58011008	Faith	Epraham in təməhatətə əskasɨk e Uhgɨn . Tol lanəha , e nian Uhgɨn təmauɨn rəkɨs lan məmə otuvən e nɨtəni pɨsɨn kəti , in təmol nəuia Uhgɨn . Nɨftəni əha , Uhgɨn təməni əskasɨk rəkɨs kəm in məmə otəfən kəm in . Kəni Epraham təmiet , mətəu in təruru məmə tatuvən iə mɨne .
49005018	Recommendation	Sotapɨsiən e wain mətəu-inu otiuvi=pən itəmah e nalməliən , mətəu təuvɨr məmə nəmiəgəhiən rəhatəmah otəriauəh əmə e Narmɨn Rəha Uhgɨn .
61002002	Sin	Kəni nətəmimi tepət okotohtəu=pən noliən tərah mɨn rəhalah iətəm tol naulɨsiən . Kəni tol lanəha , nətəmimi tepət okotəni rah suaru rəha nɨpəhriəniən .
49002018	Faith	Kəni rəueiu e nati nak iətəm Krɨsto təmol , kitah rəfin nətəm Isrel mɨne Nanihluə mɨn , kotəhrun nuvaiən o Tatə Uhgɨn e Narmɨn Rəhan kətiəh əmə .
44021025	Recommendation	“ Kəni rəueiu iəkəni Nanihluə mɨn nətəm kəutəhatətə e Iesu . Itɨmah iəmotahli=pən rəkɨs nauəuə kəti kəm lah . Nauəuə əha tətəni lanu rəhatɨmah nəghatiən məmə ilah okəsotuniən nɨrə , mɨne nauəniən u katol sakrifais lan kəm narmɨ nati mɨn , kəni məsotuniən nati miəgəh u kəmarin nentəui mətəu-inu nɨran əpəha ikɨn e nɨpətɨn , kəni məsotoliən təfagə e pətan . ” Kəni Pol təmegəhan e nəghatiən əha .
44005003	Sin	Mətəu Pitə təməni=pən kəm in məmə , “ Anənaiəs . ? Təhro nətegəhan e iərmɨs u Setən tətuva e nɨkim ? Nəteiuə e Narmɨn Rəha Uhgɨn kəni mətaskəlɨm nɨpɨlga məni nəuvetɨn rəha nɨftəni məmə rəham .
49004014	Recommendation	Kəni kitah okotəpəh noliən mɨn rəha kəlkələh mɨn u nian rəfin kəutəuhlin rəhalah nətəlɨgiən e nati kɨnotəhatətə rəkɨs lan , təhmen e kɨnu kəti iətəm naiəh tatos . Nətəlɨgiən rəhatəmah tatol lanəha mətəu-inu suah kəti tətəgətun nati pɨsɨn , uə suah kəti mɨn tatiuvi rəhatəmah nətəlɨgiən e nəghatiən rəhan iətəm nɨkitəmah təhti məmə in təuvɨr , mətəu nɨpəhriəniən , suah kəha təteiuə .
46006009	Sin	Sotətəlɨgiən e neiuəiən . Nəkotəkeikei motəhrun məmə , nətəmi kautol nərahiən , ko kəsəhuvəniən e Narmənɨgiən Rəha Uhgɨn : ilah nətəm kəutakləh e pətan , mɨne nətəm kəutəfaki kəm narmɨ nati mɨn , mɨne nəman nətəm kɨnotol rəkɨs marɨt kəutakləh e pətan , mɨne nəman nətəm kautit aru ilah mɨn ,
58010025	Recommendation	Təsəuvɨriən məmə okotəhlman e noliən rəha nuhapumɨniən kitah mɨn . Nətəmimi nəuvein ilah kautol lanəha , mətəu pəh kitah kautem məha-məha itah mɨn nian rəfin . Kəni rəueiu koteruh məmə nian rəha nuvaiən rəha Iesu tətuva iuəkɨr , təuvɨr məmə kitah kautəkeikei e nem əskasɨkiən itah mɨn , mautol tətəri təhmɨn mɨn .
51003005	Sin	Mətəu itəmah onəkotəkeikei motəpəh agɨn noliən tərah mɨn rəha nəhue nɨftəni , noliən tərah tol mɨn lanu ; nɨpətan mɨne nəman mɨne , kautit oneuən ilah mɨn ; ilah kautol noliən tərah tol naulɨsiən o nəniən ; ilah kotolkeikei pɨk ilah mɨn o noliən tərah ; təfagə tərah tepət e rəhalah nətəlɨgiən ; ilah navərəs , kəni noliən əha təhmen=pən məmə kəutəfaki kəm narmɨ nati mɨn , inəha , kəutləfəri natimnati mɨn rəha nəhue nɨftəni ilɨs tapirəkɨs Uhgɨn .
52005008	Faith	Mətəu pəh kitah kotarmənɨg e noliən mɨn rəhatah , mətəu-inu kitah nətəmi rəha nianiən . Pəh kotaskəlɨm noliən rəha nəhatətəiən mɨne nolkeikeiən məmə nəpaliən kəti , inu təhmen e soldiə kəti iətəm tətəfən napən təhmen e aiən iətəm tətəməhli pəsɨg e nɨmankɨlahatəmi məmə nəpaliən kəti . Kəni pəh kotələhu=pən əskasɨk rəhatah nətəlɨgiən e Uhgɨn məmə nəpaliən kəti , inu təhmen e soldiə kəti iətəm tɨtaharu=pən kəfəfau əskasɨk kəmol e aiən iətəm tətəhtərain rəhn-kapə təmi məmə nəpaliən kəti .
55001007	Grace	Ol uək e nəsanəniən əha , mətəu-inu Uhgɨn təsəfaiən kəm tah nɨkin rəha nəgɨniən , mətəu təməfa nɨkin rəha nəsanəniən , mɨne nɨkin rəha nolkeikeiən , mɨne nɨkin iətəm tatol noliən mɨn iətəm in təhrun məmə kotəhruahru .
62002004	Sin	Iətəmi u tətəni məmə “ Iəkəhrun Uhgɨn , ” mətəu təsoliən nəuian , in ieiuə , kəni nɨpəhriəniən tɨkə lan .
50002002	Faith	Təuvɨr , pəh nətəlɨgiən rəhatəmah tuva matol kətiəh ; kəni motolkeikei itəmah mɨn ; kəni mautol pəti uək e nətəlɨgiən kətiəh mɨne nɨkin təuvɨr . Konu , nəmə nautol natimnati mɨn əha , in otol nɨkik tagiən pɨk agɨn .
43007030	Description	O nati u , nətəmi asoli mɨn kəmotolkeikei məmə soldiə mɨn okotaskəlɨm Iesu , mətəu kəti təməsea-pəniən mek , mətəu-inu təsol əhanəhiən nian rəhan .
54006018	Recommendation	Əghati əskasɨk kəm lah məmə rəhalah noliən təuvɨr mɨn , mɨne rəhalah nasiruiən təuvɨr mɨn otepət . Kəni nɨkilah otəkeikei magiən o nətuatiən kəm nətəmimi .
43018030	Description	Kəni ilah kəmotəni=pən kəm in məmə , “ ! Nəmə suah u in təsatgəhliən lou , kəni iəsotələsiən məhuva ohnik ! ”
45014006	Faith	Iətəmimi kəti iətəm tətəni məmə nian kətiəh əmə rəha Uhgɨn , in tatol o nɨsiaiən Iərmənɨg . Kəni iətəm tatun nəhuvegɨ nati , tatun o nɨsiaiən Iərmənɨg , mətəu-inu tətəni tagkiu kəm Uhgɨn o nɨgɨn nauəniən . Kəni iətəm tətəpəh əmə nuniən nəhuvegɨ nati , in mɨn tətəpəh nuniən o nɨsiaiən Iərmənɨg , kəni in mɨn tətəni tagkiu kəm Uhgɨn o nɨgɨn nauəniən .
45012012	Recommendation	Otagiən mətəu-inu nəmotələhu=pən əskasɨk rəhatəmah nuhuiniən e Uhgɨn . Kəni nian nərahiən tuva , otol rəhatəmah nətəlɨgiən tatəfəməh . Kəni motəghati kəm Uhgɨn e nəfakiən nian rəfin .
44024023	Description	Kəni Filiks təməni=pən kəm iətəmi asoli e soldiə mɨn məmə otaskəlɨm Pol , mətəu otegəhan lan məmə in otol natimnati nəuvein . Kəni megəhan e rəhan mɨn məmə kotəhrun nosiən natimnati iətəm in tolkeikei məhuva kəm in .
46013007	Description	Noliən rəha nolkeikeiən tol lanu : nati əpnapɨn suaru rəha iətəmi kəti tiəkɨs , mətəu nian rəfin iətəmi əha tatɨtəu=pən əmə , məsəhlmaniən e rəhan nəhatətəiən nian kəti , kəni nian rəfin tətələhu=pən əskasɨk rəhan nətəlɨgiən e Uhgɨn , rəhan nəhatətəiən tətəhtul əmə lanko e nian rəha nərahiən .
47004013	Faith	Nauəuə Rəha Uhgɨn tətəni məmə , “ Iəməhatətə , kəni tol lanəha iətəghati . ” Kəni e noliən kətiəh əmə rəha nəhatətəiən , itɨmah mɨn iəkotəhatətə , kəni tol lanəha iautəghati ,
52005014	Recommendation	Kəni piak mɨn mɨne nəuvɨnɨk mɨn , iəhlətapuəh əskasɨk məmə nəkotagət əskasɨk e nətəmi mɨn u kəutəlpah məsotoliən nati kəti . Otəfəri nətəlɨgiən rəha nətəmi nɨkilah təpəou . Otasiru e nətəmi rəhalah nəsanəniən tɨkə . Otol rəhatəmah nətəlɨgiən təfəməh o nətəmimi rəfin .
66016010	Description	Kəni agelo nəmpə faif tauvəregɨn pətɨgəm rəhan pesɨn əpəha nati miəgəh tətarmənɨg ikɨn , kəni əmeiko , ikɨn mɨn rəfin in tətarmənɨg ikɨn in təmapinəpu . Kəni nətəmimi kautətəu nahməiən , mautus namɨlah məutauəhtuv-auəhtuv .
48006016	Grace	Kəni rəueiu , iətəfaki o nətəmimi mɨn u kəutohtəu=pən vivi nəghatiən u , ilah nəuanɨləuɨs əhruahru mɨn rəha Uhgɨn . Iətəfaki məmə , pəh nəməlinuiən rəha Uhgɨn mɨne rəhan nasəkəhruiniən otatɨg o lah .
44018025	Faith	Kəməgətun rəkɨs in e suaru rəha Iərmənɨg . Kəni nian rəfin nɨgəm tatuəu e nɨkin o nəni pətɨgəmiən nəghatiən rəha Uhgɨn . Kəni nəghatiən rəhan e Iesu in təhruahru məuvɨr . Mətəu nati kətiəh əmə , in təhrun əmə noliən bəptais u Jon təmatol aupən .
46010031	Recommendation	Nəukətɨ nəghatiən rəfin əha tol lanəha , nati nak iətəm onəkol , uə nəkauən , uə nəkəmnɨm , nəkəkeikei mol ilah rəfin e noliən iətəm otləfəri nərgɨ Uhgɨn lan .
62002027	Recommendation	Mətəu Narmɨn Rəha Uhgɨn iətəm nəmotos e Krɨsto , in tətatɨg əhanəh e nɨkitəmah . ? Tol lanəha , pəh mɨn təhrun nəgətuniən nati vi kəti kəm təmah ? Narmɨn Rəha Uhgɨn tətəgətun natimnati rəfin kəm təmah , kəni nəgətuniən əha rəhan , in nɨpəhriəniən , səniəmə neiuəiən . Tol lanəha , otəhtul=pən əskasɨk e Krɨsto , təhmen=pən əmə məmə Narmɨn rəhan təməgətun itəmah məmə nəkotol .
59002026	Faith	Nɨpətɨ iətəmimi , nəmə nəmiəgəhiən tɨkə lan , təmɨmɨs . Kəni təhmen əmə , kitah kəti iətəm tatos nəhatətəiən , mətəu təsoliən uək təuvɨr mɨn , rəhan nəhatətəiən təmɨmɨs .
44027035	Description	Pol təməmki pɨret , kəni məhtul aupən e lah məfaki=pən kəm Uhgɨn , kəni məhapu mun .
44015020	Sin	Mətəu pəh okotətei nauəuə kəti tuvən kəm lah məmə okəsotuniən nauəniən mɨn u kəmol rəkɨs sakrifais lan kəm narmɨ nati mɨn u iərmɨs mɨn , kəni kotamɨkmɨk e nəhmtɨ Uhgɨn . Kəni məsotoliən təfagə e pətan . Kəni məsotuniən nati miəgəh iətəm kəmarin nentəui mətəu-inu nɨran əha ikɨn e nɨpətɨn . Kəni okəsotuniən nɨrə .
44023003	Sin	Mətəu Pol təməni=pən kəm in məmə , “ ! Uhgɨn otol mɨn lanko lam ! Ik nəkəhmen e nimə iətəm kəmoh pɨk e al ruən əmə ihluə , mətəu tamɨkmɨk əpəha imə . ? Təhro nətəharəg u ikɨnu mətakil iəu e Lou rəhatah , mətəu ik nəməni məmə kəti otem iəu ? Ik nɨnatgəhli rəkɨs Lou əha . ”
45008001	Description	Kəni nəua nəghatiən rəfin mɨn əha tol mɨn lanu lan , məmə Uhgɨn tətəni məmə kitah kotəhruahru e nəhmtɨn mətəu-inu kəutəhatətə e nati iətəm Krɨsto təmol o tah . Kəni tol lanəha , Uhgɨn ko təsuhiən , kəni məsələhuiən nəghatiən məsoliən nalpɨniən kəti rəha nətəmimi mɨn u kəməhuva kətiəh ilah Krɨsto Iesu ,
52005009	Grace	Pəh kotol lanəha mətəu Uhgɨn təməsauɨn rəkɨsiən e tah məmə niəməha mɨne nalpɨniən rəhan otuva o tah , mətəu təmɨtəpɨn itah məmə in otosmiəgəh itah e rəhatah Iərmənɨg Iesu Krɨsto .
66020008	Violence	Kəni in otuvən əpəha e kaugə kuvət rəha nəhue nɨftəni , o nətəmimi iətəm kətəni məmə Kok mɨne Makok , məmə oteiuə e lah , kəni mos rəfin ilah moriarun ilah o nəluagɨniən . Ilah rəfin otepət otepət , nəmpə rəhalah in təhmen e nɨpəkɨl əpəha e nɨkalɨ nɨtəhi .
46006011	Grace	Kəni itəmah nəuvein , nəmautol lanəha . Mətəu , Narmɨn Rəha Uhgɨn rəhatah təmafəl itəmah , mələhu kalɨn itəmah məmə rəhan , mol itəmah nəkotəhruahru e nəhmtɨn e nərgɨ Iərmənɨg Iesu Krɨsto .
55001012	Faith	Tol lanəha iətətəu pɨk nahməiən ohni u ikɨnu e kaləpus . Mətəu iəsaulɨsiən , mətəu-inu iəkəhrun məmə pəh u iətəhatətə lan , kəni məhrun vivi məmə in təhrun neh viviən nati nak iətəm in təmələhu=pa e nəhlmək o naunun nian .
49006018	Faith	Kəni otegəhan=pən məmə Narmɨn Rəha Uhgɨn otit itəmah e rəhatəmah nəghatiən kəm Uhgɨn e nian rəfin , kəni otəghati kəm Uhgɨn e nəfakiən e noliən pɨsɨn pɨsɨn mɨn mɨne nətapuəhiən mɨn . Tol lanu , otəsal vivi , kəni motəfaki nian rəfin o iəfaki mɨn rəfin .
52001001	Grace	Iəu Pol , mɨne Sailəs , mɨne Timoti , iəhləni təuvɨr kəm təmah mɨn u niməfaki ikɨn Təsalonaikə , u itəmah u nətəmimi rəha Tatə Uhgɨn mɨne Iərmənɨg Iesu Krɨsto . Pəh Uhgɨn otətuati e rəhan nəuvɨriən mɨne nəməlinuiən kəm təmah .
50004005	Faith	Otol kəm nətəmimi məmə okoteruh məmə itəmah nətəmi rəhatəmah nətəlɨgiən tɨmətɨg . Kəni məsotaluiən məmə otəsuvəhiən Iərmənɨg tɨtəlɨg=pa mɨn .
46011026	Faith	O nati əha , nian rəfin nəkotun pɨret u , uə nəkotəmnɨm kap u , onəkautəni pətɨgəm nɨmɨsiən rəha Iərmənɨg mətəuarus tɨtəlɨg=pa mɨn .
59005015	Faith	Kəni nian ilah kəutəhatətə məmə Uhgɨn otol vivi iətəmi əha , kəni motəfaki lan , rəhalah nəfakiən in suaru məmə Iərmənɨg otol məmə iətəm tatɨmɨs otətəu təuvɨr mɨn . Kəni nəmə in təmol təfagə tərah kəti iətəm tatiuvi=pa nɨmɨsiən , kəni Uhgɨn otafəl rəhan təfagə tərah .
55001003	Faith	Nian rəfin lapɨn mɨne lənian , iətəfaki ohnik , kəni mətəni tagkiu kəm Uhgɨn ohnik . Kəni iatol uək rəhan təhmen=pən əmə e tɨpɨk mɨn , kəni iəkəhrun məmə noliən tərah kəti təsatɨgiən lak .
66006016	Description	Kəni ilah kəmotasək əfəməh=pən o nɨtəuət mɨn mɨne kəpiel asoli mɨn məmə , “ Okotəmei , motoh-ərain itɨmah , motəhluaig e tɨmah o nəhmtɨ kig u iətəm tətəharəg-pəri e rəhan jeə , mɨne o niəməha rəha Nətɨ Sipsip ,
66002017	Description	Itəmah rəfin matəlgɨtəmah tatɨg . Otətəlɨg vivi , kəni motəhrun nəghatiən mɨn u iətəm Narmɨn Rəha Uhgɨn tətəni=pɨnə kəm niməfaki mɨn . Iətəmimi iətəm tatol win e nəluagɨniən , iəu iəkəfən nauəniən oneuən u mana kəm in . Oiəkəfən mɨn kəpiel ruən kəti kəm in , iətəm kəmətei=pən nərgɨn vi lan , kəni in pɨsɨn əmə kəha iətəm otos , təhrun nərgɨn . ”
61002003	Sin	Kəni mətəu-inu ilah kotolkeikei pɨk məni , kəni okotos rəhatəmah natimnati e noliən ekəu-ekəu e nəuanagei mɨn iətəm kəmotsɨpən əmə e nətəlɨgiən aru əmə rəhalah . Nuvəh agɨn , Uhgɨn təməni pətɨgəm nalpɨniən rəhalah , kəni otəsuvəhiən in otərəkɨn ilah .
53002011	Sin	O nətəlɨgiən əha , Uhgɨn tahli=pən kəm lah nati kəti təsanən iətəm tatol nətəlɨgiən rəhalah tətalməli məmə okotəni nɨpəhriəniən e neiuəiən .
45002024	Sin	Inu təhmen e Lou Rəha Uhgɨn iətəm tətəni məmə , “ ! Nətəm Isrel ! Nanihluə mɨn kəutəni rah nərgɨ Uhgɨn o noliən tərah rəhatəmah . ”
55003008	Sin	Aupən ikɨn , Janes mɨne Jampres kəmətuəməki e Mosɨs , kəni e noliən əhmen əmə lanəha , nətəmimi mɨn əha kautəhti nəghatiən rəha nɨpəhriəniən . Nətəmimi mɨn u , rəhalah nətəlɨgiən təriauəh e noliən tərah mɨn , kəni noliən rəha nəhatətəiən rəhalah in neiuəiən əmə in əmə .
66003019	Recommendation	Nətəmimi mɨn ko rəfin nətəm iəkolkeikei pɨk ilah , iəu iətəghati əskasɨk kəm lah mətəgəu əhruahru ilah . Tol lanəha , təuvɨr məmə nɨkitəmah otɨmɨs=pa lak , kəni motəuhlin=pa e noliən tərah mɨn rəhatəmah .
45005001	Faith	Tol lanəha , Uhgɨn təməni məmə kitah kotəhruahru e nəhmtɨn e nəhatətəiən , mətəu-inu kitah kəutəhatətə e nati u Iesu Krɨsto təmol o tah . Kəni rəueiu , kitah Uhgɨn kəutatɨg e nəməlinuiən .
54004016	Recommendation	Ateh vivi noliən mɨn e nəmiəgəhiən rəham , kəni ol rəham nəgətuniən məmə in tətəhruahru e nian rəfin . Onəkəkeikei mətalkut əskasɨk məmə onəkol natimnati mɨn əha , mətəu-inu nəmə nəkol , kəni onəkosmiəgəh itəmah nətəm kəutətəlɨg lam .
44026011	Violence	Nian tepət iətuvən e nimə mɨn rəha nuhapumɨniən rəha nətəm Isrel matol nalpɨniən kəm lah matol məmə ilah okotəni rah Iesu . Nɨkik təmətahmə pɨk mətəməki e lah , kəni mətəgəu rəkɨs ilah nian rəfin . Kəni kotagɨm məhuvən e taun isəu mɨn ikɨn pɨsɨn pɨsɨn mɨn , mətəu iəmətəgəu rəkɨs ilah . ”
48005019	Sin	Kitah kotəhrun əmə noliən tərah aupən rəha nətəmimi nətəm kəmotos motair=pa mautol . Nɨpətan mɨne nəman mɨne , kautit oneuən ilah mɨn ; kəni ilah kautol noliən tərah rəfin iətəm tol naulɨsiən o nəniən ; rəhalah nətəlɨgiən tatuvən pɨk o noliən tərah mɨn əha .
46003007	Grace	Tol lanəha , iətəmimi iətəm tətərfei nati , uə iətəmimi tətəueiu e nəhu , in nati əpnapɨn əmə , mətəu Uhgɨn pɨsɨn əmə in nati keikei iətəm tatol natimnati kəutəmiəgəh mauteviə .
46001007	Faith	Tol lanəha , nian nautəhtul maru mautəhtahnin nuvaiən rəha Iərmənɨg rəhatah Iesu Krɨsto , Uhgɨn təməfɨnə kəm təmah rəhan nəsanəniən e Narmɨn o noliən uək rəhan , nəsanəniən rəfin mɨn əha iətəm kotəhruahru o nəmiəgəhiən rəhatəmah .
66014002	Description	Kəni iəkətəu nati kəti əpəha ilɨs e negəu e neai tətagət , nəuian təhmen e nɨtəhi tatem nəuanaluəluə , kəni məhmen mɨn e kaluəluə tɨtatɨperəh , kəni iəkətəu təhmen mɨn e nəuia hap tepət , nətəmimi kautoh .
44010043	Faith	Iəni mɨn rəfin rəha Uhgɨn aupən kəmautəni pətɨgəm in məmə , nətəmimi rəfin iətəm kotəni nɨpəhriəniən lan , Uhgɨn otafəl rəkɨs rəhalah mɨn noliən tərah mɨn e nərgɨ Iesu . ”
45002007	Faith	Uhgɨn otəfən nəmiəgəhiən itulɨn kəm nətəmimi nətəm kautəhtul əskasɨk nian rəfin o noliən nati iətəm təhruahru . Nətəmimi mɨn əha kəutalkut pɨk o noliən nati təuvɨr məmə Uhgɨn otəfən kəm lah nəni-viviən , mɨne nɨsiaiən , mɨne nəmiəgəhiən iətəm naunun tɨkə .
66001004	Grace	Iəu Jon , iətahli=pɨnə nauəuə u tatuvnə kəm niməfaki mɨn ilah səpɨn əpəha e nɨtəni Esiə . Pəh Uhgɨn u iətəm tətatɨg u rəueiu , təmətatɨg itulɨn , kəni otəpanatɨg itulɨn mɨn , in otəfɨnə rəhan nəuvɨriən mɨne nəməlinuiən kəm təmah . Kəni pəh narmɨn ilah səpɨn iətəm kəutatɨg aupən e jeə rəha kig , ilah mɨn okotol lanko e təmah .
44019004	Faith	Kəni Pol təni məmə , “ Noliən bəptais iətəm Jon təmatol , katol e nətəmi mɨn u kəutəuhlin ilah e rəhalah noliən tərah mɨn . Mətəu Jon təmətəni pətɨgəm məmə nətəmimi okotəkeikei motəhatətə e iətəmimi iətəm otəpanuərisɨg lan . Suah u in Iesu . ”
61002009	Violence	Natimnati mɨn əha tətəgətun məmə Iərmənɨg Uhgɨn təhrun nosmiəgəhiən nətəmimi nətəm kotəhatətə lan , kəni təhrun nəmki rəkɨsiən ilah e nərahiən iətəm kəutatɨg lan . Mətəu nətəmimi nətəm kəsotəhruahruiən , Uhgɨn təhrun naskəlɨmiən mol nalpɨniən kəm lah rəueiu muvən mətəuarus nian in otələhu nəghatiən o nalpɨniən rəha nətəmimi .
58011016	Grace	Ilah kotolkeikei imalah ikɨ pɨsɨn kəti iətəm təuvɨr mapirəkɨs , inu e negəu e neai . Kəni o nati u , in təsaulɨsiən məmə okəni məmə in rəhalah Uhgɨn . Kəni Uhgɨn təmol əpenə-penə rəkɨs e taun kəti ikɨn əha o lah .
54004007	Recommendation	Əpəh , sətəlɨgiən e nəghatiən eiuə mɨn iətəm nətəlɨgiən rəha Uhgɨn tɨkə lan , nəghatiən mɨn təhmen e namsu əpnapɨn mɨn iətəm nɨpətɨn tɨkə . Mətəu əgətun aru rəham nəmiəgəhiən məmə tətɨtəu=pən Nauəuə Rəha Uhgɨn .
66020009	Violence	Ilah kəmotaliuək məhuvən isəu isəu mɨn mohrəuei rəfin nəhue nɨftəni . Kəni ilah kəmotəhtul mohtəlau e ikɨn nətəmimi rəha Uhgɨn okotatɨg ikɨn , mɨne taun asoli u iətəm Uhgɨn tolkeikei pɨk . Mətəu nɨgəm kəti təmsɨpəri e negəu e neai , muva mus ilah .
44010048	Description	Kəni in təməni=pən məmə okol bəptais e lah e nərgɨ Iesu Krɨsto . Kəni ilah kəmotətapuəh o Pitə məmə otatɨg nəuvetɨn ilah min .
45002019	Grace	Itəmah nautəni pɨk məmə nautit nətəmi nəhmtɨlah təpɨs , kəni itəmah nəutasiəgəpɨn suaru rəha nətəmimi kəutaliuək tapinəpu ikɨn ,
62002025	Grace	Kəni nati u inu , nəmiəgəhiən itulɨn , in təməni əskasɨk məmə otəfa kəm tah .
59003017	Description	Mətəu iətəmimi iətəm tatos neinatɨgiən iətəm tatsɨpən e negəu e neai , rəhan noliən tol lanu lan . Nati aupən , rəhan nəmiəgəhiən in təhruahru vivi , kəni in tolkeikei pɨk nəməlinuiən , kəni in iətəmi mətɨg , in tatɨsiai nətəlɨgiən rəha nətəmimi pɨsɨn pɨsɨn mɨn , kəni in təriauəh e nasəkəhruiniən , kəni matəuə e nəuan tepət e nəmiəgəhiən rəhan , in tateh nətəmimi məmə kotəhmen-əhmen əmə , kəni nian tətəni nati kəti mə otol , matol əmə .
43003035	Faith	Əuəh , Tatə Uhgɨn in tolkeikei pɨk Nətɨn əha , kəni in tɨnələhu=pən rəkɨs natimnati rəfin e nəhlmɨn .
61003009	Grace	Nətəmimi nəuvein , nɨkilah təhti məmə Uhgɨn təpəou o nol uəhaiən nəniəskasɨkiən mɨn rəhan , mətəu səniəmə tol lanəha . Rəhan nətəlɨgiən təfəməh o təmah , kəni nɨkin təsagiəniən məmə in otəkeikei mol nalpɨniən kəm nətəmimi , mətəu tolkeikei məmə nətəmimi rəfin okotəuhlin nəmtahlah e noliən tərah mɨn rəhalah mohtəlɨg=pən ohni .
46007007	Grace	E rəhak nətəlɨgiən , təuvɨr məmə nətəmimi rəfin okəsotoliən marɨt təhmen lak . Mətəu Uhgɨn tatol suaru pɨsɨn pɨsɨn mɨn kəm tah kətiəh kətiəh , kəni tatol məmə nəuvein kautol marɨt , kəni nəuvein kəutan əmə .
46014001	Recommendation	Otalkut əskasɨk məmə nolkeikeiən otarmənɨg e nəmiəgəhiən rəhatəmah , kəni motalkut əskasɨk məmə onəkotos nəsanəniən mɨn iətəm Narmɨn Rəha Uhgɨn tətəfa , kəni otalkut pɨk təhmɨn mɨn o nəsanəniən rəha nəni pətɨgəmiən nəghatiən iətəm Uhgɨn tətəfa .
47004006	Grace	Tol lanəha mətəu-inu Uhgɨn u təməni məmə , “ Pəh nəhagəhagiən tuəu masiəgəpɨn ikɨn tapinəpu ikɨn , ” in təmasiəgəpɨn nɨkitah məmə kitah kotəhrun nehiən nepətiən əhagəhag rəha Uhgɨn , kəni kitah kauteh natimnati mɨn əha e nəhmtɨ Krɨsto .
44018024	Description	Kəni suah kəti təmuva əpəha Efəsɨs , in iətəm Isrel kəti , nərgɨn u Apolos . In təmair əpəha Aleksantriə , kəni in iətəm təuvɨr kəti rəha nəghatiən , kəni məhrun vivi mɨn nəghatiən mɨn e Nauəuə Rəha Uhgɨn .
58013012	Grace	E noliən əhmen əmə , Iesu təmiet rəkɨs e taun , kəni ikɨn əha in təmətəu nahməiən e nɨpətɨn , kəni mɨmɨs ikɨn əha , məmə nɨran təhrun nafəl rəkɨsiən təfagə tərah rəha nətəmimi , mol ilah kotəhruahru , motasim , məmə ilah rəha Uhgɨn .
56002015	Recommendation	Natimnati mɨn u , onatəgətun ilah e niməfaki . Əfəri nətəlɨgiən rəhalah məmə okautohtəu=pən Iərmənɨg , kəni məghati əskasɨk kəm nətəm kəutohtəu=pən nəghatiən eiuə mɨn . Uhgɨn təməfɨnə uək əha kəm ik , kəni əghati mɨn lanu lan . Soliən məmə iətəmimi kəti otəni rah ik . Segəhaniən məmə iətəmi kəti otəni məmə rəham nəghatiən in nati əpnapɨn əmə . Nətəmimi rəfin okotəkeikei motɨsiai rəham nəghatiən .
62004009	Grace	Uhgɨn təmol əpu rəhan nolkeikeiən kəm tah lanu , məmə in təmahli=pa Nətɨn nəuan kətiəh əmə , tuva e nəhue nɨftəni , məmə kitah okotos nəmiəgəhiən ohni .
43017024	Grace	“ Tatə , ik nəməfa ilah u e nəhlmək məmə ilah rəhak mɨn , kəni iəu iəkolkeikei məmə ilah okotəhrun nuvaiən ikɨn ko iətəm iəu mɨn iəkuvən ikɨn , məmə ilah okoteruh nepətiən əhagəhag rəhak iətəm iəu iatos . Nepətiən əhagəhag u , ik nəməfa kəm iəu , mətəu-inu ik nəmolkeikei iəu aupən agɨn nian nɨftəni u təmatɨkə əhanəh .
45003016	Sin	ikɨn mɨn rəfin kəutəhuvən=pən ikɨn , kəutərəkɨn natimnati , kəni mautol nətəmimi kautətəu tərah ,
58004014	Faith	Tol lanəha , pəh kitah kotaskəlɨm əskasɨk nəhatətəiən rəhatah iətəm kɨnotəni pətɨgəm rəkɨs , mətəu-inu kitah kautos pris asoli agɨn kəti rəhatah in iahgin . Inu Iesu , Nətɨ Uhgɨn , iətəm tɨnuvən rəkɨs imə e negəu e neai .
61001017	Grace	Itɨmah Iesu əpəha ilɨs e nɨtəuət rəha Uhgɨn nian Uhgɨn Tatə təməfən nɨsiaiən kəm in , kəni mol in nəhagəhagiən tasiə miet e nɨpətɨn , kəni təmətəu nəuia Uhgɨn u Nəhagəhagiən Asoli təməni kəm in məmə , “ Inu nətɨk iətəm iəkolkeikei , nɨkik tagiən pɨk ohni . ” Itɨmahal mɨn iəmhlətəu nəuian əha təmsɨpən e negəu e neai .
46012011	Description	Nəsanəniən mɨn əha ilah rəfin , kautsɨpən əmə e Narmɨn kətiəh əmə , kəni tətəfa kəm tah kətiəh kətiəh e suaru mɨn iətəm in əmə tolkeikei .
66008012	Description	Agelo iətəm tatol kuvət lan , təmahli rəhan təui . Kəni nati kəti təmoh mɨtɨgar , mɨne məuɨg mɨne məhau mɨn , mol nəuvetɨ mɨtɨgar kətiəh təmapinəpu , məpəh əmə nəuvetɨn keiu kətiauəu . Kəni nəuvetɨ məuɨg kətiəh təmapinəpu , məpəh əmə nəuvetɨn keiu kətiauəu , kəni nəuvetɨ məhau mɨn kətiəh kəmohmɨs , kəni nəuvetɨn keiu əmə kautohuəu . E nərauiə , kəni tətərauiə e nəuvetɨn keiu əmə , məpəh kətiəh . Kəni nian lapɨn , tatɨmɨhli e nəuvetɨn keiu əmə , məpəh kətiəh .
44018017	Violence	Kəni nian kəməhuvən ihluə , əmeiko kəni motaskəlɨm Sostənes u iətəmi asoli rəha nimə rəha nuhapumɨniən rəha nətəm Isrel . Kəni motoh əpəha e namtɨhluə e nimə rəha kot . Mətəu Kalio təməsolkeikeiən məmə otol nati kəti məmə otəniəhu ilah .
43010039	Violence	Tol lanəha , e nəghatiən mɨn u , ilah kəmotolkeikei mɨn məmə okotaskəlɨm in , mətəu in təmiet e lah magɨm .
47004016	Faith	Tol lanəha , nɨkitɨmah təsəpəouiən . Nati əpnapɨn məmə nɨpətɨtah təteiuaiu əha rəueiu , mətəu Uhgɨn tatol nɨkitəmah tatuvi rəueiu matuvən nian rəfin əmə .
43012003	Description	Kəni Meri təmos səntə kəti təməri e nɨlosɨ nati , muva . Səntə u , kəmol e nokɨ nard . Səntə əha , nəmiəvɨn təuvɨr , kəni nəhmtɨn tiəkɨs . Kəni in təməueiu nəhlkɨ Iesu e səntə u , kəni mafəl e nəuanun . Nəmiəvɨ səntə u , təməriauəh rəfin e nɨpəgnəuan nimə .
58011009	Faith	Təməhatətə əskasɨk e Uhgɨn lanəha , kəni mətatɨg e nɨftəni u iətəm Uhgɨn təməni əskasɨk aupən məmə otəfən kəm in . Mətəu təmətatɨg ikɨn əha e nima tapolɨn əmə , təhmen e iapɨspɨs kəti . Kəni Aisək mɨne Jekəp iətəm Uhgɨn təməfən nəniəskasɨkiən u kəm lahal pəti , ilau mɨn kəmətuatɨg əmə e nima tapolɨn .
50003017	Recommendation	Piak mɨn , əhuva kətiəh məutohtəu=pən nɨmei nəhlkək , iətəm iəu inol rəkɨs nəkoteruh , kəni moteruh mətɨg nətəm kəutohtəu=pən nɨmei nəhlkɨtɨmah .
48006002	Recommendation	Itəmah onəkotasiru lanəha e təmah mɨn . Onəkotəlis pəti nati fɨgəm rəhatəmah mɨn . Nəmə nautol lanəha , kəni itəmah nəkotətəu=pən vivi nati nak iətəm Lou rəha Krɨsto tətəni .
59002024	Faith	Kəni rəueiu nəkəhrun nehiən məmə , nəhatətəiən pɨsɨn əmə təsəhmeniən məmə otol nətəmimi kotəhruahru e nəhmtɨ Uhgɨn , mətəu nətəmimi kotəkeikei motol mɨn noliən təuvɨr mɨn , inəha noliən təuvɨr mɨn iətəm tatsɨpən e nəhatətəiən pəhriən .
45009014	Faith	? Okotəhrəni əha rəueiu ? ? Okotəni məmə noliən rəha Uhgɨn təsəhruahruiən ? ! Kəpə ! Kotəhrun məmə in tatol təhruahru .
45014001	Recommendation	Sotəuhlin-pəniən nəmtahtəmah o nəfaki mɨn nəuvein nətəm rəhalah nəhatətəiən təsəkasɨkiən , kəni motəruru məmə nɨki Uhgɨn təsagiəniən uə kəpə e noliən mɨn nəuvein iətəm nətəmimi nəuvein kəutəniəhu . Nəkotos ilah məhuva , mətəu iəsolkeikeiən məmə nəkotərgəhu o rəhalah nətəlɨgiən mɨn .
66012007	Violence	Kəni əmeiko , nəluagɨniən kəti tɨnəhtul əpəha e negəu e neai . Maikɨl mɨne rəhan nagelo mɨn , kɨnautəluagɨn ilah ialkitə , kəni ialkitə mɨne rəhan mɨn nagelo kɨnautoh mɨn ilah .
49004026	Recommendation	Nian nɨkim tətahmə , soliən noliən tərah , kəni alu uəhai əmə məsoliən niəməha tətatɨg lam mətəuarus mɨtɨgar tuvən miuvɨg ,
60003009	Recommendation	Nəmə nətəmimi kautol tərah e təmah , mətəu nəsotalpɨniən nɨtai nərahiən . Nəmə nətəmimi kəutəghati rah e təmah , mətəu nəsotalpɨniən . Mətəu otəfaki motəni=pən kəm Uhgɨn məmə in otol təuvɨr kəm lah . Nəkotol lanəha mətəu-inu Uhgɨn təmauɨn e təmah məmə onəkotol noliən əha , pəh onəkotos nəuvɨriən rəhan .
43008029	Grace	Iətəmi təmahli=pa iəu iəkuva , in tətatɨg itɨmlau min . In təsəpəhiən iəu iəkan pɨsɨn , mətəu-inu , nian rəfin , iatol natimnati mɨn iətəm nɨkin tətagiən ohni . ”
49006014	Recommendation	! Kəni , otol əpenə-penə ! Nian nəkotəhtul əskasɨk o nəluagɨniən , rəhatəmah natimnati rəha nəluagɨniən tol lanu : Otaskəlɨm əskasɨk nəghatiən pəhriən , inu təhmen e kətəuti iətəm nəmotəlis nəlugɨtəmah lan . Otol noliən rəhatəmah otəhruahru e nəhmtɨ Uhgɨn e nəhatətəiən , inu təhmen e aiən iətəm tatol pəsɨg e mankɨlahatəmi .
66001020	Description	Mətəu iəkuahpɨk e nɨpətɨ nati təməhluaig , u məhau mɨn ilah səpɨn iətəm nəmeruh iatos e nəhlmək maru , mɨne nati kətaharu-pəri lait lan , ilah səpɨn , kəmol e aiən u kol tətoraip-oraip . Məhau mɨn u ilah səpɨn , nɨpətɨn u nagelo mɨn rəha niməfaki səpɨn . Konu nati kətaharu-pəri lait lan , ilah səpɨn , kəmol e kol , nɨpətɨn u , niməfaki mɨn u ilah səpɨn .
58002009	Grace	Mətəu nati kətiəh kitah kauteh , inu Iesu , iətəm “ e nian əkuəkɨr əmə nəmosiahu in teiuaiu ləhtəni məkəku e nagelo mɨn , ” kəni rəueiu əha “ kɨnəfən nepətiən mɨne nɨsiaiən kəm in ” mətəu-inu in təmos nahməiən mɨmɨs o tah . Əuəh , e nəuvɨriən rəha Uhgɨn , Iesu təmɨmɨs o nətəmimi rəfin e nəhue nɨftəni .
50002013	Grace	Kəni otɨtəu=pən suaru əha mətəu Uhgɨn tatol uək e nəmiəgəhiən rəhatəmah məmə onəkotolkeikei məmə nəkotol nəuian , kəni tətəfɨnə nəsanəniən kəm təmah məmə onəkotol pəhriən nəuian .
43015011	Grace	Iəu iəmətəni pətɨgəm nəghatiən mɨn u kəm təmah , məmə nɨkitəmah otətagiən , təhmen əmə məmə iəu nɨkik tətagiən . Konu nɨkitəmah otagiən magiən məriauəh .
54001001	Description	Timoti . Iəu Pol , iatəni təuvɨr kəm ik . Kəni iəu aposɨl kəti rəha Krɨsto Iesu mətəu-inu Uhgɨn u iətəm təmosmiəgəh itah , mɨne Krɨsto Iesu iətəm tətəfa nuhuiniən , ilau əmə kəmuahli=pa iəu məmə iəkol uək u .
54002009	Recommendation	Kəni iəu iəkolkeikei məmə nɨpətan u nəfaki mɨn okəhuvən e rəhalah napən iətəm təhruahru kəni mətəhtərain vivi ilah , məsotiuviən nətəlɨgiən rəha nəman , kəni məsotoliən məmə nətəmimi okoteh o nəfəriən . Kəni ilah kəsotoliən nəuanulah məmə okotəfəri ohni . Kəni ilah kəsəhuvəniən e natimnati mɨn o niuviən nətəlɨgiən rəha nətəmimi , iatəni natimnati mɨn təhmen=pən e napən mɨn iətəm nəhmtɨlah tiəkɨs , uə nati kəti kəmol e aiən u kol tətoraip-oraip , uə nati kəti kəmol e perəl inu kəpiel iətəm nəhmtɨn tiəkɨs .
43002015	Violence	Kəni in tos təulə nəuvein , mətəl o nalisiən iətəmi . Kəni in mɨtəu nətəmi mɨn u ilah kau mɨn mɨne sipsip mɨn məmə okohiet e Nimə Rəha Uhgɨn . Kəni in mauvəregɨn məni rəha nətəmi mɨn u nətəm kautol senɨs lan , kəni təmahuvihin-ahuvihin rəhalah tepɨl mɨn .
49002010	Grace	Tol lanəha mətəu-inu in Uhgɨn iətəm tatol uək e nəmiəgəhiən rəhatah , kəni in təmol itah e Krɨsto məmə kitah okotol uək mɨn iətəm kotəuvɨr . Uək mɨn u , Uhgɨn tɨnol əpenə-penə rəkɨs lan məmə kitah okotol ilah .
60004012	Recommendation	Iəu mɨn nəuvein nətəm iəkolkeikei pɨk itəmah , iəkəhrun məmə rəueiu nərahiən əskasɨk tatələs pɨkɨn itəmah təhmen e nɨgəm , kəni nautətəu nahməiən asoli lan . Mətəu təsəuvɨriən məmə narmɨtəmah otiuvɨg pɨk o nərahiən mɨn əha . Nərahiən mɨn əha kəutəhuva o nətəmimi tepət , səniəmə itəmah əmə .
66019007	Recommendation	Pəh nɨkitah təriauəh e nagiəniən , kəni motəni nɨpəhriəniən e rəhan nepətiən , mətəu-inu tɨnuva e nian əhruahru rəha marɨt rəha Nətɨ Sipsip . Kəni rəhan pətan tətəhtul maru mətəhtahnin əmə .
49006017	Recommendation	Otəni nɨpəhriəniən məmə Uhgɨn təmosmiəgəh itəmah . Inu təhmen məmə natuvən e kəfəfau əskasɨk kəmol e aiən iətəm tətəhtərain rəhn-kapə təmi . Otəhrun vivi Nauəuə Rəha Uhgɨn , inu təhmen məmə natos e nau rəha nəluagɨniən iətəm Narmɨn Rəha Uhgɨn tətəfɨnə kəm təmah .
44007024	Violence	kəni mafu kəti iətəm Ijɨp kəti tatoh . Kəni in təmuvən məmə otasiru e in kəti əmeiko mohamu iətəm Ijɨp əpəha .
53003013	Recommendation	Kəni itəmah piak mɨn mɨne nəuvɨnɨk mɨn , sotəpəouiən e noliən nati əhruahru .
46016013	Faith	Onəkəutair , məutəhtul əskasɨk e nəhatətəiən rəhatəmah . Məsotəgɨniən , motol nətəlɨgiən rəhatəmah təskasɨk .
44007043	Sin	Mətəu e nɨkitəmah , itəmah nəmautələs Nima Tapolɨn rəha uhgɨn eiuə u Molek , mɨne narmɨ məhau rəha uhgɨn eiuə u Refan . Nati mil u nəmautol məmə onəkotəfaki kəm lau . O nati əha , iəkahli pətɨgəm itəmah nəkəhuvən isəu motapirəkɨs Papilon . ’ ”
53002015	Recommendation	Tol lanəha , piak mɨn mɨne nəuvɨnɨk mɨn , otəhtul əskasɨk kəni motaskəlɨm nəgətuniən iətəm iəmhləfɨnə kəm təmah e nəghatiən iətəm təmiet e nohlɨtɨmahal , mɨne nəghatiən iətəm nəmotafin e nauəuə iəmlahli=pɨnə .
47005005	Grace	Kəni Uhgɨn pɨsɨn əmə təmol itah o natimnati mɨn əha , kəni təməfa Narmɨn Rəhan məmə otəgətun vivi kəm tah məmə rəhan nəniəskasɨkiən mɨn otuva pəhriən .
54002011	Recommendation	Nian nəman okotəgətun e niməfaki , nɨpətan okotəkeikei mautətəlɨg məsotagətiən , kəni motəkeikei motosiahu ilah , kəni motɨsiai nəgətun mɨn , kəni motətəu=pən nəgətun mɨn əha nətəm kəutəgətun .
54005019	Recommendation	Sətəlɨgiən e nəghatiən rəha iətəmimi kətiəh əmə iətəm tətəni məmə eldə kəti rəha niməfaki təmol noliən tərah , mətəu nəmə iətəmimi keiu uə kɨsɨl kəhləni , kəni nətətəlɨg e rəhalahal nəghatiən .
45016016	Recommendation	Otəni təuvɨr kəm təmah mɨn təhmen məmə itəmah kətiəh əmə e Krɨsto . Niməfaki rəfin rəha Krɨsto kəutəni təuvɨr kəm təmah .
66018019	Description	Kəni ilah okotatu rəhn-kapə lah e nɨməulul , tətəgətun=pən məmə nɨkilah tətahmə , kəni motasək pɨk məmə , ‘ ! Əui , kəsi ! ! Taun asoli u iətəm nətəmimi rəfin iətəm kautos negəu mɨn itəhi , ilah rəhalah nautə təmepət e rəham natimnati ! Mətəu rəueiu agɨn uəha , kəmau kətiəh əmə lam , kəmərəkɨn agɨn ik . ’
62003001	Grace	! Oteh-to ! ! Nolkeikeiən asoli agɨn Tatə Uhgɨn təmolkeikei itah lan , məmə tətauɨn e tah məmə nenətɨn mɨn ! Kəni nɨpəhriəniən məmə kitah əha . Nətəmimi rəha nəhue nɨftəni kəsotəhruniən məmə kitah nenətɨn mɨn , mətəu-inu ilah kotəruru Uhgɨn .
60005005	Recommendation	Kəni e noliən kətiəh əmə , itəmah nətəm aluə , otɨsiai motol nəuia eldə mɨn rəha niməfaki . Kəni itəmah rəfin agɨn onəkotosiahu rəhatəmah nətəlɨgiən teiuaiu mautɨsiai itəmah mɨn rəfin . Otol lanəha mətəu-inu Nauəuə Rəha Uhgɨn tətəni məmə , “ Uhgɨn təsagiəniən e nətəm kəutəfəri mətahtɨpəsɨg e lah , mətəu tətəfən rəhan nəuvɨriən kəm nətəm kautosiahu aru ilah . ”
45003004	Faith	! Kəpə ! Nati əpnapɨn nətəmimi rəfin e nəhue nɨftəni kəuteiuə , mətəu Uhgɨn təseiuəiən . Təhmen əmə e Nauəuə Rəha Uhgɨn , tətəghati e Uhgɨn mətəni mɨn lanu məmə , “ Nian nəkəghati , nəghatiən rəham otəgətun məmə ik nəkəhruahru . Nian nətəmimi okotakil rəham noliən mɨn , motəni məmə nəmol noliən tərah mɨn , mətəu ik onəkol win e nəghatiən rəhalah . ”
44009014	Violence	Kəni in təmuva u ikɨnu e nərgɨ pris asoli mɨn məmə otaskəlɨm , mələs nətəm kəutəhatətə lam . ”
61002001	Sin	Mətəu iəni eiuə mɨn əha ikɨn e nɨki nətəm Isrel aupən , kəni e noliən kətiəh əmə , nəgətun eiuə mɨn okəhuva mɨn e nɨkitəmah . E noliən oneuən , okotəni pətɨgəm nəgətuniən eiuə mɨn iətəm otərəkɨn rəhatəmah nəhatətəiən , kəni tapirəkɨs nati u , ilah okotəuhlin nəmtahlah e rəhalah Iətəmi asoli , nati əpnapɨn in təmos nəhmtɨ lah . Kəni otəsuvəhiən , Uhgɨn otərəkɨn ilah e nalpɨniən iətəm ilah aru əmə kautiuvi=pa .
43005018	Violence	Kəni nəghatiən u , tol nətəlɨgiən rəhalah təskasɨk təhmɨn mɨn , məmə okotohamu in tɨmɨs . Mətəu-inu rəueiu əha , səniəmə məmə tətatgəhli əmə Lou rəha Sapət , mətəu nati asoli agɨn , in tətəni məmə rəhan Tatə əhruahru Uhgɨn , kəni tol lanəha , in matol məmə in təhmen əhruahru e Uhgɨn .
46011002	Faith	Iətəni-vivi itəmah mətəu-inu nɨkitəmah tətəhti iəu e natimnati rəfin iətəm iəmol kəni məgətun , kəni nəutaskəlɨm nəgətuniən mɨn təhmen əmə məmə iəməgətun itəmah lan .
44002025	Faith	Tefɨt təməni lanəha e Iesu aupən məmə , ‘ Nian rəfin iəkəhrun məmə Iərmənɨg tətatɨg itɨmlau min . Ko iəsəgɨniən mətəu-inu tətatɨg e nɨkalɨk itɨmlau mɨn .
60001023	Grace	Otol lanəha mətəu-inu , nəmotair vi rəkɨs mɨn , kəni nəmiəgəhiən vi rəhatəmah təmsɨsɨpəniən o nətəmimi nətəm ilah rəfin okəpanohmɨs . Mətəu nəmiəgəhiən vi u rəhatəmah in otətatɨg naunun tɨkə , mətəu-inu təmsɨpən e nəghatiən kəti iətəm tətəmiəgəh mətatɨg naunun tɨkə , inu nəghatiən rəha Uhgɨn .
59005016	Recommendation	Tol lanəha , təuvɨr məmə nəkotəni pətɨgəm rəhatəmah noliən tərah mɨn kəm təmah mɨn , kəni motəfaki o təmah mɨn pəh motəmiəgəh . Iətəmimi kəti iətəm təhruahru , rəhan nəfakiən in təsanən , kəni təuə e nəuan .
43006047	Faith	Nɨpəhriəniən agɨn u iətəni kəm təmah məmə , iətəmimi iətəm tətəhatətə lak , in tɨnos nəmiəgəhiən itulɨn .
43014018	Grace	“ Nian iəu iəkiet e təmah , ko iəsəpəhiən itəmah nəkotatɨg pɨsɨn əmə , təhmen e iətəm kəmɨmɨs-ərin . Iəu iəpanɨtəlɨg=pa mɨn o təmah .
45003002	Grace	! Kəni iəu iəkəni məmə okəmə suah kəti in iətəm Isrel , in nati təuvɨr agɨn e noliən mɨn rəfin ! Nati tətaupən , Uhgɨn təmələhu=pən e nəhlmɨlah , nəghatiən əhruahru rəhan .
49006005	Recommendation	Slef mɨn . Onəkotol nəuia nətəmi asoli mɨn rəhatəmah e nəhue nɨtəni u , onəkotol e nɨsiaiən , mɨne nəgɨniən , kəni onəkotol e nɨkitəmah pəhriəniən təhmen əmə məmə rəhatəmah iətəmi asoli in Krɨsto .
45002004	Grace	! Nɨkitəmah təsəhti pɨkiən noliən rəha Uhgɨn ! In tatol təuvɨr pɨk kəm təmah , kəni məsəməki uəhaiən e təmah , kəni rəhan nətəlɨgiən o təmah in təfəməh . Mətəu itəmah nautol nati əpnapɨn əmə e noliən təuvɨr mɨn əha rəhan . Nəkotəhrun uə kəpə , məmə tatol noliən təuvɨr mɨn kəm təmah məmə onəkotəuhlin itəmah e rəhatəmah noliən tərah mɨn .
62005014	Faith	Pəh kəsotəgɨniən , mətəu kotəskasɨk o nətapuəhiən o nati kəti e nəhmtɨ Uhgɨn . Nian okotətapuəh o nati kəti kəm in iətəm təuvɨr e rəhan nətəlɨgiən , kəni kitah kotəhrun vivi məmə in otətəu rəhatah nəfakiən .
45015013	Faith	Uhgɨn təmasiru e tah məmə okotələhu=pən əskasɨk rəhatah nuhuiniən lan . Pəh in otol məmə nɨkitəmah otəri məriauəh e nagiəniən mɨne nəməlinuiən nian nəutəhatətə lan məmə , e nəsanəniən rəha Narmɨn Rəha Uhgɨn , onəkotələhu=pən əskasɨk pɨk təhmɨn rəhatəmah nuhuiniən e Uhgɨn .
43019041	Description	Kəni ikɨn əha kəmətu-pəri Iesu ikɨn e nɨgi kəməluau , nɨmai kəti əha ikɨn , kəni ikɨn əha , nɨpəg kəpiel kəti əha ikɨn , iətəm katɨtənim itəmi ikɨn . Kəni ikɨn əha , kəsɨtənim=pən əhanəhiən iətəmi kəti ikɨn .
66019020	Violence	Mətəu kəmotaskəlɨm nati miəgəh kəha , mɨne iəni eiuə mɨn iətəm təmatol nəmtətiən apɨspɨs mɨn nian təmətatɨg ilau nati miəgəh . In təmatol nəmtətiən mɨn əha , o neiuəiən e nətəmimi mɨn u nətəm kautos mak rəha nati miəgəh , kəni məutəfaki kəm narmɨn iətəm kəmɨsɨkəuvɨn e nɨgi . Kəmotəraki=pən ilau pəti kətuəmiəgəh əmə , əpəha e nɨpəgnəua nəmnamɨ nɨgəm asoli iətəm təpiapei matuəu matəpien .
45012020	Recommendation	Mətəu itəmah nautol əmə məmə Nauəuə Rəha Uhgɨn tətəni məmə , “ Nəmə rəham tɨkɨmɨr nəumɨs tatus , əfən nauəniən kəm in ; nəmə in tətəuauə , əfən nati kəti in təmnɨm . Nian nautol natimnati mɨn u , in otaulɨs pɨk lan . ”
51003016	Recommendation	Otəgətun itəmah mɨn e nəghatiən rəha Krɨsto , kəni motəni e nətəlɨgiən təuvɨr kəm təmah mɨn məmə nəkotəkeikei mautol , məsotəpəhiən . Otani nəpuən mɨn e Nauəuə rəha Nəpuən , mɨne nəpuən mɨn rəha niməfaki , mɨne nəpuən mɨn iətəm tatsɨpən e Narmɨn Rəha Uhgɨn . Otani ilah rəfin təhmen=pən e nəni-viviən kəti iətəm tatsɨpən e nɨkitəmah matuvən kəm Uhgɨn . Inəha e noliən mɨn əha , pəh nəghatiən təuvɨr rəha Krɨsto tətatɨg matəmiəgəh mateviə vivi e nɨkitəmah e nian mɨn rəfin .
51003019	Recommendation	Kəni nəman , otolkeikei rəhatəmah nɨpətan , kəni motol təuvɨr kəm lah , mətəu sotoliən rəhatəmah narmənɨgiən məmə nəkotol=pən əmə rəhatəmah nɨpətan .
54005016	Recommendation	Nɨpətan mɨn u kəutəfaki okotəkeikei mauteruh vivi pətalɨmɨs mɨn rəhalah , məsotəhlman-pəniən e lah kəm niməfaki məmə oteruh ilah . Kəni niməfaki in otateruh əmə pətalɨmɨs mɨn u rəhalah nətəmimi kohkə agɨn məmə okauteruh ilah .
62005011	Grace	Konu nəghatiən iətəm Uhgɨn təməni pətɨgəm o Nətɨn , in tol lanu . Uhgɨn təməfən nəmiəgəhiən itulɨn kəm tah , konu nəmiəgəhiən u , katos o Nətɨn .
62005012	Faith	Iətəm tatos Nətɨ Uhgɨn , in tatos nəmiəgəhiən . Mətəu iətəm təsosiən Nətɨ Uhgɨn , in təsosiən nəmiəgəhiən .
43008036	Grace	! Tol lanəha , nəmə Nətɨ Uhgɨn tatɨtɨs itəmah , kəni tatɨtɨs pəhriən agɨn itəmah , kəni itəmah nəsəhuva mɨniən motol slef !
49003013	Faith	Tol lanəha , iəkətapuəh o təmah məmə sotoliən məmə nətəlɨgiən rəhatəmah teiuaiu e nahməiən iətəm iətatɨg lan ikɨnu . Iətətəu nahməiən o təmah , kəni in otasiru e rəhatəmah nəmiəgəhiən .
45016018	Sin	mətəu-inu nətəm kotol lanəha , ilah kəsotoliən uək rəha Iərmənɨg Krɨsto , mətəu kautol uək əmə o nati ilah əmə kautolkeikei . Ilah kəutəni-vivi nəghatiən , kəni nəghatiən rəhalah tətəhiən , kəni ilah kəuteiuə , kəni məutərəkɨn nətəlɨgiən rəha nətəmimi tepət nətəm kotəruru nati .
45001029	Sin	Nɨkilah təməriauəh e noliən tərah pɨsɨn pɨsɨn rəfin , kəni ilah navərəs , kəni ilah kəutəsal e suaru o nərəkɨniən nətəmimi . Kəni nɨkilah təməriauəh e noliən tərah mɨn əha : ilah kautetet nətəmimi , ilah nohamu itəmi , ilah kautol natimnati iətəm kautiuvi=pa niəməha , ilah neiuə , ilah kautol tərah kəm nətəmimi . Ilah kəutəni nɨkalɨ nətəmimi ,
55001014	Recommendation	E nasiruiən rəha Narmɨn Rəha Uhgɨn iətəm tətatɨg e nɨkitah , kəni ateruh vivi nati təuvɨr iətəm Uhgɨn təmələhu=pən e nəhlməm .
48006008	Faith	Iətəmimi iətəm tətasum e noliən tərah aupən , iətəm kəmotos motair=pa mautol , təhmen e nəua nɨgi tərah e rəhan nəmiəgəhiən , in otəkeikei məhli nəuan tərah mun , konu nəua nɨgi u , otəuə e nəuan , nɨpətɨn u , Nɨmɨsiən . Mətəu iətəmimi iətəm tətərfei nəua nɨgi təuvɨr , iətəm Narmɨn Rəha Uhgɨn təməfən , Narmɨn Rəha Uhgɨn otol təuə e nəuan təuvɨr kəti , kəni in otəhli . Nərgɨ nəua nɨgi u , in Nəmiəgəhiən Itulɨn iətəm naunun tɨkə .
46010009	Recommendation	Tərah məmə kitah okotol natimnati iətəm otiuvi niəməha rəha Iərmənɨg təhmen e lah nəuvein kəmautol aupən , kəni sɨneik tus ilah kohmɨs .
46013005	Recommendation	kəni məsol-pəniən nətəmimi , məsalkutiən o nərfɨn , kəni nɨkin təsahmə uəhaiən , kəni məsaskəlɨm pɨkiən nərahiən iətəm iətəmi kəti tatol lan .
66009009	Description	Nɨlosɨlah tɨkɨmkɨm təhmen e nati katuvən lan o nəluagɨniən , kəmol e aiən , kəni nɨməlməlɨlah kəutəlɨpə təhmen e nɨləkɨt-ləkɨtiən rəha əhos mɨn kautiuvi jariot mɨn tepət kəutaiu e nəluagɨniən .
43015022	Sin	“ Iəmuva kəni məghati kəm lah . Tol lanəha nəua nəghatiən u , ilah kəmoteruh əsas rəhalah noliən tərah mɨn . Mətəu kəmotəuhlin matəlgɨlah ohniəu motəpəh rəhak nəghatiən . Kəni rəueiu , ko kəsotəniən məmə rəhalah noliən tərah tɨkə .
51004005	Recommendation	Itəmah nətəm nəutəfaki , pəh nətəm kəsotəfakiən koteh=pən Iesu e noliən mɨn rəhatəmah , kəni e nian rəfin onəkotəkeikei mauteh vivi məmə noliən mɨn mɨne nəghatiən mɨn rəhatəmah otiuvi Nanihluə mɨn kəhuva o Iesu .
45006006	Faith	Kitah kotəhrun məmə nian kəməhti=pən Krɨsto e nɨgi kəməluau , kəməhti=pən ilah rəhatah nəmiəgəhiən rəha noliən əuas mɨn məmə , otərəkɨn noliən əuas rəhatah iətəm tolkeikei pɨk təfagə tərah , rəhatah nəmiəgəhiən rəha noliən əuas əha təmɨmɨs . Kəni təmol məmə təfagə tərah otəsarmənɨg mɨniən e tah ,
62003010	Sin	Tol mə , kotəhrun nəniən məmə pəh mɨn u nenətɨ Uhgɨn , kəni pəh mɨn u nenətɨ Setən . Iətəmimi u iətəm təsol əhruahruiən , kəni in məsolkeikeiən pian kəti , in səniəmə nətɨ Uhgɨn kəti .
45008007	Sin	Tol lanəha mətəu-inu , nətəlɨgiən tərah rəha iətəmimi , tatol tɨkɨmɨr ilau Uhgɨn , mətəu-inu təsɨtəu-pəniən lou mɨn rəha Uhgɨn , kəni in təruru agɨn nɨtəu-pəniən .
44002026	Faith	Kəni tol lanəha , iəu nɨkik tətagiən pɨk , mətəni-vivi ik e nohlɨk . Kəni nɨkik təməlinu mətəu iəkəhrun məmə Uhgɨn otosmiəgəh nɨpətɨk .
46010020	Sin	Mətəu iətəni məmə nian nətəmimi kautol sakrifais kəm narmɨ nati mɨn , kautol kəm iərmɨs mɨn , kəni nati u in nati kəti , kəni kəsotoliən kəm Uhgɨn . Kəni iəsolkeikeiən məmə nəkəhuva kətiəh itəmah iərmɨs mɨn .
44013001	Description	E niməfaki əpəha Antiok , iəni mɨn əha ikɨn mɨne nəgətun mɨn . Ilah u Panəpəs mɨne Sɨmion u kətəni məmə iətəmi apɨn , mɨne Lusiəs iətəm Saerin , mɨne Manaen u təmepət ilau Herot Antipas u təmətarmənɨg e Kaləli aupən , mɨne Sol .
49005006	Recommendation	Sotegəhaniən məmə suah kəti otiuvi=pən itəmah e nəghatiən eiuə mɨn rəhan u nɨpəhriən lan tɨkə . Mətəu-inu o noliən tərah mɨn əha , Uhgɨn nɨkin otərah kəni tol nalpɨniən kəm nətəmimi iətəm kəutəhti nəuian .
56001011	Sin	Ahtɨpəsɨg e nəghatiən rəhalah məmə okəsotəgətuniən e niməfaki nəgətuniən əha kotərah iətəm kəsotəhruahruiən məmə okotəgətun , mətəu-inu nəgətuniən rəhalah tətərəkɨn-rəkɨn nəhatətəiən rəha nəuanɨləuɨs mɨn rəfin rəha nətəmimi nəuvein . Ilah kautəgətun neiuəiən əha mətəu-inu kotolkeikei məmə okotos məni lan , mətəu kəsotaulɨsiən ohni .
43013011	Sin	Iesu tɨnəhrun rəkɨs məmə ilah pəh u otegəhan=pən lan e nəhlmɨ rəhan mɨn tɨkɨmɨr mɨn . Tol lanəha , kəni in təni məmə , “ Səniəmə itəmah rəfin agɨn . ”
43010001	Sin	Kəni təni məmə , “ Nɨpəhriəniən agɨn u iətəni kəm təmah məmə , iətəmi iətəm tatuvən imə e nɨpai rəha sipsip , təsuvən-pəniən e namtɨhluə , mətəu in tətəri kəni matiuvɨgegəu məmə otuvən imə e nɨpai rəha sipsip , in iakləh mɨne iohamu itəmi kəti .
61002015	Sin	Ilah kəmotəpəh suaru iətəm təhruahru , kəni motekəu motohtəu=pən suaru rəha Paləm nətɨ Peor , iətəm təmolkeikei pɨk nosiən məni e noliən tərah .
44014005	Violence	Kəni nətəm Isrel mɨne Nanihluə mɨn , mɨne nətəmi asoli mɨn rəhalah mɨn , kɨnautol nəghatiən oneuən kəti məmə okotərəkɨn ilau , kəni kotahtɨhmu ilau e kəpiel .
43021017	Description	Kəni mau kɨsɨl lan , Iesu tatɨg mətapuəh mɨn ohni məmə , “ Saimon , nətɨ Jon . ? Ik nəkolkeikei iəu ? ” Kəni Pitə , nɨkin təmahmə , mətəu-inu Iesu təmətapuəh ohni mau kɨsɨl , məmə , “ ? Ik nəkolkeikei iəu ? ” Kəni in təni=pən kəm in məmə , “ Iərmənɨg , ik nəkəhrun rəfin natimnati . Nəkəhrun məmə iəu iəkolkeikei ik . ” Kəni Iesu təni=pən kəm in məmə , “ Intəh , ik ətaugɨn rəhak mɨn sipsip .
66021027	Sin	Mətəu natimnati mɨn iətəm kotamɨkmɨk e nəhmtɨ Uhgɨn , mɨne nətəmimi nətəm kautol nati iətəm tol naulɨsiən , mɨne nətəm kəuteiuə , nətəmi mɨn u ko ilah kəsəhuvəniən imə e taun asoli u . Nətəmi mɨn əmə ko nətəm kəmətei rəkɨs=pən nərgɨlah e nauəuə rəha nəmiəgəhiən iətəm Nətɨ Sipsip tatos , ilah əmə kəha kotəhrun nuvəniən imə .
66017004	Sin	Pətan əha , tatuvən e napən iətəm tol nəugɨ naris mɨne mərarəuv təhmen e kwin kəti , in təmol malə-malə e nɨpətɨn , tətəuan nəuanati mɨne iəring , iətəm kəmol e aiən u kol , mɨne kəpiel iətəm nəhmtɨn tiəkɨs , mɨne nati kəti təuvɨr pɨk u , perəl . Kəni in tatos kap kəti e nəhlmɨn , iətəm kəmol e aiən u kol , kəni təriauəh e nati tərah mɨn , iətəm kotamɨkmɨk agɨn e nəhmtɨ Uhgɨn , kəni ilah kəha nəua noliən tərah rəhan .
51003014	Recommendation	Nati agɨn u iətəm otəkeikei mətatɨg e nɨkitəmah , in nolkeikeiən . Otos məhuvən lan təhmen=pən məmə napən təuvɨr rəha Uhgɨn . Nian onəkotolkeikei itəmah mɨn , kəni tol itəmah nəkəhuva kətiəh .
43012023	Description	Kəni Iesu təməni=pən kəm lah məmə , “ Rəueiu əha , Nətɨ Iətəmimi , rəhan nian tɨnuva rəkɨs , məmə Uhgɨn otol əpu rəhan nepətiən .
45002022	Sin	Itəmah nəutəgətun məmə okəsakləhiən e pətan . ? Mətəu təhro itəmah nəutakləh e pətan ? Nautəməki e narmɨ nati mɨn kəmətei e nɨgi . ? Mətəu təhro nəutakləh e natimnati e niməfaki rəha narmɨ nati mɨn ?
45007008	Sin	Mətəu təfagə tərah təmaskəlɨm nəghatiən rəha Lou , mol rəhan lan ioluək , kəni təmol məmə noliən rəha nolkeikeiən nati kəti rəha iətəmi pɨsɨn təmuva tepət e nɨkik . Mətəu nəmə Lou təmɨkə , kəni təfagə tərah rəhan nəsanəniən təmɨkə lanəha , təhmen məmə təmɨmɨs .
44026017	Grace	Nətəm Isrel mɨne Nanihluə mɨn okotol nərahiən kəm ik , mətəu iəu oiəkos rəkɨs ik e nəhlmɨlah mɨn . Iəkahli=pən ik məmə onəkuvən məni pətɨgəm iəu kəm lah məmə ,
56003003	Sin	Kautol mɨn lanu mətəu aupən kitah kotərah kəmotəhmen əmə e lah . Kəni Uhgɨn təmasiru e tah nian kitah mɨn kəmautol noliən tərah mɨn əha , kitah ianməli mɨn . Kəməsotoliən nəuia Uhgɨn . Nəfən-əfəniən rəha nərahiən təmərəkɨn itah . Kəni noliən tərah mɨn rəhatah iətəm kitah kəmautolkeikei , kəmautarmənɨg e tah . Kitah kəmautol əmə nəuialah , kəni kəmautol noliən tərah rəfin . Kəni kəmautolkeikei natimnati mɨn rəha nətəpɨsɨn . Noliən tərah rəhatah təmol məmə nətəmimi kotəməki e tah , kəni kitah kəmautəməki e tah mɨn .
54005021	Recommendation	E nəhmtɨ Uhgɨn , mɨne Iesu , mɨne nagelo mɨn iətəm Uhgɨn təmɨtəpɨn rəkɨs ilah , iəu iətəni əskasɨk kəm ik məmə ik onəkəkeikei mətətəu=pən nəghatiən rəhak e noliən iətəm in təhruahru . Ik onəsoliən noliən kəti kəm iətəmi kəti , kəni matɨg mol noliən pɨsɨn mɨn kəm iətəmi kəti mɨn . Mətəu onəkol təhmen-əhmen əmə kəm lah rəfin .
58010035	Recommendation	Inəha , in nətəouiən asoli rəhatəmah iətəm Uhgɨn otəpanəfɨnə kəm təmah . Kəni mətəu-inko o nati təuvɨr mɨn əha iətəm kautəməhli aupən e təmah , təsəuvɨriən məmə onəkotəmkarəpən e nəhatətəiən əskasɨk rəhatəmah .
46004002	Faith	Kəni nətəmimi nətəm kauteh natimnati rəha iətəmi asoli kəti , ilah kotəkeikei motol rəhalah uək təuvɨr e noliən iətəm iətəmi asoli tolkeikei .
44009043	Description	Kəni Pitə təmatɨg əha Jopə nəuvetɨn ilau suah kəti nərgɨn u Saimon iətəm tətol əpenə-penə e nɨlosɨ kau .
46003016	Grace	? Nəkotəhrun uə kəpə məmə , itəmah u Nimə Rəha Uhgɨn , kəni Narmɨn Rəha Uhgɨn tətatɨg e təmah ?
58010019	Faith	Piak mɨn mɨne nəuvɨnɨk mɨn . Tol lanəha , kəni nɨra Iesu təmol məmə kitah kotəhrun nuvəniən imə Ikɨn Tasim Agɨn Ikɨn , kəni məsotəgɨniən .
43008021	Sin	Kəni Iesu təmətəni=pən mɨn kəm lah məmə , “ Iəu iəpanagɨm rəkɨs e təmah , kəni itəmah onəkotəsal lak . Mətəu itəmah onəkohmɨs , kəni təfagə tərah u rəhatəmah otatɨg əhanəh e təmah . Ikɨn əha iatuvən ikɨn , ko itəmah nəsəhuvaiən ikɨn . ”
51003012	Recommendation	Uhgɨn təmolkeikei itəmah , kəni mɨtəpɨn itəmah məmə rəhan mɨn . Kəni tol mɨn lanu : nɨkitəmah otəkeikei matɨtəgɨt o nətəmimi ; mautol təuvɨr kəm nətəmimi ; rəhatəmah nətəlɨgiən otəkeikei mətatɨg ləhtəni ; itəmah nətəm mətɨg ; kəni nətəlɨgiən rəhatəmah otəfəməh . Otol nəghatiən mɨn əha , təhmen=pən məmə nəutəhuvən e napən vi rəha Uhgɨn .
43012026	Faith	Iətəmi tolkeikei məmə otol uək rəhak , in otəkeikei muərisɨg lak , kəni nəmə ikɨn pəhruvən iəu iəkatɨg ikɨn , kəni in mɨn , in otatɨg ikɨn . Kəni iətəmi tatol uək rəhak , Tatə Uhgɨn otɨsiai in . ”
54003004	Description	in otəkeikei mətarmənɨg vivi e rəhan mɨn , kəni mol məmə rəhan kəlkələh mɨn kautol nəuian mautɨsiai vivi .
52005011	Recommendation	Tol lanəha , onəkotəfəri rəhatəmah mɨn nətəlɨgiən , kəni otasiru e təmah mɨn məmə nəkotol nəhatətəiən rəhatəmah təskasɨk . Pəhriən , inu noliən itəmah nəkotol u rəueiu .
62003011	Recommendation	Nəghatiən u inu , nəmotətəu e nətuəuiniən e nanusiən təuvɨr , məmə kitah okotəkeikei motolkeikei itah mɨn .
46007026	Recommendation	Mətəu-inu nərahiən asoli u rəueiu iətəm nəutatɨg lan , rəhak nətəlɨgiən tol lanu lan məmə , nəkotatɨg əmə lanu lan məmə nəutatɨg lan u rəueiu .
43003001	Description	Iətəmi asoli kəti rəha nətəm Isrel , nərgɨn u , Nikotiməs . In Farəsi kəti .
59002025	Description	Kəni e noliən əha inəha , Uhgɨn təmeruh məmə Rehap u , pətan rəha suaru , in təmuva məhruahru e nəhmtɨ Uhgɨn o uək iətəm təmol , Iətəmimi mil keiu rəha Isrel kəmian oneuən əpəha Jeriko məmə oteruh vivi taun əha . Kəni Rehap u , təmateh vivi ilau , kəni mahli=pən ilau e suaru pɨsɨn kiatəlɨg mətian .
54002015	Faith	Mətəu Uhgɨn otosmiəgəh nɨpətan nian ilah kautol əhruahru uək rəhalah , inu neməkiən mɨne neh viviən kəlkələh mɨn . Mətəu ilah kotəkeikei məutaskəlɨm əskasɨk noliən rəha nəhatətəiən , mɨne noliən rəha nolkeikeiən nətəmimi , mɨne noliən rəha nəmiəgəhiən iətəm təhruahru .
44013017	Grace	Uhgɨn rəha nətəm Isrel u təmɨtəpɨn tɨpɨtah mɨn aupən kəni mol ilah kotepət kəni motəskasɨk nian ilah kəməutatɨg əpəha Ijɨp . Kəni e nəsanəniən asoli rəhan , təmiti pətɨgəm ilah e nɨtəni əha .
44015008	Grace	Uhgɨn təhrun nətəlɨgiən rəha nətəmimi , kəni in tɨnəgətun rəkɨs məmə nɨkin tagiən məmə otosmiəgəh nətəmi mɨn u kəsəniəmə nətəm Isrel əmə , mətəu-inu təməfa Narmɨn Rəha Uhgɨn kəm lah təhmen əmə mə inu təməfa kəm tah .
59002011	Sin	mətəu-inu , Uhgɨn u iətəm tətəni məmə , “ Sakləhiən e pətan , ” in Uhgɨn kətiəh əmə iətəm tətəni məmə , “ Sohamuiən itəmi . ” Kəni nəmə nəsotakləhiən e nɨpətan , mətəu nəmotohamu nətəmimi , itəmah nətəmimi nətəm nəmotatgəhli Lou .
43010028	Grace	Kəni iəu iətəfən nəmiəgəhiən itulɨn u naunun tɨkə kəm lah , ilah ko kəsohmɨsiən nian kəti mɨne . Kəni iətəmimi kəti mɨne ko təsiuvi rəkɨsiən ilah e nəhlmək .
45016020	Grace	Uhgɨn iətəm nəukətɨ nəməlinuiən , otəsuvəhiən in tevɨg-ərain e Setən , kəni in otatɨg əmə ləhtəni e nəhlkɨtəmah . Pəh nəuvɨriən rəha Iərmənɨg Iesu tətatɨg itəmah min .
55003005	Sin	Okotol noliən mɨn rəha nəfaki mɨn məmə nətəmimi okoteruh , mətəu ilah okəsotolkeikeiən məmə nəsanəniən rəha Uhgɨn otəuhlin nɨkilah . Uvən isəu o nətəmimi mɨn u .
45012005	Description	Kəni təhmen=pən əmə e nətəm kəutəhatətə e Krɨsto . Kitah tepət , mətəu kəutəhuva nɨpətɨn kətiəh əmə lan , kəni motarəriə aru əmə e kitah mɨn .
56003008	Faith	Inu nəghatiən kəti in nəghatiən pəhriən . Kəni iəu iəkolkeikei məmə onəkəgətun vivi nətəmimi lan məmə okotəhrun vivi . Nəgətuniən mɨn əha okotasiru e nəfaki mɨn məmə rəhalah nətəlɨgiən otətatɨg əskasɨk əmə e noliən natimnati iətəm təuvɨr . Nəgətuniən mɨn u ilah kotəuvɨr kəni okotasiru vivi e nətəmimi .
59002023	Faith	Kəni nəghatiən u rəha Nauəuə Rəha Uhgɨn təmuva mol nɨpəhriəniən , tətəni məmə , “ Epraham təməhatətə e Uhgɨn , kəni Uhgɨn təməni məmə Epraham in təhruahru e nəhmtɨn o nəhatətəiən əha . ” Kəni kətəni məmə niəli rəha Uhgɨn .
59002001	Faith	Piak mɨn mɨne nəuvɨnɨk mɨn . Itəmah nəutəhatətə e Iesu Krɨsto , Iərmənɨg rəhatah iətəm ilɨs agɨn kəni katɨsiai pɨk in . Tol lanəha , təsəuvɨriən məmə nəkəuteh iətəmi kəti məmə in ilɨs , kəni mautol təuvɨr kəm in ; mətəu mauteh iahu iətəmi kəti mɨn mautol tərah kəm in .
45003013	Sin	“ Nəghatiən rəhalah təhmen e nəpieniən rəha suvət iətəm təməuag , Narmɨlah təriauəh e neiuəiən . ” “ Poesɨn rəha sɨneik tatsɨpən e nohlɨlah . ”
49005028	Recommendation	Kəni təhmen əmə lanəha , nəman okotəkeikei motolkeikei rəhalah nɨpətan mɨn təhmen məmə kautolkeikei aru əmə nɨpətɨlah . Iətəmi u in tolkeikei pɨk rəhan pətan , tolkeikei aru in .
45009030	Faith	? Nɨpətɨ nəghatiən mɨn u nak ? Nɨpətɨn tol lanu məmə , Nanihluə mɨn nətəm kəsotalkut əskasɨkiən məmə okotəhruahru e nəhmtɨ Uhgɨn , Uhgɨn təmol ilah kotəhruahru e nəhmtɨn e nəhatətəiən rəhalah .
54003009	Faith	Ilah nətəmimi nətəm kotəhrun məmə noliən tərah kəti təsatɨgiən e lah , kəni mautaskəlɨm əskasɨk nəghatiən pəhriən mɨn rəha Iesu Krɨsto iətəm Uhgɨn təmol əpu .
54006002	Recommendation	Mətəu slef mɨn nətəm rəhalah nətəmi asoli ilah mɨn nəfaki , ilah okəsotoliən noliən əha u kotəni məmə , “ Ei . Iətəmi asoli əha in piatah əmə kəti , ” kəni ilah məsotɨsiai viviən . Mətəu ilah okotəkeikei motol əhruin pɨk nati kəm lah e nɨkilah pəhriən , mətəu-inu rəhalah nətəmi asoli mɨn ilah nəfaki mɨn nətəm noluək mɨn kotolkeikei ilah . Nəgətuniən neiuəiən mɨn mɨne natimnati vivi mɨn pəhriən Natimnati mɨn u , ik onəkəkeikei mətəgətun nətəmimi lan . Kəni e nian rəfin , ik onəkəkeikei mətəghati əskasɨk kəm lah o nɨtəu-pəniən .
45003003	Faith	In nɨpəhriəniən məmə ilah nəuvein kəsotoliən nəghatiən rəha Uhgɨn . Mətəu noliən rəhalah təsoliən məmə Uhgɨn otəsoliən rəhan nəghatiən .
43019034	Violence	Kəni soldiə kəti təməu əmə nɨkalɨn e rəhan nɨrəu , kəni rəueiu agɨn , nɨrə mɨne nəhu kəmuaiu əhmen-əhmen əmə , mətueiuaiu e nɨpətɨn .
43015012	Recommendation	“ Itəmah nəkotəkeikei mautol nəghatiən u rəhak . Tətəni məmə itəmah onəkotolkeikei itəmah mɨn , təhmen əmə məmə iəu iəkolkeikei itəmah lanəha .
45006013	Recommendation	Kəni sotegəhan mɨniən e nɨpətɨtəmah mɨn məmə nautol təfagə tərah lan . Mətəu otegəhan=pən e nəmiəgəhiən rəhatəmah rəfin kəm Uhgɨn , mətəu-inu itəmah nətəmimi nətəm Uhgɨn təməmkirəkɨs itəmah e nɨmɨsiən məmki=pən itəmah e nəmiəgəhiən . Kəni otegəhan e nɨpətɨtəmah mɨn məmə okotol noliən mɨn iətəm kotəhruahru e nəhmtɨ Uhgɨn .
58010039	Faith	Mətəu kitah u , kəsotoliən lanəha . Kitah ko kəsotan təlɨg-təlɨgiən məmə Uhgɨn otərəkɨn itah . Kəpə . Kitah nətəmimi rəha nəhatətəiən e Uhgɨn , məmə kitah kautos nəmiəgəhiən .
45011026	Grace	Kəni e noliən əha , Uhgɨn otosmiəgəh rəfin nətəm Isrel . Təhmen əmə e nati Nauəuə Rəha Uhgɨn tətəni məmə , “ Iətəmi otosmiəgəh nətəmimi otsɨpən e nətəm Isrel ; in otos rəkɨs noliən tərah rəha nətəm Isrel .
52002015	Violence	Nətəmi asoli mɨn u , kəmotuhamu Iərmənɨg Iesu , mɨne iəni mɨn , kəni motəhgi pətɨgəm itɨmah iəkohiet . Noliən rəhalah tatol nɨki Uhgɨn təsagiəniən , kəni ilah tɨkɨmɨr mɨn o nətəmimi rəfin ,
58010026	Sin	Təuvɨr məmə kautem əskasɨk itah mɨn lanəha , mətəu-inu nəmə kitah kɨnotəhrun rəkɨs pau nɨpəhriəniən , mətəu kitah kautohtəpɨn suaru pɨsɨn mautəkeikei e noliən tərah , kəni tatol məmə sakrifais kəti mɨn tɨkə agɨn o nos rəkɨsiən təfagə tərah rəhatah .
49002006	Grace	Kəni Uhgɨn təməfəri itah , kitah Krɨsto , kəni təmol məmə kitah kotəharəg kitah Krɨsto e negəu e neai .
49004025	Recommendation	Tol lanəha , itəmah rəfin nəkotəkeikei motəpəh noliən rəha neiuəiən , mətəu nəkotəni nɨpəhriəniən kəm təmah mɨn , mətəu-inu kitah nəuəlɨ-nəuəlɨ nɨpətɨ Krɨsto .
48002005	Faith	Mətəu iəmotəniəhu ilah məsotoliən məmə ko rəhalah nəghatiən otəri mapirəkɨs rəhatɨmah . Kəni itɨmah iəmotaskəlɨm əskasɨk nəghatiən pəhriən tətatɨg e Nanusiən Təuvɨr , məmə itəmah onəkotətəu nəghatiən əhruahru u iətəm nətəmimi kəsotəuhliniən .
46014013	Recommendation	Mətəu-inu o nati əha , okəmə itəmah kəti tətəghati e nəghatiən ikɨn pɨsɨn mɨn , otəkeikei məfaki mɨn məmə Uhgɨn otəfən nɨpətɨ nəghatiən u məmə otəni pətɨgəm kəm niməfaki .
44009001	Violence	Kəni e nian əha , Sol təmətəghati əskasɨk mətəni əskasɨk məmə otohamu nətəmimi rəha Iesu . In təmuvən meruh pris asoli agɨn
43017013	Description	“ Rəueiu əha , iətuva ohnik , mətəu iətəni nəghatiən mɨn u nian iətatɨg e nəhue nɨftəni , məmə ilah mɨn , nɨkilah otagiən məri məriauəh , təhmen əmə məmə iəu nɨkik tətagiən .
60004013	Recommendation	Mətəu təuvɨr məmə nɨkitəmah otətagiən əmə mətəu-inu nəutətəu nahməiən təhmen=pən əmə e Krɨsto . Kəni nəmə nautol lanəha , kəni nɨkitəmah otagiən pɨk agɨn nian in otol əpu rəhan nəhagəhagiən asoli rəha nəuvɨriən mɨne nəsanəniən rəhan .
44011006	Description	Iəməsal=pən vivi e nɨpəgnəua nati əha meruh nati miəgəh pɨsɨn pɨsɨn mɨn əha ikɨn iətəm kəutaliuək , mɨne məutəlkəu , mɨne nati arpɨn mɨn , mɨne mənɨg pɨsɨn pɨsɨn mɨn .
51003008	Recommendation	Mətəu rəueiu əha , nəkotəkeikei motos rəkɨs ilah e rəhatəmah nəmiəgəhiən , kəni otol mɨn lanəha : niəməha təsol mɨniən itəmah ; nɨkitəmah mɨne nohlɨtəmah təsatɨpahal-atɨpahal pɨkiən təhmen e kaluəluə ; soliən tərah kəm nətəmimi ; səni rahiən nətəmimi ; səniə nəghatiən iətəm tol naulɨsiən o nəniən .
44018003	Description	Uək rəhan rəha nosiən məni təhmen əmə e uək rəhalau . Ilahal nətəmi rəha nəhliən nima tapolɨn . Kəni təmatɨg ilahal min ilau , kəni mahlol pəti uək .
45006012	Sin	Tol lanəha , sotegəhaniən məmə təfagə tərah tətarmənɨg e nɨpətɨtəmah u nautos rəueiu iətəm otəpanɨmɨs nian kəti . Sotegəhaniən məmə onautol nəuia nətəlɨgiən tərah rəha nɨpətɨtəmah .
53003012	Recommendation	E nərgɨ Iərmənɨg Iesu Krɨsto , iəhləni kəni məhləkeikei kəm nətəmimi iətəm kotol lanəha məmə okotəkeikei motəpəh negəsiən motatɨg mətɨg əmə , kəni motol uək o nətəouiən nauəniən nɨglah
44007009	Sin	Kəni Stipɨn təməni=pən mɨn kəm lah məmə , “ Kəni nəukətɨ nɨrə mɨn u rəhatah kəmautetet notəhalah u Josɨp , kəni motətuati=pən lan kəm nətəm Ijɨp , məmə otuva slef rəhalah . Mətəu ilau Uhgɨn e nian rəfin ,
44011028	Description	Kəti nərgɨn u Akapus təməhtul məghati e nəsanəniən e Narmɨn Rəha Uhgɨn məmə nəumɨs otan e nɨtəni mɨn rəfin iətəm Rom tətarmənɨg e lah . ( Kəni təmuva mol nɨpəhriəniən lan . Nəumɨs təman nian Klotiəs təmətarmənɨg e nətəm Rom . )
44020036	Description	Nian Pol təmol naunun e rəhan nəghatiən , təmeiuaiu mɨsin nəulɨn kəni məfaki ilah min ilah .
48005024	Faith	Kitah u nətəmimi rəha Iesu Krɨsto , kitah kɨnotəpəh rəkɨs noliən tərah mɨn rəhatah , u kəmautol natimnati mɨn iətəm nətəlɨgiən tərah əmə rəhatah tolkeikei . Təhmen əmə lanəha məmə , kəməhti=pən nətəlɨgiən tərah mɨn rəhatah e nɨgi kəməluau .
59001002	Recommendation	Piak mɨn mɨne nəuvɨnɨk mɨn . Nian nərahiən pɨsɨn pɨsɨn mɨn kəhuva e rəhatəmah nəmiəgəhiən , kəni oteh natimnati mɨn əha təhmen e natimnati iətəm nɨkitəmah tətagiən pɨk əmə lan .
62001006	Sin	Nəmə kitah kotəni məmə kɨnautol kətiəh kitah min , mətəu kitah kəutaliuək əhanəh e napinəpuiən , kəni kitah kəuteiuə , kəni məsotatɨgiən e nɨpəhriəniən .
44010011	Description	E nəməhlairiən əha , təmeruh neai təmerəh , kəni nati təhmen e tapolɨn asoli kətaskəlɨm nɨfɨfɨn mɨn , kəni kəhlman-əhlman teiuaiu=pa e nɨftəni .
44002009	Description	Kitah u nətəmimi ikɨ pɨsɨn pɨsɨn mɨn tepət . Ikɨn u nətəm Patiə u ikɨn , mɨne nətəm Metiə , mɨne nətəm Elam , mɨne nətəm Mesopotemiə , mɨne nətəm Jutiə , mɨne nətəm Kapatosiə , mɨne nətəm Pontəs , mɨne nətəm Esiə , mɨne nətəm Fritiə , mɨne nətəm Pamfiliə , mɨne nətəm Ijɨp , mɨne nətəm Lipiə e nɨkalɨn=pən əha Saerin ikɨn , mɨne nətəm Rom , nətəm Isrel əhruahru , mɨne Nanihluə mɨn mətəu kitah kəutəfaki kəm Uhgɨn , mɨne nətəm Krit , mɨne nətəm Arepiə . Mətəu kitah rəfin kəmotətəu ilah kəutəghati e nəghatiən ikɨ pɨsɨn pɨsɨn mɨn rəhatah , məutəni pətɨgəm nati asoli mɨn iətəm Uhgɨn təmol . ”
51001010	Faith	Iautəfaki lanu məmə naliuəkiən rəhatəmah otəfən nɨsiaiən kəm Uhgɨn pəh tol nɨkin tətagiən ohni , kəni məmə rəhatəmah nəmiəgəhiən otəuə e nəuan iətəm təuvɨr o uək rəfin rəha Uhgɨn iətəm nautol . Pəh Uhgɨn otasiru e təmah məmə nəkotəhrun vivi in .
54001018	Recommendation	Kəni inəha nətɨk Timoti . Inu rəhak nəghatiən təhmen=pən e nəghatiən rəha iəni mɨn nətəm kəmautəni kəm ik aupən . Ik onəkəkeikei maskəlɨm nəghatiən mɨn əha pəh tol rəham nətəlɨgiən təskasɨk , kəni ik onəkəluagɨn vivi e nəluagɨniən rəha nəhatətəiən .
66019001	Faith	Uərisɨg e nəghatiən rəha agelo kəha , iəkətəu nəuian asoli kəti təhmen e nətəmimi tepət tepət kəutagət əfəməh , əpəha e negəu e neai , mautəni məmə , “ ! Aleluiə ! ! Pəh kotəni-vivi Iərmənɨg ! ! In Uhgɨn u , təmosmiəgəh itah ! Nepətiən əhagəhag mɨne nəsanəniən in rəhan pɨsɨn əmə ,
49002001	Grace	Itəmah u , aupən təhmen əmə məmə nəmohmɨs e narmɨtəmah mətəu-inu nəmotəhti nəuia Uhgɨn , kəni motol noliən tərah mɨn .
46010021	Sin	Itəmah onəsəhuvəniən motos pɨret mɨne wain e Nauəniən Rəha Nəmtətiən Rəha Iesu , kəni motatɨg məhuvən mɨn e niməfaki rəha narmɨ nati mɨn motun sakrifais mɨne motəmnɨm wain rəha iərmɨs mɨn itəmah nətəm kəutəfaki lan .
49005003	Recommendation	Mətəu-inu itəmah nətəmimi rəha Uhgɨn iətəm nəkotəhruahru , kəni itəmah onəsotol agɨniən noliən nati kəti məmə okəni rah itəmah ohni . Iatəni noliən tərah mɨn təhmen e nɨpətan mɨne nəman mɨne , kautit oneuən ilah mɨn ; mɨne noliən tərah rəfin iətəm tol naulɨsiən o nəniən ; mɨne nətəmimi mɨn u navərəs mɨn .
56001015	Sin	Kəni nəkotəhrun məmə nətəmimi nətəm kotəhruahru e nəhmtɨ Uhgɨn , nati tɨkə iətəm otol ilah kotamɨkmɨk . Mətəu nətəmimi nətəm kəutamɨkmɨk e nəhmtɨ Uhgɨn mətəu-inu ilah kəsotəhatətəiən e Iesu , kəti noliən kəti tɨkə iətəm otol ilah kotəhruahru . Kəni tol lanəha , nətəlɨgiən mɨne nɨkilah pəti kəsuəhruahruiən , kəni ilah kotəruru nakiliən nati iətəm təuvɨr , mɨne nati iətəm tərah .
44009021	Description	Kəni nətəmi rəfin nətəm kəmotətəu in , kəmotauɨt pɨk ohni , kəni məutəni məmə , “ ! Ei ! ? Suah u inu təmatol nərahiən kəm nətəm kəutəhatətə e Iesu əpəha Jerusɨləm aupən , uə kəpə ? Kəni in təmuva ikɨnu məmə otaskəlɨm ilah məmki ilah muvən kəm pris asoli mɨn . ? Mə inəha , uə kəpə ? ”
58008006	Description	Mətəu rəueiu , Iesu , pris asoli agɨn u rəhatah , in tɨnos rəhan uək iətəm təuvɨr pɨk agɨn mapirəkɨs uək rəha pris mɨn aupən . Kəni e noliən kətiəh əmə , Iesu in suaru rəha nəniəskasɨkiən vi rəha nasiruiən u iətəm in təuvɨr mapirəkɨs nəniəskasɨkiən əuas rəha nasiruiən , mətəu-inu nəniəskasɨkiən vi u , in tətəhtul-pəri e nəghatiən mɨn iətəm kotəuvɨr motapirəkɨs .
50001021	Faith	Tol lanəha mətəu-inu nəmiəgəhiən rəhak in Krɨsto əmə , kəni nəmə iəkɨmɨs , in nati təuvɨr tapirəkɨs .
50001006	Faith	Tol lanəha iəkəhrun vivi məmə Uhgɨn iətəm təmətuəuin uək təuvɨr e nəmiəgəhiən rəhatəmah , in otəkeikei matol lanəha , kəni otəpanol naunun lan e nian Krɨsto Iesu otɨtəlɨg=pa mɨn .
62005020	Faith	Kitah kotəhrun mɨn məmə Nətɨ Uhgɨn təmuva kəni məfa neinatɨgiən kəm tah , məmə kitah okotəhrun in , u in nɨpəhriəniən . Konu kitah kautəhtul=pən e Uhgɨn u in nɨpəhriəniən , mətəu-inu kitah kautəhtul=pən e Nətɨn Iesu Krɨsto . In u , in Uhgɨn pəhriən , kəni in nəukətɨ nəmiəgəhiən itulɨn .
45012018	Recommendation	Otol natimnati rəfin iətəm nəkotəhrun noliən məmə itəmah nəkotatɨg e nəməlinuiən itəmah nətəmimi rəfin .
58010023	Faith	Kitah kotəni məmə kəmotələhu=pən nətəlɨgiən rəhatah e Krɨsto . Tol lanəha , pəh kotəhtul məha-məha lan , məsotəlauəl-auəliən , mətəu-inu kitah kotəhrun nahgəliən e rəhan nəghatiən mɨn iətəm təməni əskasɨk rəkɨs kəm tah .
43014027	Grace	“ Rəueiu əha tɨnuəkɨr məmə iəu oiəkəpəh itəmah . Iəu iətələhu nəməlinuiən rəhak tətatɨg o təmah . Konu nəməlinuiən u , iətəm iəkəfɨnə , təsəhmeniən e nəməlinuiən iətəm nəhue nɨftəni u tətəfɨnə . Itəmah , nɨkitəmah təsahməiən kəni məsotəgɨniən .
47005006	Faith	Kəni tol lanəha , nətəlɨgiən rəhatah təskasɨk , kəni kitah kotəhrun vivi məmə nian kəutatɨg əhanəh u ikɨnu mautos əmə nɨpətɨn rəha nəhue nɨftəni u , kitah kautəhtul əhanəh ihluə ima Iərmənɨg ikɨn rəhatah .
43012047	Grace	Iətəmimi iətəm tətətəu rəhak nəghatiən , məsoliən , ko iəu iəsəni pətɨgəmiən rəhan nalpɨniən , mətəu-inu iəməsuvaiən e nəhue nɨftəni u məmə iəkəni pətɨgəm nalpɨniən rəha nətəmimi . Mətəu iəmuva məmə iəkosmiəgəh ilah .
62003012	Sin	Sotoliən nɨtai Ken , iətəm in iətəmimi rəha Setən kəni təhuamu pian . ? Kəni təmohamu pian o nak ? Təmohamu mətəu-inu rəhan noliən mɨn tərah , konu rəha pian , noliən mɨn in təhruahru .
66016020	Description	Nɨtəni əlkələh mɨn rəfin kəmotagɨm , mohkə , kəni nɨtəuət mɨn kəseh mɨniən ilah .
58011012	Description	Epraham tɨnauəhli rəkɨs təsuvəhiən tɨmɨs , mətəu nəuanɨləuɨs mɨn tepət kəmotsɨpən lan . Nati əpnapɨn məmə in iətəmimi kətiəh əmə , mətəu nəuanɨləuɨs mɨn əha rəhan , ilah tepət pɨk , təhmen əmə e məhau mɨn e neai mɨne nɨpəkɨl e nɨkalkalɨ nɨtəhi kəruru nafiniən .
54001017	Faith	! Kotəni-vivi Uhgɨn ! Pəh kotɨsiai Uhgɨn rəhatah . In Iərmənɨg itulɨn ; in təsɨmɨsiən ; kəseruhiən in ; kəni in pɨsɨn əmə in Uhgɨn . Pəh kotəfəri nərgɨn tatuvən matuvən matuvən naunun tɨkə . Əuəh .
66014007	Faith	In tətəni əfəməh məmə , “ Otəgɨn motɨsiai Uhgɨn , kəni motəni nɨpəhriəniən e rəhan nepətiən , mətəu-inu nian əhruahru rəhan tɨnuva , o nəfəniən nalpɨniən kəm nətəmimi . Otəfaki kəm in , iətəm təmol natimnati rəfin agɨn : neai mɨne nɨftəni , nɨtəhi mɨne nəhmtɨ nəhu mɨn . ”
44006001	Description	Nian nəuvein tɨnuva rəkɨs muvən , kəni nətəmi rəha Iesu tɨnətəri mɨnatepət . Nəuvein ilah nəuanɨləuɨs rəha Isrel kəmotsɨpən ikɨn pɨsɨn pɨsɨn mɨn , kəni məutəni əmə nəghatiən Kris , məsotəniən nəghatiən rəha Isrel . Kəni tepət , ilah nətəm Isrel əmə . Mətəu nəfaki mɨn iətəm kəutəni əmə nəghatiən Kris kɨnəutəni nɨkalɨ nəfaki mɨn u nətəm Isrel , məutəni məmə nian kəutəuəri məni mɨne nauəniən kəm pətalɨmɨs mɨn , mətəu kəsoteh viviən pətalɨmɨs mɨn rəha nətəmi mɨn u kəutəni nəghatiən Kris .
60002021	Grace	Uhgɨn təmauɨn e təmah məmə nautol noliən təuvɨr u , mətəu-inu Krɨsto təmos nahməiən o təmah . In təmaupən məgətun noliən əhruahru əha məmə itəmah nəkotohtəu=pən əmə nɨmei nəhlkɨn .
53003010	Recommendation	Kəni nian iəməhlatɨg əha kitah min itəmah , iəmhləfɨnə lou u məmə , “ Nəmə iətəmi təlpah , kəni kəsəfəniən nauəniən kəm in . ”
43003016	Grace	“ Tol lanəha , Uhgɨn təmolkeikei pɨk nətəmimi e nəhue nɨftəni , tol=pən in təməfa Nətɨn Nəuan Kətiəh Əmə , məmə nətəmimi mɨn rəfin u nətəm kəutəhatətə lan , ilah ko kəsəhuvəniən e nɨgəm itulɨn , mətəu okotos nəmiəgəhiən itulɨn .
44019015	Description	Mətəu narmɨn tərah təməni=pən kəm lah məmə , “ Iəkəhrun suah u Iesu , kəni məhrun mɨn Pol . ? Mətəu itəmah nɨpəh mɨn u ? ”
66019019	Violence	Kəni əmeikonu , iəkatɨg mafu mɨn nati miəgəh əpələ , mɨne kig mɨn rəha nəhue nɨftəni , mɨne rəhalah soldiə mɨn . Ilah kəmotuhapumɨn ilah mɨn məmə okotəluagɨn ilah iətəm tətasuə e əhos kəruən , mɨne rəhan soldiə mɨn .
44027002	Description	Kəni negəu kəti təmiet əpəha Atramitiam mətuva , kəni matɨg mɨnatɨtəlɨg=pən mɨn əpəha Esiə , kəni iəkəhuvən lan . Kəni iətəm kəti təmiuvɨg=pa itɨmah min , nərgɨn u Aristakəs , in iətəm Təsalonaikə əpəha e nɨtəni u Masetoniə . Kəni negəu təmietɨgəm .
58013003	Recommendation	Sotaluiən e nətəm kəutatɨg e kaləpus . Nɨkitəmah otatəhti ilah , mətahmə o lah təhmen əmə məmə inu ik mɨn nətatɨg e kaləpus . Otətəu pəti nahməiən e nɨkitəmah , itəmah nətəmi mɨn ko nətəm katol tərah e lah , təhmen əmə məmə inu ik natətəu nahməiən e nɨpətɨm aru .
51003017	Recommendation	Kitah u nəhlmɨ Iərmənɨg Iesu mɨn , kəni tol lanəha , natimnati rəfin u nautol , mɨne nəghatiən mɨn rəfin u nautəni , mətəu nəkotol əmə e nərgɨ Iərmənɨg Iesu . Kəni nian rəfin itəmah onəkotəkeikei motəni kəm Uhgɨn , tatə rəhatah , məmə nɨkitəmah tətagiən o natimnati iətəm Iesu təmol kəm təmah .
48006006	Recommendation	Itəmah u , təuvɨr məmə itəmah nəkotətuati e natimnati mɨn nəuvein kəm rəhatəmah nəgətun mɨn , nətəm kəutəgətun itəmah e nəghatiən rəha Uhgɨn .
44007005	Description	Mətəu təməsəfən əhanəhiən nɨftəni əkəku agɨn nəuvetɨn kəm in məmə rəhan əhruahru . Mətəu Uhgɨn təməni əskasɨk kəm in məmə otəpanəfən rəfin nɨtəni əha kəm in mɨne namipɨn mɨn . Kəni nɨtəni u otuva imalah agɨn ikɨn , nati əpnapɨn e nian əha Epraham təməsələsiən nətɨn kəti .
44007019	Description	In təmosiahu tɨpɨtah mɨn e nətəlɨgiən tərah mɨn rəhan , matol nahməiən kəm lah . Kəni in təmol lou kəti məmə okotəmki pətɨgəm nenətɨlah mɨn iəpəou amrərə mɨn ihluə məmə okohmɨs .
43020003	Description	Kəni Pitə mɨne iətəmimi kəti mɨn u rəha Iesu , kəmiaiet mətian məmə okueruh nɨpəg əha .
44024016	Faith	Mətəu-inu tol lanəha , kəni iətalkut pɨk məmə iəkol nati iəu iəkəhrun məmə təhruahru e nəhmtɨ Uhgɨn mɨne nətəmimi .
65001013	Description	Peau-peau ləuantəhi kəutorasɨlig məutəruən əpnapɨn əmə , kəni kitah rəfin kəuteruh əmə . Kəni təhmen əmə , kəuteruh naulɨsiən rəha nətəmimi əha nətəm kautol pətɨgəm əmə noliən tərah e rəhalah nəmiəgəhiən . Ilah kotəhmen e məhau mɨn iətəm kəmotəmkarəpən e suaru rəhalah . Tol lanəha , Uhgɨn tətaskəlɨm imalah ikɨn əpəha e napinəpuiən iətəm nəhagəhagiən tɨkə agɨn ikɨn .
48001012	Description	Nanusiən Təuvɨr u , səniəmə iətəmi kəti təməfa kəm iəu , kəni məgətun iəu lan , mətəu Iesu Krɨsto əmə in təmerəh e rəhk-kapə .
45007005	Sin	Nian nətəlɨgiən tərah rəha iətəmimi tətarmənɨg e tah , nətəlɨgiən tərah mɨn rəhatah kautiuvi=pən itah məmə okotol noliən tərah mɨn e nɨpətɨtah . Kəni nian Lou tətəni məmə okəsotoliən noliən tərah mɨn əha , tol məmə nɨkitah tətəhti pɨk noliən tərah mɨn , kəni kautolkeikei mautol təhmɨn noliən tərah mɨn . Tol lanəha , kəmotol təfagə tərah tepət . Kəni nəua təfagə tərah mɨn əha , in nɨmɨsiən əmə .
54002007	Faith	Kəni e nəghatiən əha , Uhgɨn təməfəri iəu məmə iəu aposɨl kəti rəhan o nəni pətɨgəmiən nanusiən təuvɨr u kəm Nanihluə mɨn , nətəmimi nətəm kəsəniə məmə nətəm Isrel , kəni təməfəri iəu məmə iəgətun kəti rəha nəhatətəiən pəhriən . Iəu iatəni pəhriən , iəseiuəiən .
62003024	Faith	Nətəmimi mɨn u nətəm kautol nəuian , ilah kautəhtul=pən vivi lan , kəni in tətəhtul=pən vivi e lah . Kəni kitah kotəhrun məmə in tətatɨg e nɨkitah , mətəu-inu Narmɨn Rəha Uhgɨn iətəm in təməfa , in tətəgətun kəm tah .
46010024	Recommendation	Təsəuvɨriən məmə itəmah kəti tətəsal aru e rəhan nəuvɨriən , mətəu təkeikei mətəsal mɨn e nəuvɨriən rəha nətəmimi mɨn nəuvein .
45012016	Recommendation	Otol rəhatəmah nətəlɨgiən təhmen-əhmen əmə e təmah mɨn rəfin . Nɨkitəmah təsəhtiən məmə itəmah nəuvein ilɨs , mətəu nɨkitəmah otagiən əmə məmə nəutan pəti əmə itəmah nətəmi mɨn u ləhtəni . Nɨkitəmah təsəhtiən məmə nəkotəhrun pɨk .
49004031	Recommendation	Kəni əraki rəfin e natimnati mɨn u : nahməiən e nɨkitəmah iətəm tətatɨg tatuvəh o nati kəti tərah iətəmi təmol e təmah ; kəni əraki mɨn e noliən niəməha ; mɨne noliən rəha nəni rahiən nətəmimi ; mɨne noliən rəha nɨkitəmah mɨne nohlɨtəmah tɨtatɨperəh pɨk təhmen e kaluəluə ; mɨne noliən rəha norgəhuiən ; mɨne noliən mɨn rəfin iətəm okotol nərahiən kəm nətəmimi .
51001025	Faith	Uhgɨn əmə təmləfəri iəu məmə iəkol uək e niməfaki rəhan . Rəueiu əha , iəkəhrun nasiruiən e təmah e uək iətəm Uhgɨn təmələhu=pən e nəhlmək . Rəhak uək məmə iətəni pətɨgəm nəghatiən mɨn rəfin rəha Uhgɨn pəh nəkotəhrun vivi ,
66001014	Description	Rəhn-kapə mɨne nəuanun təruən təruən təhmen e nəuaui nɨtəhi , kəni nəhmtɨn təhmen e nəmnamɨ nɨgəm .
47004015	Grace	Natimnati rəfin u o nəuvɨriən rəhatəmah , kəni nian nəuvɨriən rəha Uhgɨn tatiuvi=pa nətəmimi tepət təhmɨn mɨn okəhuva o Krɨsto , kəni okotəfən nəni-viviən tepət kəm Uhgɨn , kəni okotəfəri nərgɨn ilɨs ilɨs agɨn .
43006056	Faith	Iətəmimi iətəm tatun nəhuvegək , kəni mətəmnɨm nɨrak , in otatɨg lak . Kəni iəu iətatɨg lan .
43011027	Faith	Matə təni=pən kəm in məmə , “ Əuəh , Iərmənɨg . Iəu inəhatətə lam , məmə ik Krɨsto iətəm Uhgɨn təməni məmə otahli=pa . Ik Nətɨ Uhgɨn . Ik u inu , aupən kəməni e Nauəuə Rəha Uhgɨn məmə ik onəpanuva e nəhue nɨftəni . ”
44002042	Faith	Nian rəfin nətəmimi mɨn u kəutəni nɨpəhriəniən e Iesu , kəutətəlɨg e nəghatiən iətəm aposɨl mɨn kəutəgətun ilah lan . E naliuəkiən rəhalah kəməhuva kətiəh , e nauəniən mɨne Nauəniən Rəha Nəmtətiən Rəha Iesu , mɨne nəfakiən . Kəni nian rəfin nɨkilah tətəskasɨk məmə okotəkeikei mautol nati əha .
58001009	Grace	Ik nəmolkeikei əmə nəhruahruiən kəni mətəməki e noliən ekəu-ekəu mɨn . Tol lanəha , iəu u , rəham əhruahru Uhgɨn , iəu iəmələhu aupən ik , kəni ik ilɨs e ik mɨn nəuvein . Kəni iəmol=pən kalɨku e rəhm-kapə e nɨsiaiən , matol nɨkim tagiən tapirəkɨs ik mɨn nəuvein . ”
44012002	Violence	Təmahli=pən rəhan mɨn nətəmimi kəməhuvən motaskəlɨm Jemɨs pia Jon kəni motohamu e rəhalah nau asoli .
55002016	Recommendation	Mətəu əpəh nəghatiən mɨn u tol tanpən əmə iətəm kotərah məsotɨsiaiən Uhgɨn , mətəu-inu nətəmimi nətəm kəutəghati lanəha , nəmiəgəhiən rəhalah tatuvən matuvən əmə o noliən mɨn iətəm Uhgɨn təməki lan .
62003015	Sin	Iətəmimi u iətəm tətəməki e pian in təhmen e iətəm tətəhuamu iətəmi , kəni itəmah nəkotəhrun məmə iətəm tətəhuamu itəmi , in təsosiən nəmiəgəhiən itulɨn .
43021015	Faith	Nian ilah kɨnotauən rəkɨs , Iesu təmətapuəh o Saimon Pitə , məmə , “ Saimon Pitə , nətɨ Jon . ? Ik nəkolkeikei iəu tapirəkɨs nətəmi mɨn u ? ” Pitə təni=pən kəm in məmə , “ Əuəh , Iərmənɨg , ik nəkəhrun məmə iəu iəkolkeikei pɨk ik . ” Kəni Iesu təni=pən kəm in məmə , “ Intəh , ik onəkaugɨn rəhak nenətɨ sipsip mɨn . ”
46012008	Grace	Iətəmi kəti , Narmɨn tətəfən nəghatiən rəha neinatɨgiən kəm in . Kəni kəti mɨn , Narmɨn kətiəh əmə tətəfən nəghatiən rəha nəhruniən nati kəm in .
44007013	Description	Kəni uərisɨg , ilah kəməhuvən mɨn , kəni in təməni pətɨgəm in kəm lah , mətəu ilah kəsotəhruniən məmə in Josɨp pialah . Kəni kig rəha Ijɨp təmətəu nəniən o Josɨp mɨne pian mɨn .
60003010	Recommendation	Nauəuə Rəha Uhgɨn tətəni məmə , “ Iətəmimi iətəm tolkeikei nəmiəgəhiən təuvɨr , kəni molkeikei məmə otətəu təuvɨr nian rəfin , in otəkeikei məsəniən nəghatiən tərah mɨn , kəni in otəkeikei məsəniən neiuəiən .
44004032	Description	Nətəmi kəutəni nɨpəhriəniən e Iesu rəhalah nətəlɨgiən təmuva kətiəh . Kəti təməsəhluaigiən e rəhan nautə , mətəu kəmautəuəri nautə rəhalah kəm lah mɨn .
46015003	Grace	Inəni=pɨnə rəkɨs kəm təmah natimnati agɨn mɨn iətəm iəmətəu məmə , Krɨsto təmɨmɨs o rəhatah noliən tərah mɨn təhmen e Nauəuə Rəha Uhgɨn təməni rəkɨs mɨne ,
66018024	Violence	Taun asoli u Papilon in təmos nalpɨniən mətəu-inu kəmatiuvi nɨra iəni mɨn mɨne nətəmimi mɨn rəhan Uhgɨn ikɨn mɨn rəfin e nəhue nɨftəni . Nɨpəhriəniən , nɨra nətəmimi rəfin nətəm kəmohamu ilah , in tətatɨg e taun asoli u . ”
44013048	Faith	Nian Nanihluə mɨn kəmotətəu nəghatiən əha , nɨkilah təmagiən ohni , kəni mɨnəutəni-əni kəm lah mɨn məmə nəghatiən rəha Iərmənɨg Iesu in təuvɨr pɨk . Kəni nətəmi mɨn Uhgɨn təmɨtəpɨn rəkɨs e lah məmə okotos nəmiəgəhiən iətəm ko təsɨkəiən , ilah kəmotəni nɨpəhriəniən lan .
66022020	Description	Iətəmimi iətəm tətəni pətɨgəm natimnati mɨn u , təni məmə , “ Əuəh , otəsuvəhiən iəkuvnə . ” ! Əuəh ! Va-tə Iərmənɨg Iesu .
50004009	Recommendation	Otol nati nak iətəm iəməgətun itəmah lan , iətəm nəmotos e nəmiəgəhiən rəhatəmah , kəni otol mɨn nati nak iətəm iəu iəməni , kəni otol nati nak nəmoteh=pa lak . Nian nəkotol lanəha , kəni Uhgɨn iətəm tətəfɨnə nəməlinuiən kəm təmah , otətan itəmah min e nian mɨn rəfin .
53003015	Recommendation	Mətəu nəsoteruhiən ilah məmə rəhatəmah tɨkɨmɨr mɨn , mətəu ilah piatəmah mɨn , kəni təuvɨr məmə nəkotagət asoli e lah məmə okotair asoli e rəhalah nətəlɨgiən .
51002008	Recommendation	Otətəu vivi itəmah məmə nətəmimi kəsotaskəlɨmiən kəni məsotiuvi mɨniən itəmah e nəgətuniən eiuə mɨn rəhalah . Nəgətun eiuə mɨn əha tatɨtəu=pən nətəlɨgiən rəha nətəmimi əmə mɨne nəukətɨ lou mɨn iətəm tətəghati e natimnati rəha nɨftəni əmə . Nəghatiən mɨn əha tatsɨpən e nətəlɨgiən əuas mɨn rəha nətəmimi , mətəu kəsotsɨpəniən e Krɨsto .
50003014	Faith	kəni təhmen e suah kəti iətəm tətaiu məmə otaupən mos nətəouiən , kəni iəu iətaiu o nosiən nəua nalkutiən rəhak . Kəni nəua nalkutiən əha in nəmiəgəhiən vi e Krɨsto Iesu iətəm Uhgɨn təmauɨn lak məmə iəkos .
56002014	Faith	Iesu nɨkin təmagiən məmə otɨmɨs o tah , kəni mətəou nəmiəgəhiən rəhatah mos rəkɨs e nəsanəniən rəha noliən tərah mɨn rəfin , kəni mafəl vivi itah məmə kitah okəhuva rəhan mɨn nətəmimi nətəm kotolkeikei məmə kautol əmə nati iətəm təuvɨr .
43005024	Faith	“ Nɨpəhriəniən agɨn u iatəni kəm təmah məmə , iətəmimi iətəm tətətəu rəhak nəghatiən , kəni mətəhatətə e Uhgɨn iətəm təmahli=pa iəu iəkuva , in tɨnatos nəmiəgəhiən itulɨn . Ko in təsəhtuliən e nəhmtək məmə oiəkəni pətɨgəm nalpɨniən rəhan . In tɨnagɨm rəkɨs e nɨmɨsiən , kəni mɨnuva o nəmiəgəhiən .
66021015	Description	Agelo iətəm tətəghati kəm iəu , in tatos nati kəti kəmol e aiən u kol , o nosiən mak rəha taun əha , mɨne ket mɨn , mɨne nɨkalɨn rəhan .
50003019	Sin	Uhgɨn otərəkɨn ilah . Kautətəlɨg pɨk əmə e natimnati mɨn tərah u nɨkilah tolkeikei . Kəni natimnati mɨn əha , in uhgɨn rəhalah , kəni məutəfəri ilah o noliən natimnati iətəmi tol naulɨsiən , kəni motəfəri ilah o natimnati rəha nəhue nɨftəni .
54003006	Sin	Iətəmimi tətəhatətə vi əmə e Iesu , in təsəhmeniən məmə otos uək u , məta in tətəfəri pɨk in , kəni Uhgɨn tol nalpɨniən kəm in təhmen e inəha təmol e Setən u iəfəri pɨk .
65001003	Recommendation	Iəu mɨn nəuvein , aupən , iəmolkeikei pɨk məmə iəkətei nauəuə u tuvnə o təmah o nəghatiən e suaru iətəm Uhgɨn tatos o nosmiəgəhiən itah . Mətəu rəueiu , iətətəu məmə iəkəkeikei mətei nəghatiən u tuvnə o təmah məmə iəkol əskasɨk nɨkitəmah məmə onəkotəluagɨn əskasɨk o naskəlɨmiən nəghatiən pəhriən rəha nəhatətəiən rəhatah . Uhgɨn təmələhu=pən nəghatiən u e nəhlmɨ iəfaki mɨn e nian kətiəh əmə , kəni ko təsəuhliniən .
44004002	Description	Nɨkilah təmahmə pɨk mətəu-inu ilau kətuəgətun nətəmimi məmə Iesu təmɨmɨs kəni məmiəgəh mɨn . Kəni inu təmol suaru məmə nətəmi mɨn u kəmohmɨs , Uhgɨn otosmiəgəh mɨn ilah .
66018005	Sin	mətəu-inko in təmətoriarun rəhan noliən tərah təri iuəkɨr əmə tek neai , mol Uhgɨn təsaluiən e rəhan noliən tərah mɨn .
43004046	Description	Kəni Iesu təmɨtəlɨg=pən mɨn e lahuənu Kenə , əpəha Kaləli . Ikɨn əha aupən , in təmol nəhu tuva mol wain . Kəni e Kapeniəm iuəkɨr əmə , iətəmi asoli kəti rəha kig tətatɨg ikɨn . Kəni nətɨn kəti tatɨmɨs .
45012011	Recommendation	Otəkeikei nian rəfin o noliən uək rəha Uhgɨn e nɨkitəmah rəfin təhmen e nɨgəm tatuəu , kəni məsotəpəouiən .
60001008	Faith	Nati əpnapɨn nəməsoteruh pauiən Iesu Krɨsto , mətəu nautolkeikei in . Kəni nati əpnapɨn nəsotehiən u rəueiu , mətəu nəutəhatətə lan . Kəni nɨkitəmah təməri məriauəh e nagiəniən iətəm in təuvɨr pɨk agɨn tapirəkɨs , kəni ko iətəmi kəti təruru nəni ərəfiniən nəuvɨriən rəha nagiəniən əha .
62004013	Grace	Kitah kotəhrun məmə kitah kotatɨg lan , kəni in tətatɨg e tah , mətəu-inu tɨnəfa rəkɨs rəhan Narmɨn kəm tah .
43019029	Description	Kəni nosɨnati əkəku kəti əha ikɨn tətəharəg , kəmiuvi=pən wain lanu tarfu , məni lan nəhmtɨn teiuaiu . Kəni ilah kəmotələs nati kəti talus-alus təhmen e kotɨn , kəni motəfən e wain u , kəni motətu=pən e nəhlmɨ nɨgi kəti kətəni məmə hisop , kəni motləfəri tuvən iuəkɨr o nohlɨ Iesu , məmə otəmnɨm .
51001013	Grace	Kəni Uhgɨn təmol lanəha nian in təmos rəkɨs itah e narmənɨgiən rəha napinəpuiən , mɨnol itah kɨnəhuva e narmənɨgiən rəha Nətɨn iətəm in tolkeikei pɨk .
45016017	Recommendation	Piak mɨn mɨne nəuvɨnɨk mɨn . Iəkətapuəh əskasɨk o təmah məmə nəkotətəu vivi itəmah o nətəmi kautol məmə nəkotəhapu itəmah mɨn , kəni kautəgətun natimnati iətəm kautol nətəmimi kəutəmkarəpən e nəhatətəiən rəhalah , kəni nəgətuniən əha tol pɨsɨn agɨn e nəgətuniən iətəm nəmotos rəkɨs . Otəhtul isəu o lah ,
45012007	Recommendation	Nəmə iətəmi kəti tatos nəsanəniən o nasiruiən , pəh in tasiru ; nəmə in tatos nəsanəniən o nəgətuniən , pəh in təgətun ;
43016023	Faith	O nian əha , itəmah onəsotətapuəh mɨniən o nati kəti ohniəu . Nɨpəhriəniən agɨn u iətəni kəm təmah məmə , nəmə itəmah nəkotətapuəh e nati kəti o Tatə Uhgɨn e nərgək , kəni in otəfɨnə kəm təmah .
66021019	Description	Kəpiel mɨn iətəm kəmuvləkɨn nəukətɨ nɨkalɨn lan , kəmol malə-malə e lah e kəpiel təuvɨr mɨn . Kəmotaupən motəlɨn=pən kəpiel təuvɨr mɨn u jaspə ; kəni nəmpə tu lan , kəmotəlɨn=pən kəpiel təuvɨr mɨn u safaia ; kəni nəmpə tri lan , kəmotəlɨn=pən kəpiel təuvɨr mɨn u akat ; kəni nəmpə fo lan , kəmotəlɨn=pən kəpiel təuvɨr mɨn u emɨrəl .
59004017	Sin	Tol lanəha , in təfagə tərah kəti nəmə iətəmimi təhrun nati kəti təuvɨr iətəm təkeikei mol , mətəu təsoliən .
66019005	Faith	Kəni əmeiko , nəuian kəti təmsɨ=pən əpəha e jeə rəha kig , mətəni məmə , “ ! Otəni-vivi Uhgɨn rəhatah ! ! Itəmah rəhan noluək mɨn rəfin , otəni-vivi in ! ! Itəmah u , nəutɨsiai , mautəgɨn e Uhgɨn , otəni-vivi in ! ! Nati əpnapɨn nəmə itəmah nautos nepətiən asoli mɨn , o nətəmi əpnapɨn əmə , mətəu otəni-vivi Uhgɨn ! ”
47005002	Faith	Mətəu rəueiu e nɨpətɨtah rəha nəhue nɨftəni , kautəhgi nɨkitah , kəni kotolkeikei pɨk məmə nian otuva iətəm kitah okotos nɨpətɨtah vi o negəu e neai , təhmen mə kautəhuvən e napən vi .
48006004	Recommendation	Mətəu itəmah onəkotəkeikei moteruh vivi-to natimnati iətəm nautol . Tol lanəha məmə , ko nəsakil aruiən rəham uək mɨne uək rəha iətəmimi kəti mɨn . Mətəu nateruh vivi əmə rəham uək . Mətəu-inu , nətəmimi rəhalah uək mɨn tol pɨsɨn pɨsɨn . Kəni ilah kautos katipə fɨgəm pɨsɨn pɨsɨn mɨn e nəmiəgəhiən rəhalah kətiəh kətiəh . Mətəu təuvɨr məmə nɨkim otagiən o rəham uək , nəmə rəham uək təuvɨr əmə .
46007036	Recommendation	Mətəu e nɨkalɨn rəha iərman vi kəti mɨne pətan vi kəti . Nəmə tol lanu lan məmə , kɨnəniəkɨs məmə ilau okuol marɨt . Uərisɨg , kəni iərman təni məmə okuəpəh pɨpɨm . Mətəu rəueiu , nɨkin təhti məmə təsoliən noliən əhruahru e pətan əha , kəni iərman nɨkin təhti məmə təkeikei mol-tə marɨt e pətan əha , kəni təuvɨr məmə , in təhrun noliən . In təsoliən təfagə tərah , mətəu təuvɨr məmə in otol marɨt .
43016002	Violence	Ilah okəpanotəhgi pətɨgəm itəmah e nimə mɨn rəha nuhapumɨniən rəhalah ; kəni nɨpəhriəniən agɨn , nian əha ikɨn tətuva iətəm nətəmimi okotohamu itəmah , kəni nɨkilah təhti məmə ilah kautol uək təuvɨr kəti rəha Uhgɨn .
66015001	Description	Iəməsal=pən əpəha e negəu e neai mafu mɨn nəmtətiən kəti mɨn iətəm tuhapɨspɨs ohniəu . Nagelo ilah səpɨn kautos naunu nalpɨniən mɨn , ilah səpɨn . Nalpɨniən mɨn əha , ilah kautol niəməha apiəpiə rəha Uhgɨn tol naunun lan .
43018023	Description	Kəni Iesu təni=pən kəm in məmə , “ Nəmə iəməni nəghatiən nəuvein kəsotəhruahruiən , təuvɨr nəkəni pətɨgəm . ? Mətəu nəmə rəhak nəghatiən mɨn kotəhruahru əmə , təhro nəkem iəu ? ”
50004003	Recommendation	Əuəh , kəni ik mɨn , iətəm kilau min ik kəmuol uək nuvəh rəkɨs , iəkolkeikei məmə nəkasiru e pəta mil u , mətəu-inu iəmol pɨk uək itɨmahal mil lau . Kəmuasiru lak mətuəni pətɨgəm nanusiən təuvɨr rəha Iesu Krɨsto , itɨmah Klemən mɨne piak mɨn nəuvein mɨn iətəm kəmotasiru e uək . Uhgɨn təmətei nərgɨlah e nauəuə rəha nəmiəgəhiən .
66016006	Sin	Rəhalah aru əmə , mətəu-inu ilah kəmotiuvi nɨra rəham nətəmimi mɨn mɨne iəni mɨn , kəni ik nəkəfən nɨra nɨmlah məmə okotəmnɨm . ”
45006002	Sin	! Kəpə , təsəhruahruiən ! Nian təfagə tərah tətalkut məmə otiuvi=pən itah tərah ikɨn , kəni nɨkitah təkeikei məhti məmə , təhmen əmə məmə kəmohmɨs rəkɨs lan e təfagə tərah , kəni ko kəsotoliən nəuian rəueiu .
66017011	Violence	Nati miəgəh u iətəm təmətatɨg , kəni rəueiu in təsatɨgiən , in mɨn in kig kəti , iətəm tatol nəmpə eit lan , mətəu in mɨn in kig kəti rəha kig mɨn u ilah səpɨn , kəni tɨnətaiu mɨnatuvən e naunun suaru kəti məmə Uhgɨn otərəkɨn mau kətiəh lan .
48004030	Recommendation	? Mətəu Nauəuə Rəha Uhgɨn təməni məmə nak ? In təməni məmə , “ Ik onəkəkeikei mahli pətɨgəm pətan u slef mɨne nətɨn . Ilau kuagɨm rəkɨs u ikɨnu mətəu-inko , nətɨ pətan əha , in ko təsosiən nəuvɨriən kəti rəha tatə . Nəuvɨriən mɨn rəfin rəha tatə otuvən kəm nətɨ pətan iətəm səniəmə slef . ”
54006009	Sin	Nətəmimi nətəm kotolkeikei pɨk məmə rəhalah nautə otepət , tɨmətɨg əmə o lah məmə okotol noliən tərah mɨn tepət . In təhmen=pən e nalɨg kəti iətəm otələs ilah e nəuan nalməliən rəha nərahiən , kəni ilah kotolkeikei məmə okotol natimnati tepət rəha nalməliən , kəni natimnati tepət iətəm tərah o lah . Kəni nolkeikeiən rəha natimnati tərah mɨn əha okotərəkɨn-ərəkɨn nəmiəgəhiən rəhalah .
66017016	Violence	Nati miəgəh mɨne rəhnəpati ilah ten iətəm nəmafu , ilah okotəməki e pəta-ionəhan u . Kəni ilah okotərəkɨn in , motol in taiu piəpiə . Ilah okoton nɨpətɨn kəni motuvan aru nɨpətɨn e nɨgəm .
46008003	Faith	Mətəu iətəmimi iətəm tolkeikei Uhgɨn , Uhgɨn təhrun in mɨsiaiən in .
45003009	Sin	? Kəni təhro ? ? Kitah okotəni məmə nak əha rəueiu ? ? Nɨkitəmah təhti məmə Uhgɨn otol təuvɨr kəm nətəm Isrel mapirəkɨs Nanihluə mɨn ? ! Kəpə ! Iəməni rəkɨs məmə nəsanəniən rəha təfagə tərah tətarmənɨg e nətəmimi rəfin , nətəm Isrel mɨne Nanihluə mɨn .
44007041	Sin	Kəni e nian əha , ilah kəmotol narmɨ nati məmə in otuva uhgɨn rəhalah , kəni kəmautol sakrifais e nati miəgəh mɨn məmə okotəfaki kəm in . Kəni kəmautol lafet rəha narmɨ nətɨ kau iətəm ilah əmə kəmotol .
66009020	Sin	Kəni nətəmimi mɨn u , nərahiən milahal əha kəməsohamuiən ilah , ilah kəməsotəuhliniən nətəlɨgiən rəhalah e natimnati mɨn iətəm ilah kautol . Kəməsotəpəhiən nəfakiən kəm iərmɨs mɨn mɨne narmɨ nati mɨn iətəm kəmol e aiən u kol tətoraip-oraip , mɨne sɨlfə , mɨne prons , mɨne kəpiel , mɨne nɨgi , nati əpnapɨn məmə , ilah u narmɨ nati əmə , iətəm kəsotafuiən nati , mɨne məsotətəuiən nati , mɨne məsotaliuəkiən .
47005011	Faith	Kəni rəueiu əha , mətəu-inu iəutəgɨn məutɨsiai Iərmənɨg , kəni motalkut məmə iəkotiuvi=pa nətəmimi . Uhgɨn təhrun itɨmah mɨne uək rəhatɨmah , kəni iəkotolkeikei məmə itəmah mɨn onəkotəhrun vivi itɨmah .
49002003	Sin	Itɨmah mɨn iəmautatɨg lanəha təhmen əmə e lah nian kəti aupən . Nɨkitɨmah tolkeikei noliən tərah mɨn , kəni itɨmah iəmautol nərahiən əha iətəm kəmotol nɨkitɨmah tagiən . Nati nak iətəm təmsɨpən e nɨkitɨmah mɨne nətəlɨgiən tərah mɨn rəhatɨmah , mətəu itɨmah iəmautohtəu=pən əmə ilah . Kəni nian iəmotair , mətəu noliən tərah tɨnatɨg rəkɨs e nɨkitəmah , təhmen əmə məmə noliən tərah tɨnatɨg rəkɨs e nətəmi əpnapɨn mɨn . Kəni nɨki Uhgɨn tətahmə o noliən tərah mɨn rəhatɨmah , kəni in otəkeikei mol nalpɨniən kəm tɨmah .
44002040	Recommendation	Kəni Pitə təməni nəghatiən təuvɨr tepət məmə otiuvi=pa ilah kəhuva , kəni mətəni kəm lah məmə , “ O nəkohiet rəkɨs e nətəmi mɨn u , nəpiəh mɨne u nətəm kotərah məmə , Uhgɨn otəsoliən nalpɨniən kəm təmah min ilah . ”
45008013	Faith	mətəu-inu nəmə nəkotatɨg motohtəu=pən nati iətəm nətəlɨgiən tərah rəha iətəmimi tolkeikei , nəkotəkeikei mohmɨs . Mətəu nəmə e Narmɨn Rəha Uhgɨn nəkotuhamu noliən rəha iətəmimi , kəni onəkotəmiəgəh ,
45010011	Faith	Təhmen e Nauəuə rəha Uhgɨn iətəm tətəni məmə , “ Nətəmimi rəfin nətəm kəutəhatətə e iətəmi əha , ilah okəsotaulɨsiən nian okotəhtul e nəhmtɨ Uhgɨn . ”
45001008	Faith	Uərisɨg iəpanəghati , iəkəni tagkiu kəm Uhgɨn o təmah rəfin agɨn , mətəu-inu nətəmimi rəfin e nəhue nɨftəni kəmotətəu nanusiən e nəhatətəiən rəhatəmah . Natimnati iətəm Iesu Krɨsto təmol kəm tah tatol tol lanəha məmə iəkəhrun nəniən tagkiu kəm Uhgɨn .
52001004	Faith	Piak mɨn mɨne nəuvɨnɨk mɨn iətəm Uhgɨn tolkeikei itəmah . Nɨkitɨmahal tagiən mɨn o təmah mətəu-inu iəkləhrun məmə Uhgɨn təmɨtəpɨn itəmah .
60004008	Recommendation	Kəni nati keikei in ilɨs tapirəkɨs natimnati rəfin məmə , nəkotolkeikei itəmah mɨn e nɨkitəmah rəfin mətəu-inu e nian nautol lanəha , kəni nian rəfin , nəutəhtul maru o naluiən e noliən tərah mɨn rəhatəmah .
44027001	Description	Nian kəmotegəhan məmə oiəkəhuvən Itali , kəmotələhu=pən Pol mɨne nətəm kautol kaləpus nəuvein mɨn e nəhlmɨ iətəmi asoli kəti rəha soldiə mɨn , nərgɨn u Juliəs . In tətarmənɨg e soldiə uan-hanrɨt . In e soldiə u kətəni məmə “ Soldiə Rəha Sisə . ”
66015003	Faith	kəni kautoh , məutani nəpuən rəha Nətɨ Sipsip mɨne Mosɨs u , ioluək rəha Uhgɨn , kəutani məmə , “ Iərmənɨg Uhgɨn Nahgim Tepət Pɨk Agɨn Rəham noliən mɨn kotuhapɨspɨs e tɨmah . ! Kig itulɨn , noliən mɨn rəham kotəhruahru pəhriən !
60002002	Faith	Itəmah nəmotəhrun rəkɨs məmə Iərmənɨg təmol təuvɨr kəm təmah . Təhmen=pən məmə nəmotun askəuvɨn nəua nɨgi iətəm tətəhiən . Kəni rəueiu nəkotəkeikei məhuva motəhmen e iəpəou mətmətɨg mɨn u kəutasək o nəmahiən . Itəmah nəkotəkeikei motolkeikei pɨk nauəniən mɨne nəmnɨmiən iətəm təhruahru məuvɨr məmə nəkotaugɨn nɨkitəmah lan . Kəni natimnati mɨn əha okotol nəkotepət e rəhatəmah nəmiəgəhiən iətəm Uhgɨn təmosmiəgəh itəmah lan .
66014013	Faith	Kəni əmeiko iəmətəu nəuian kəti təmsɨpəri e negəu e neai mətəni məmə , “ Ətei rəkɨs nati u : rəueiu mɨne matuvən , nətəmimi rəha Iərmənɨg , mətəu nəmə okohmɨs , ilah okotatɨg e nəuvɨriən pəhriən . ” Kəni Narmɨn Rəha Uhgɨn təni məmə , “ ! Əuəh ! Ilah okotəmeig e rəhalah uək , mətəu-inu okotos nəua rəhalah uək mɨn . ”
59001027	Faith	Noliən mɨn rəha nəfakiən iətəm rəhatah Tatə Uhgɨn tateruh məmə in təhruahru vivi kəni nərahiən tɨkə lanko lanu : iəfaki kəti təkeikei materuh vivi kəlkələh mɨn u kəmɨmɨs ərin mɨne pətalɨmɨs mɨn e nərahiən rəhalah . Kəni mətəkeikei mateh vivi nəmiəgəhiən rəhan məmə noliən tərah mɨn rəha nəhue nɨftəni otəsoliən məmə in otamɨkmɨk lan .
51002004	Recommendation	Iəu iətəghati lanu kəm təmah o nasisɨgiən e nəghatiən eiuə mɨn rəha nətəmimi iətəm tətəhiən o niuvi rəkɨsiən rəhatəmah nətəlɨgiən .
66005013	Description	Kəni iəmətəu mɨn natimnati rəfin iətəm Uhgɨn təmol e negəu e neai , mɨne nəhue nɨftəni , mɨne Ima Nətəm Kəmohmɨs Ikɨn , mɨne e nɨki nɨtəhi , mɨne natimnati mɨn rəfin iətəm kautatɨg e lah , ilah rəfin kautəni məmə : “ Pəh nəni-viviən mɨne nɨsiaiən tatuvən o kig iətəm tətəharəg-pəri e rəhan jeə mɨne Nətɨ Sipsip , mətəu-inu in tatos nepətiən əhagəhag mɨne narmənɨgiən . ! Pəh nəni-viviən mɨne nɨsiaiən tuvən o lau , kəni tatuvən , matuvən , matuvən , naunun tɨkə ! ”
66008008	Description	Kəni agelo iətəm tatol keiu lan in təmahli rəhan təui , kəni nati kəti təhmen e nɨtəuət asoli , iətəm tatuəu , kəməraki=pən lan əpəha itəhi . Kəni nəuvetɨ nɨtəhi kətiəh təmol nɨrə , məpəh əmə nəuvetɨn keiu .
44007058	Violence	moteikəpan kəni motəraki pətɨgəm lan e taun . Kəni nətəmimi u kəmotətəu nəghatiən rəha Stipɨn , ilah kəmotəpeg rəhalah sot asoli mɨn , motəlɨn=pən iuəkɨr e nəhlkɨ iətəm aluə kəti , nərgɨn u Sol . Kəni mɨnəutəhti Stipɨn e kəpiel apɨn .
45015011	Faith	Kəni tətəni mɨn məmə , “ Itəmah Nanihluə mɨn rəfin otəni-vivi Iərmənɨg , kəni itəmah rəfin nətəmimi mɨn rəfin rəha nəuanɨləuɨs mɨn rəfin e nəhue nɨtəni mɨn , otəni-vivi in . ”
45011036	Faith	Tol lanəha mətəu-inu Uhgɨn təmol natimnati rəfin , kəni natimnati rəfin kəutatɨg mətəu-inu nəsanəniən rəhan tətaskəlɨm ilah , kəni natimnati rəfin in təmol məmə rəhan . ! Pəh kitah kotəfən nəni-viviən kəm in tatuvən matuvən naunun tɨkə ! Əuəh .
43001029	Faith	Kəməni lauɨg lan , Jon təmeruh Iesu tətaliuək mətuva , kəni in təni məmə , “ ! Ei ! ! Oteruh-to ! Suah u inu , in Nətɨ Sipsip rəha Uhgɨn o noliən sakrifais lan o noliən tərah mɨn rəha nətəmimi . Kəni in otəpanos rəkɨs noliən tərah mɨn rəha nɨtənimtəni mɨn .
58011031	Description	Rehap u , pətan e suaru , təməhatətə əskasɨk e Uhgɨn . Kəni tol lan əha , nɨkin təmagiən məmə otos suah mil u nəuanɨləuɨs mil rəha Isrel , iətəm kəmiəuva oneuən məmə okueruh kəni muəhrun vivi natimnati ikɨn . Ilau kəmiəuva e rəhan nimə . Kəni o nati u , nəuanɨləuɨs mɨn rəha Isrel kəməsotohamuiən pətan u nian ilah kəmotohamu nətəm ikɨn əha nətəm kəmotəhti nəuia Uhgɨn .
43010010	Grace	Mətəu iakləh , in tətuva əmə o nati kətiəh əmə . In tətuva məmə otakləh kəni mohamu itəmi , kəni mərəkɨn-ərəkɨn natimnati rəfin . Mətəu iəu , iəmuva məmə iəkol suaru o nosiən nəmiəgəhiən , kəni nəmiəgəhiən u otol nɨki nətəmimi tagiən vivi .
50003020	Faith	Mətəu kitah nətəmi rəha negəu e neai , kəutəhtahnin Iosmiəgəh iətəm otsɨpən e negəu e neai , u Iərmənɨg Iesu Krɨsto .
45015007	Recommendation	Otos nətəm kautəfaki mɨn nəuvein e nɨki təmah agiən motol təuvɨr kəm lah təhmen əmə məmə Krɨsto təmos itəmah e nɨkin agiən . Otol lanəha məmə nətəmimi okotəni-vivi Uhgɨn lan .
44021024	Recommendation	Olauɨg nəkəkeikei mit ilah məhuvən , kəni mos nəhmtɨ rəhalah nati miəgəh mɨn rəha sakrifais , kəni itəmah min ilah motol sakrifais rəha nafəliən iətəmi u Lou rəhatah tətəni . Kəni ilah kotəhrun nakiən rəhn-kapə lah təpiə . Nian natol natimnati mɨn rəfin əha , kəni nətəmimi okotəhrun məmə kəteiuə lam , mətəu nɨpəhriəniən , ik nətaskəlɨm əhanəh Lou rəha Mosɨs .
45004012	Faith	Kəni in tatə rəha nətəmimi nəuvein mɨn , ilah nətəm kəməhgi=pən ilah , inu nətəm Isrel . Mətəu in səniəmə rəhalah tatə mətəu-inu kəməhgi=pən ilah , mətəu in rəhalah tatə mətəu-inu ilah mɨn kautohtəu=pən suaru rəha nəhatətəiən . Aupən ikɨn , rəhalah tatə Epraham təmɨtəu=pən suaru u nian kəsəhgi=pən əhanəhiən .
44001026	Description	Nian ilah kəmotəfaki rəkɨs , ilah kəmoturin kəpiel nəuvein , kotəhmen e tais , məmə otəgətun məmə pəh otos uək əha , kəni kəpiel mɨn kəmotəgətun nərgɨ Matiəs . Kəni ilah kotəfən Matiəs məmə in aposɨl kəti , kəni rəueiu tɨnol mɨn tueləf aposɨl ilah rəfin .
45004007	Grace	“ Nəuvɨriən pəhriən tatuvən o nətəmimi u Uhgɨn təmafəl rəhalah noliən tərah , kəni in təmalu e rəhalah təfagə tərah .
66011004	Description	Ilau u , nəukətɨ nɨgi olif mil , mɨne nati kətaharu-pəri lait mil lan , iətəm kətuəhtul aupən e Iərmənɨg rəha nəhue nɨftəni .
59004009	Recommendation	Təuvɨr məmə nɨkitəmah otahmə məpəou , kəni nəkotasək əfəməh o rəhatəmah təfagə tərah . Otəuhlin rəhatəmah naləhiən otuva nasəkiən , kəni rəhatəmah nagiəniən otuva mɨsiu .
64001011	Recommendation	Piak ruən , sosiən o noliən tərah rəha nətəmimi , tərəkɨn ik . Os əmə o iətəmimi iətəm rəhan noliən təuvɨr . Ətəlɨg-to lan məmə nətəmimi mɨn u nətəm kautol təuvɨr , tətəgətun məmə ilah nenətɨ Uhgɨn mɨn , mətəu nətəmimi mɨn əha nətəm kautol tərah , tətəgətun məmə ilah kotəruru Uhgɨn .
45004011	Faith	? Kəni təməhgi=pən Epraham o nak ? In nəmtətiən əmə iətəm təməgətun pəhriən məmə in tɨnəhruahru rəkɨs e nəhmtɨ Uhgɨn e rəhan nəhatətəiən . Tɨnəhruahru rəkɨs , kəni uərisɨg kəmanəhgi=pən . Kəni tol lanəha , in tatə rəha nətəmimi rəfin nətəm kəsəhgi-pəniən ilah , mətəu kəutəhatətə e Uhgɨn , kəni in tətəni məmə ilah kotəhruahru e nəhmtɨn e nəhatətəiən rəhalah .
45006007	Grace	mətəu-inu iətəmimi iətəm təmɨmɨs , nəsanəniən rəha təfagə tərah təsarmənɨg mɨniən lan .
47004010	Faith	Ikɨn pəhruvən iəutəhuvən ikɨn , katohamu nɨpətɨtɨmah təhmen e kəmohamu Iesu . Tol lanəha məmə , nətəmimi okoteruh nəmiəgəhiən rəha Iesu e nɨpətɨtah .
50002021	Sin	Nətəmi pɨsɨn pɨsɨn kəutətəlɨg aru e uək mɨn rəhalah , məsotətəlɨgiən e uək rəha Iesu Krɨsto .
58011011	Faith	Serə təməhatətə əskasɨk e Uhgɨn nati əpnapɨn məmə in tɨnəpətauəhli agɨn , mətəu Uhgɨn təməfən nəsanəniən kəm in məmə in otemək . In təmələs nətɨn u , mətəu-inu in təməhatətə lan məmə otol nəniəskasɨkiən rəhan tuva miet pətɨgəm .
43006039	Grace	Kəni in tolkeikei məmə iəu iəkaskəlɨm tiəkɨs nətəmimi mɨn u nətəm in təməmki=pa ilah kəm iəu , oiəsəmkarəpəniən e iətəmi kəti mɨne . In tolkeikei məmə e naunun nian , iəu iəkol nətəmi mɨn u ilah okotəmiəgəh mɨn e nɨmɨsiən .
46008006	Faith	o kitah , Uhgɨn kətiəh əmə pəhriən , Tatə Uhgɨn . Natimnati rəfin təmsɨpən lan , kəni təməfa nəmiəgəhiən kəm tah məmə kitah okotol nəuian . Kəni Iərmənɨg kətiəh əmə , Iesu Krɨsto , kəni Uhgɨn təmol natimnati rəfin agɨn e Krɨsto , kəni e Krɨsto kitah kautəmiəgəh .
52003006	Description	Kəni rəueiu əha , Timoti təmɨtəlɨg=pa mɨn o tɨmlau , kəni matos nanusiən təuvɨr e rəhatəmah nəhatətəiən mɨne nolkeikeiən . Təməni=pa kəm tɨmlau məmə nɨkitəmah tətəhti əhanəh itɨmahal , təhmen əmə məmə itɨmahal iəklolkeikei məmə iəkleruh itəmah .
60005004	Grace	Iətəmi asoli rəha nətəmi kəutəsal vivi o sipsip mɨn otiet pətɨgəm=pa mɨn , kəni e nian əha , in otəfɨnə nətəouiən təuvɨr rəha nɨsiaiən kəm təmah iətəm ko rəhan nəuvɨriən təsɨkəiən .
47003012	Faith	Tol lanəha , mətəu-inu iəmotələhu=pən əskasɨk rəhatɨmah nətəlɨgiən e uək əha rəha Narmɨn Rəha Uhgɨn , nətəlɨgiən rəhatɨmah təskasɨk e Uhgɨn , kəni məsotəgɨniən o nəni pətɨgəm rəhan nəghatiən .
61002012	Sin	Mətəu nəgətun eiuə mɨn əha kəutəni rah natimnati mɨn iətəm ilah kəsotəhruniən . Ilah kotəhmen e nati arpɨn mɨn , iətəm rəhalah nətəlɨgiən tɨkə , mətəu kautol əmə nati iətəm nɨpətɨlah tolkeikei . Nati arpɨn mɨn əha kəmotair məmə nətəmimi okotaiu o lah motohamu ilah . Kəni Uhgɨn otərəkɨn mɨn nətəm kotərah mɨn əha təhmen e nətəmimi motarpɨn kəni motohamu nati rarpɨn mɨn əha .
43012006	Sin	In təməni lanəha , mətəu səniəmə in tatol nati agɨn e nanrah mɨn , mətəu in təməni əmə , mətəu-inu in iakləh . In tatos kətɨm rəha məni rəhalah , kəni nian nəuvein , in tətakləh lan .
62004016	Faith	Kəni tol lanəha , kitah kotəhrun nolkeikeiən rəha Uhgɨn o tah , kəni məutarəriə lan . Uhgɨn in nolkeikeiən . Iətəmi tətatɨg e nolkeikeiən , tətatɨg=pən e Uhgɨn , kəni Uhgɨn mɨn tətatɨg lan .
44011019	Description	Nian Sol mɨne rəhan mɨn kəmotuhamu Stipɨn , kəmotol tərah e nətəm kəutəni nɨpəhriəniən e Iesu . Kəni nətəm nəfaki mɨn əha kəmotagɨm məhuvən isəu əpəha ikɨn mɨn əpəha Fonisiə mɨne Saiprəs mɨne Antiok , məutəni pətɨgəm nərgɨ Iesu kəm nətəm Isrel mɨn əmə u kəutatɨg əha ikɨn mɨn əha .
54006006	Faith	Mətəu nati təuvɨr pɨk səniəmə kitah kautos məni mɨne nautə . Nati təuvɨr pɨk məmə kitah okotaliuək e noliən iətəm Uhgɨn tolkeikei . Kəni məutagiən əmə , nati əpnapɨn nəmə rəhatah nautə təkəku uə tepət ,
66013007	Violence	Kəməfən mɨn nəsanəniən kəm in , məmə otəluagɨn ilah nətəmimi rəha Uhgɨn , kəni mol win e lah . Kəni kəməfən mɨn nepətiən kəm in o narmənɨgiən e nətəmimi e nəuanɨləuɨs mɨn rəfin , mɨne nətəmimi nɨlosɨlah tol pɨsɨn pɨsɨn mɨn , mɨne nətəmimi e nəghatiən mɨn rəfin , mɨne kəntri mɨn rəfin .
60002020	Faith	Mətəu kəsəniən məmə itəmah nətəm nəkotəuvɨr nəmə nautol noliən tərah kəti , kəni nətəmi asoli kautoh itəmah ohni , kəni nəsotaiuiən motagɨm . Nalpɨniən u , in rəhatəmah aru əmə . Mətəu Uhgɨn otəni-vivi itəmah nəmə nautos nahməiən mətəu-inu nautol nati təuvɨr əmə , kəni məsotagɨmiən .
58009015	Grace	O natimnati mɨn u iətəm Iesu təmol , in suaru o nosiən nəniəskasɨkiən vi rəha nasiruiən . Uhgɨn təmauɨn e nətəmimi rəhan , kəni məni əskasɨk kəm lah məmə natimnati təuvɨr mɨn u , in rəhalah . Kəni natimnati mɨn u , ko kəsohkəiən nian kəti , mətəu okəutatɨg itulɨn . Ilah okotos natimnati mɨn u , mətəu-inu rəueiu nɨmɨsiən rəha Krɨsto in tɨnətəou rəkɨs nəhmtɨ təfagə tərah rəha nətəmimi mɨn u nətəm kəmotatgəhli Lou rəha nəniəskasɨkiən rəha nasiruiən iətəm təmaupən matɨg .
45006001	Sin	? Kəni tol lanəha o nati əha , kitah okotəhrəni ? Nətəmimi nəuvein okotəni məmə , “ Təuvɨr məmə okotəkeikei əmə e noliən təfagə tərah mətəu-inu Uhgɨn otəfa rəhan nəuvɨriən tepət mɨn kəm tah lan . ” ? Mətəu kitah okotəni nəghatiən təhmen e nati u ?
49005004	Recommendation	Kəni təsəuvɨriən məmə nəkotəni nəghatiən iətəm taulɨs o nəniən , uə nəghatiən alməli mɨn , uə nəuvsaniən tərah , uə nəpauəiən . Təsəhruahruiən məmə nəkotəni nəghatiən tərah mɨn əha . Mətəu otəni nəghatiən təuvɨr mɨn kəm Uhgɨn , məmə nɨkitəmah tagiən o natimnati iətəm in təmol o təmah .
66006008	Violence	! Kəni iəkəsal-pəri mafu əhos kəhmtau kəti ! Iətəm tətasuə lan , nərgɨn u Nɨmɨsiən , ilau iətəmimi kəti , nərgɨn u , Nəuanpən tatuərisɨg lan mətian . Kəmuos nepətiən məmə okohamu nətəmimi e nau mɨne nəumɨs mɨne nɨmɨsiən mɨne nati miəgəh arpɨn mɨn . Kəmuos nepətiən lanəha , təhmen e nəven nəhue nɨftəni kətiəh , muəpəh əmə nəuvetɨn kɨsɨl .
45004016	Faith	Tol lanəha , nəniəskasɨkiən tətuva matol nɨpəhriəniən e nəmiəgəhiən rəhatah e suaru rəha nəhatətəiən məmə nəniəskasɨkiən otuva e nəuvɨriən iətəm Uhgɨn tətətuati lan kəm tah , kəni kitah kotəhrun pəhriən məmə rəhan nəniəskasɨkiən in rəha nəuanɨləuɨs mɨn rəfin rəha Epraham , səniəmə rəha nətəmi mɨn əmə u nətəm Uhgɨn təməfən Lou kəm lah , mətəu rəha nətəmimi mɨn u , ilah mɨn nətəm kautohtəu=pən suaru rəha nəhatətəiən rəha Epraham . In rəhatah ərəfin tatə .
44028018	Description	Kəni nətəm Rom kəmotətapuəh o nəghatiən tepət ohniəu . Mətəu kəməsoteruhiən nəghatiən kəti mɨne məmə oiəkɨmɨs ohni . Kəni kotolkeikei məmə okotahli pətɨgəm iəu .
45009016	Grace	Kəni tol lanəha , kitah kəsotosiən nəniəskasɨkiən rəha Uhgɨn o nati kəti iətəm kautol , təhmen məmə kautolkeikei pɨk in , uə təhmen məmə kitah kautol uək ohni , kəpə . Kautos əmə e nasəkəhruiniən rəha Uhgɨn .
46010008	Sin	Tərah məmə kitah okotit oneuən nɨpətan təhmen e lah nəuvein kəmautol aupən , kəni ilah rəfin tuenti-tri-tausɨn kəmohmɨs e nian kətiəh əmə .
45007023	Sin	mətəu iateruh mɨn lou kəti mɨn iətəm tatol uək e nəmiəgəhiən rəhak iətəm tətəluagɨn ilau rəhak nəhruniən , məlis iəu , matol məmə iəu iol əhruin rəha təfagə tərah iətəm tatol uək e rəhak nəmiəgəhiən .
58006001	Faith	Tol lanəha , təuvɨr məmə kitah okəsotəgətun mɨniən nəukətɨ nəgətuniən rəha nəhatətəiən e Krɨsto , mətəu pəh kitah okautəkeikei mautol məmə okohməhtə e Iesu Krɨsto . Kitah kɨnotəuhlin rəkɨs itah e noliən mɨn iətəm kotəhrun niti-pəniən itəmi e nɨmɨsiən . Kitah kɨnotəhatətə rəkɨs e Uhgɨn . Təhmen əmə məmə kɨnotafəl rəkɨs nɨmei nimə . Nian əha rəueiu in rəha nuvləkɨniən nimə .
46016011	Recommendation	Sotoliən məmə itəmah kəti oteh iahu in . Otahli=pa tuva kəni motasiru lan e rəhan naliuəkiən məmə otɨtəlɨg=pa ohniəu . Iətəhtahnin piatah mɨn ilah Timoti məmə okəhuva moteh iəu .
59002014	Faith	Piak mɨn mɨne nəuvɨnɨk mɨn . Nəmə iətəmi kəti tətəni məmə tətəhatətə e Iesu Krɨsto , mətəu in təsoliən uək təuvɨr mɨn , kəni rəhan nəhatətəiən tol lanəha , ko təsosmiəgəhiən iətəmi kəha .
43007025	Description	Kəni e nian əha , nətəm Jerusɨləm nəuvein kotəni məmə , “ ? Təhrol əha ? ? Suah u inu , nətəmi asoli kotəni məmə okotuhamu ?
43020022	Faith	Kəni nian in tɨnəni rəkɨs nəghatiən u , kəni in təmehag=pən e lah , kəni məni məmə , “ Itəmah , otos Narmɨn Rəha Uhgɨn .
45010003	Sin	Ko ilah kəsotohtəu-pəniən suaru rəha Uhgɨn məmə ilah okəhuva motəhruahru e nəhmtɨn , mətəu-inu ilah kotəruru suaru rəhan , kəni motalkut məmə okotohtəu=pən rəhalah aru suaru , suaru rəha nɨtəu-pəniən Lou .
62005010	Faith	Iətəmimi iətəm tətəhatətə e Nətɨ Uhgɨn , in tətəni nɨpəhriəniən e nɨkin o nəghatiən u rəha Uhgɨn . Mətəu iətəmimi iətəm təsəhatətəiən e nəghatiən u rəha Uhgɨn , təhmen əmə məmə in tətəni məmə Uhgɨn in ieiuə əmə , mətəu-inu Uhgɨn təməhtul pətɨgəm o Nətɨn , məni pətɨgəm Nətɨn kəm in , mətəu in təsəniən nɨpəhriəniən lan .
43014012	Faith	Nɨpəhriəniən agɨn u iətəni kəm təmah məmə , iətəmimi iətəm tətəhatətə lak , in otol noliən uək mɨn u iətəm iəu iəmatol . Əuəh , in otol noliən uək təri təhmɨn mɨn tapirəkɨs uək mɨn u iətəm iəu iəmol , mətəu-inko iəu oiəkatuvən o Tatə Uhgɨn .
56002009	Recommendation	Əgətun vivi slef mɨn məmə ilah okotol nəuia rəhalah iətəmi asoli mɨn e natimnati rəfin , məmə nɨkilah otagiən o uək rəhalah . Slef mɨn okəsotəniən nɨtai nəghatiən rəha nətəmi asoli mɨn rəhalah ,
58012015	Recommendation	Autətəu vivi itəmah məmə məta itəmah kəti iətəm tətaiu matuvən otəpəou e nəlugɨ suaru , kəni məsosiən nəuvɨriən rəha Uhgɨn . Autətəu vivi itəmah məmə nokɨ nɨgi akonə kəti in otəsuvəniən e nɨkitəmah , kəni meviə , mol nəuan tepət e nəmiəgəhiən rəhatəmah . Kəni nəhuɨn təhrun nərəkɨniən nəmiəgəhiən rəha nətəmi asim nəuvein mɨn .
54003007	Recommendation	Kəni iətəmi asoli , rəhan noliən otəkeikei məuvɨr məhruahru məmə nətəm kəsotəfakiən okotəni məmə in iətəmi təuvɨr . Nəmə təsoliən , məta nəuanɨkulu rəha Setən toh pɨkɨn , kəni nərgɨn otərah .
49004007	Grace	Mətəu Krɨsto təməuəri rəhan nəsanəniən kəm kitah rəfin agɨn kətiəh kətiəh o noliən uək pɨsɨn pɨsɨn mɨn .
66016003	Description	Kəni agelo nəmpə tu , təmauvəregɨn pətɨgəm rəhan pesɨn əpəha itəhi . Kəni nɨtəhi təmol nɨrə lan , təhmen e nɨra iətəmi təmɨmɨs . Kəni nati itəhi mɨn rəfin kəmohmɨs .
49006006	Recommendation	Kəni onəkotol nəuialah , mətəu səniəmə nian əmə iətəm ilah kauteruh itəmah lan məmə nɨkilah otagiən o təmah . Mətəu onəkotol nəuialah təhmen məmə itəmah slef mɨn rəha Krɨsto , kəni mautol noliən mɨn iətəm Uhgɨn tolkeikei e nɨkitəmah pəhriən .
60003016	Recommendation	Kəni nian rəfin nəkotəkeikei motəhrun e nətəlɨgiən rəhatəmah məmə rəhatəmah noliən in təhruahru əmə . Kəni nəmə nətəmimi kotəghati rah e noliən təuvɨr mɨn rəhatəmah mətəu-inu itəmah rəha Krɨsto , ilah okotaulɨs e nəghatiən tərah mɨn rəhalah .
43006040	Faith	Mətəu-inu rəhak Tatə in tolkeikei məmə nətəmimi rəfin nətəm kəutəsal=pən o Nətɨn , kəni motəhatətə lan , ilah okotos nəmiəgəhiən itulɨn . Kəni e naunun nian , iəu oiəkol nətəmimi mɨn u ilah okotəmiəgəh mɨn e nɨmɨsiən . ”
44012023	Violence	Kəni nian nətəmimi kəmotəfən nəni-viviən kəm Herot , mətəu in təsəfəniən nəni-viviən kəm Uhgɨn , kəni rəueiu agɨn mɨn agelo kəti rəha Iərmənɨg təmoh e nɨmɨsiən əskasɨk kəti , kəni wom mɨn kəmotun nɨsɨgan kəni in tɨmɨs .
47001003	Grace	Pəh kotəni-vivi Uhgɨn , u in Uhgɨn mɨne Tatə rəha Iərmənɨg rəhatah Iesu Krɨsto . In Tatə iətəm in nəukətɨ nasəkəhruiniən , kəni in Uhgɨn iətəm nasiruiən rəfin o nəfəriən nətəlɨgiən tatsɨpən ohni .
54001006	Sin	Nətəmimi nəuvein kɨnotəpəh noliən əhruahru u , kəni ilah kɨnotəruru rəkɨs rəhalah suaru , mətəu kəutohtəu=pən nəghatiən alməli mɨn əha .
45001016	Faith	Iətəghati lanu mətəu-inu , iəu iəsaulɨs agɨniən o nanusiən təuvɨr . Iəsaulɨsiən mətəu-inu nanusiən təuvɨr in nəsanəniən rəha Uhgɨn o nosmiəgəhiən nətəmimi rəfin nətəm kəutəhatətə lan , təmaupən muva o nətəm Isrel , uərisɨg ko , o Nanihluə mɨn .
46003011	Description	Nəhlkɨ nimə kətiəh əmə , inu Iesu Krɨsto . Iətəmi kəti tɨkə təhrun nuvləkɨniən nəukətɨ nimə pɨsɨn kəti mɨn .
49005033	Recommendation	Mətəu nəghatiən əha tətuva mɨn o təmah . Kəni itəmah nəman kətiəh kətiəh onəkotolkeikei rəhatəmah nɨpətan mɨn təhmen e nautolkeikei aru mɨn itəmah . Kəni nɨpətan , nəkotəkeikei motɨsiai rəhatəmah nəman .
51002013	Grace	Aupən ikɨn , nian Uhgɨn təməsətei rəkɨs əhanəhiən noliən tərah mɨn e nɨkitəmah , kəni e nəhmtɨn , təhmen məmə itəmah nəmohmɨs rəkɨs e noliən tərah mɨn əha . Mətəu nian nəməhuva motol kətiəh itəmah Iesu , kəni Uhgɨn təmosmiəgəh mɨn itəmah min . Uhgɨn təmafəl rəkɨs noliən tərah mɨn rəhatah malu lan .
54004014	Recommendation	Timoti . Uhgɨn təməfɨnə rəhan nəsanəniən kəm ik o noliən uək rəhan nian eldə mɨn rəha niməfaki kəmotələhu=pən nəhlmɨlah lam , kəni iəni mɨn nəuvein rəhalah kəmotəni pətɨgəm nəghatiən iətəm Uhgɨn təməni lam . Səpəhiən nəsanəniən əha , mətəu ol uək rəha Uhgɨn lan .
66021001	Description	Kəni əmeiko iəkafu neai vi mɨne nəhue nɨftəni vi , mətəu-inu neai əuas mɨne nəhue nɨftəni əuas kɨniakə . Kəni nɨtəhi təmɨkə mɨn .
52005016	Recommendation	Nɨkitəmah otəkeikei mətagiən nian rəfin ;
66009006	Description	E nian mɨn əha , nətəmimi okotəsal e suaru o nɨmɨsiən , mətəu ko kəsotehiən . Okotolkeikei məmə okohmɨs , mətəu ko kəsohmɨsiən .
52004014	Faith	kitah kəutəhatətə məmə Iesu təmɨmɨs kəni məmiəgəh mɨn , kəni nɨkitah təhrun məmə nian Iesu otuva mɨn , kəni Uhgɨn otol məmə , nətəmi mɨn u nətəm kɨnotəhatətə rəkɨs e Iesu nian kəmohmɨs , okəhuva mɨn ilah Iesu .
62004015	Faith	Iətəmimi iətəm tətəni pətɨgəm məmə Iesu in Nətɨ Uhgɨn , kəni Uhgɨn tətatɨg lan , kəni in mɨn tətatɨg=pən e Uhgɨn .
49004022	Recommendation	Kəni kəməgətun itəmah məmə onəkotəhlman e rəhatəmah noliən əuas mɨn u kotərah , təhmen e nati pien kəti . Kəni motəpəh nətəlɨgiən əuas mɨn u kotərah . Nolkeikeiən tərah mɨn mɨne neiuə mɨn koatərəkɨn noliən mɨn mɨne nətəlɨgiən mɨn .
43010009	Grace	Iəu u , iəu Namtɨhluə u . Iətəmi tətuva=pa iəu ikɨn , məmə otuvən imə , in otos nəmiəgəhiən . In otuva imə , miet muvən ihluə e iəu , kəni mos nɨmanuvehli əmemtəh təuvɨr .
58011037	Violence	Ilah nəuvein , kəmahtɨmu ilah e kəpiel apɨn , kəni ilah nəuvein , nətəmimi kəmoteatuv ilah e so kohmɨs . Kəni ilah nəuvein , kəmətamu ilah e nau u nisə rəha nəluagɨniən . Kəni ilah nəuvein kautəhuvən əmə e nɨlosɨ nəni mɨne sipsip . Ilah nanrah mɨn agɨn , nian rəfin nətəmimi kautərəkɨn ilah , mautol tərah agɨn e lah .
62002029	Faith	Nəmə nəkotəhrun məmə in təhruahru , onəkotəhrun əsas məmə nətəmimi rəfin nətəm kautol noliən əhruahru , ilah u , nenətɨn mɨn .
44013047	Grace	kəni inu , inu nəghatiən iətəm Iərmənɨg təməfa rəkɨs kəm tɨmlau məmə iəkuol , in tətəni e Nauəuə Rəha Uhgɨn məmə , ‘ Iəu iəmol ik məmə onəkuva ik nəhagəhagiən kəti rəha Nanihluə mɨn , məmə nətəni pətɨgəm kəm nətəmimi e ikɨn mɨn rəfin məmə iəkolkeikei məmə iəkosmiəgəh ilah . ’ ”
47004002	Faith	Iəsotoliən uək rəha Uhgɨn təhmen e nətəmimi nəuvein nətəm kautol e noliən tərah . Mətəu e noliən rəhatɨmah , iəsotegəhaniən e noliən iətəm tətəhluaig mɨne noliən aulɨs mɨn . Ko iəsoteiuəiən məsotəuhliniən nəghatiən rəha Uhgɨn . ! Kəpə ! Mətəu itɨmah iəutəni əhruahru əmə nɨpəhriəniən , kəni e noliən əha , e nəhmtɨ Uhgɨn , iəmotol pətɨgəm e nəhmtɨ nətəmimi rəfin məmə rəhatɨmah noliən in təhruahru .
44002033	Description	Iesu , rəhan tatə təmos in məri muvən e nɨkalɨn maru ikɨn , imə nɨsiaiən mɨne nəsanəniən . Kəni təhmen=pən əmə məmə Uhgɨn təməni rəkɨs lan aupən , in təməfən Narmɨn rəhan kəm Iesu məmə Iesu otəfən kəm rəhan mɨn . Kəni natimnati mɨn u , nauteruh , məutətəu , Narmɨn Rəha Uhgɨn tatol .
51003010	Recommendation	kəni nəməhuvən e nətəlɨgiən vi . Uhgɨn tətəfɨnə nəmiəgəhiən vi u kəm təmah , matol məmə itəmah onəkəhuva motol əmə məmə in mɨne . Kəni pəh nəkotəhrun vivi in .
43011004	Faith	Nian Iesu təmətəu nəghatiən u , kəni in təni məmə , “ Lasɨrɨs tatɨmɨs , mətəu rəhan nɨmɨsiən əha , ko təsoliən in tɨmɨs agɨn . Nɨmɨsiən əha rəhan otol məmə nətəmimi okotəfəri motəni-vivi Uhgɨn ohni . Kəni nɨmɨsiən əha otol məmə nətəmimi okotəfəri motəni-vivi Nətɨ Uhgɨn ohni . ”
45001017	Faith	Tol lanəha , e nanusiən təuvɨr , Uhgɨn təmol əpu suaru rəhan məmə Uhgɨn tətəfən rəhan əmə nəhruahruiən kəm nətəmimi . E nəhatətəiən əmə , Uhgɨn tatol məmə nətəmimi kəhuva motəhruahru e nəhmtɨn . Kəni inu təhmen e Nauəuə rəha Uhgɨn iətəm tətəni məmə , “ Nətəmimi nətəm kotəhruahru e nəhmtɨ Uhgɨn e nəhatətəiən rəhalah , ilah okotos nəmiəgəhiən itulɨn . ”
43019017	Description	In tatələs nɨgi kəməluau rəhan , miet matuvən ikɨn kəti mɨn , nərgɨn u , Kolkotə e nəghatiən rəha nətəm Isrel . Nɨpətɨn u , “ Louipɨl-uipɨl . ”
45012006	Faith	Kəni Uhgɨn təməfa nəsanəniən o noliən uək pɨsɨn pɨsɨn mɨn tatɨtəu=pən nəuvɨriən rəhan iətəm təməfa kəm tah . Uhgɨn tətəfən kəm iətəmi kəti nəsanəniən o nəni pətɨgəmiən nəghatiən rəhan iətəm in tətəfən əhruahru kəm in . Kəni pəh iətəmi u otəni pətɨgəm nəghatiən mɨn əha tɨtəu=pən nəhatətəiən rəhan məmə Uhgɨn təməghati kəm in .
66004007	Description	In aupən , təhmen e laion , kəni iətəm tol keiu lan , təhmen e kau iərman nahgin tepət , kəni iətəm tatol kɨsɨl lan , rəhn-kapə təhmen e iətəmimi , kəni iətəm tatol kuvət lan , təhmen e məlɨkɨm iətəm tatiuvɨg .
49005015	Recommendation	Kəni əutətəu vivi itəmah o rəhatəmah noliən mɨn , məsotatɨgiən məmə nətəm kəutalməli mɨne , mətəu nəkotatɨg e neinatɨgiən ,
45010012	Grace	Nəghatiən əha rəha nətəmimi rəfin , nati əpnapɨn nəmə ik iətəm Isrel , uə Ianihluə kəti , mətəu-inu Iərmənɨg kətiəh əmə u tətarmənɨg e nətəmimi rəfin , mətətuati e rəhan nəuvɨriən kəm nətəmimi rəfin nətəm kəutətapuəh ohni .
45010004	Faith	Lou təmalkut pau məmə tol itah kotəhruahru e nəhmtɨ Uhgɨn , mətəu e suaru u təruru noliən . Mətəu Krɨsto təmol naunun e suaru u . In təmol suaru təuvɨr məmə nətəmimi rəfin nətəm kəutəhatətə əmə lan , ilah rəfin okotəhruahru e nəhmtɨ Uhgɨn .
50004006	Recommendation	Nɨkitəmah təsəhti pɨkiən natimnati mɨn , nati əpnapɨn in nati asoli uə nati əkəku əmə , mətəu e natimnati mɨn rəfin , otəfaki=pən əmə kəm Uhgɨn o nati itəmah nəkotolkeikei . Kəni nian nəkotəfaki motətapuəh ohni , motəni kəm in məmə nɨkitəmah tagiən o rəhan nəuvɨriən .
46010006	Faith	Kəni Uhgɨn təmol natimnati mɨn əha məmə ilah nəmtətiən mɨn məmə otəhgi-pəri nɨkitah motəgətun itah , kəni kitah okəsotoliən nɨtai lah motələhu=pən rəhatah nətəlɨgiən e noliən tərah mɨn təhmen e natimnati iətəm kəmotol aupən .
66009002	Description	Nian təmerəh e nɨpəg əha , nəhanɨgəm təməri , təhmen e nəhanɨgəm rəha iəhuei . Mɨtɨgar mɨne nəpuə kəmuapinəpu e nəhanɨgəm rəha nɨpəg asoli .
52004006	Recommendation	Kəni e natimnati mɨn əha , sotoliən tərah e piatəmah mɨn e nakləhiən e pətan rəha iətəmi pɨsɨn . Iərmənɨg otol nalpɨniən kəm nətəmimi mɨn u iətəm kautol noliən mɨn iətəm tol lanəha , kəni inhləni rəkɨs nati u kəm təmah o nəhgi-pəriən itəmah .
47005017	Faith	Tol lanəha , nəmə iətəmi kəti təmuva kətiəh ilau Krɨsto , in təmuva iətəmimi vi . ! Nati əuas təmɨkə , kəni nati vi tɨnuva !
43005020	Faith	Nətɨn təhrun noliən lanəha , mətəu-inu Tatə Uhgɨn tolkeikei pɨk Nətɨn , kəni in tətəgətun in e natimnati rəfin iətəm in tatol . Kəni in otəpanəgətun in e natimnati rəfin iətəm in tatol . Kəni in otəpanəgətun mɨn natimnati mɨn kəm in iətəm iahgin mɨn kotapirəkɨs in mɨn u , məmə otol itəmah narmɨtəmah tatiuvɨg pɨk ohni .
49004028	Recommendation	Iətəm tətakləh otəkeikei məhlan e noliən əha , mətəu in aru otəkeikei mol uək kəti e nəhlmɨn məmə otos məni nəuvein iətəm təhrun nəfəniən nasiruiən kəm ianrah mɨn .
57001022	Recommendation	Kəni nati kəti mɨn , ol əpenə-penə rəhak kəti rum mətəu-inu iəmələhu=pən rəhak nətəlɨgiən e Uhgɨn məmə in otos iəu iəkɨtəlɨg=pɨnə mɨn o təmah , inu nəua nəfakiən rəhatəmah .
58013009	Recommendation	Sotoliən məmə nəgətuniən vi pɨsɨn pɨsɨn mɨn tiuvi rəkɨs itəmah e suaru əhruahru . Itəmah otəsal=pən əmə o Uhgɨn , iətəm tətasiru e təmah e nɨkin agiən məmə otol rəhatəmah nətəlɨgiən təskasɨk . Təsəuvɨriən məmə kitah okotohtəu=pən nətuakəmiən rəha nauəniən , məmə in otol itah kotəskasɨk , mətəu-inu in nɨpəhriəniən , nətuakəmiən əha , ko təsasiruiən e nətəm kautol .
52005012	Recommendation	Piak mɨn mɨne nəuvɨnɨk mɨn . Rəueiu iəklətapuəh o təmah məmə nəkotɨsiai nətəmi mɨn u kautol uək əskasɨk itəmah min ilah , kəni məutarmənɨg e təmah e Iərmənɨg , kəni məutagət asoli e təmah nian nəkotəmkarəpən motol tərah .
43009022	Description	Rəhan tatə mɨne mamə , kəmuəni lanəha , mətəu-inu ilau kətuəgɨn e nətəmi asoli mɨn rəha Isrel , mətəu-inu ilah kɨnotələhu rəkɨs nəghatiən kəti məmə , iətəmimi iətəm tətəni pətɨgəm məmə Iesu in Krɨsto iətəm Uhgɨn təməni məmə otahli=pa , kəni ilah okotahli pətɨgəm e nimə rəha nuhapumɨniən .
50003003	Faith	Mətəu kitah u nenətɨ Uhgɨn pəhriən mɨn iətəm in təmətei rəkɨs noliən tərah mɨn e nɨkitah , kəni Narmɨn Rəha Uhgɨn tatol məmə kitah kotəhrun nəfakiən kəm Uhgɨn e rəhatah nəmiəgəhiən . Kəni kitah okotəfəri pɨk itah o Krɨsto Iesu kəni moutarəriə əmə lan , mətəu səniəmə in nati kəti iətəm kitah aru kəmotol e nɨpətɨtah o nosmiəgəhiən itah .
62003023	Faith	Konu nəghatiən u rəhan tətəni məmə kotəkeikei motəhatətə e Nətɨn , Iesu Krɨsto , kəni motolkeikei itah mɨn , təhmen məmə inu in təməni kəm tah .
66013011	Description	Kəni əmeiko , iəmafu mɨn nati miəgəh kəti mɨn iətəm təməhapu nɨftəni məri . Rəhnəpati keiu təhmen e nətɨ sipsip kəti , mətəu tətəghati , nəuian təhmen e ialkitə kəti .
46014020	Recommendation	Piak mɨn mɨne nəuvɨnɨk mɨn . Sotoliən nətəlɨgiən rəhatəmah təhmen e kəlkələh mɨn . E nəmiəgəhiən rəhatəmah , təuvɨr məmə nəkotəhmen e kəlkələh mɨn nətəm kotəruru əhanəh noliən tərah . Mətəu e nətəlɨgiən rəhatəmah , təuvɨr məmə nəkohmətə .
59005013	Recommendation	Nəmə itəmah kəti tətatɨg e nərahiən , təuvɨr məmə otəghati kəm Uhgɨn e nəfakiən . Nəmə itəmah kəti nɨkin tagiən , təuvɨr məmə otani nəpuən mɨn rəha nəni-viviən .
58012012	Recommendation	Tol lanəha , nati əpnapɨn məmə itəmah nəutatɨg e nian iəkɨs , mətəu otləfəri nəhlmɨtəmah iətəm təpəou , məmə otəsanən . Mɨne nəulɨtəmah iətəm tətərəmrumɨn , kəni nəkotol məmə təsanən o naiuiən .
60001017	Recommendation	Itəmah nəkotətapuəh e nasiruiən o Uhgɨn u təhmen məmə in rəhatəmah Tatə , mətəu nəsotaluiən məmə Uhgɨn tətakil noliən mɨn rəha nətəmimi rəfin , kəni in tatol əmə e noliən iətəm təhmen-əhmen əmə . Tol lanəha , nəsotaluiən məmə itəmah iapɨspɨs mɨn əmə e nəhue nɨftəni u . Sotohtəu-pəniən noliən mɨn rəhan . Mətəu nian nəutəmiəgəh əhanəh e nəhue nɨftəni u , onəkotəgɨn motɨsiai Uhgɨn e noliən təuvɨr mɨn rəhatəmah .
58010036	Recommendation	Itəmah nəkotəkeikei motol rəhatəmah nətəlɨgiən təfəməh , məmə nəkotol natimnati iətəm Uhgɨn tolkeikei . Kəni itəmah onəpanotos natimnati mɨn iətəm in təməni əskasɨk məmə otəfɨnə kəm təmah .
58011001	Faith	? Nati nak u , in nəhatətəiən ? Kitah kotələhu=pən rəhatah nətəlɨgiən e natimnati mɨn u , iətəm otəpanuva , konu nəhatətəiən rəhatah in tatol məmə kitah okotəhrun vivi məmə natimnati mɨn u , ilah nɨpəhriəniən . Nati əpnapɨn məmə kəsotehiən natimnati mɨn u , mətəu kitah kotəhrun vivi məmə kitah okotos mətəu-inko nəhatətəiən tətəgətun lanəha kəm tah .
49004017	Recommendation	E nərgɨ Iərmənɨg iətəni əskasɨk kəm təmah məmə onəsotohtəu=pən mɨniən noliən rəha nətəmi mɨn u kəsotəniən nɨpəhriəniən e Uhgɨn . Nətəlɨgiən rəhalah tol nati əpnapɨn lan .
51002016	Recommendation	Tol mɨn lanəha , nəsotətəlɨgiən e nəghatiən rəha nətəmimi nətəm kəutələhu pəsɨg məmə nəsotoliən natimnati nəuvein , məsotuniən nauəniən kəti uə məsotəmnɨmiən nəmnɨmiən kəti . Sotətəlɨgiən e nəghatiən rəhalah iətəm kəutəni məmə nəkol natimnati mɨn u e nian asim mɨn , uə e nian rəha məuɨg vi mɨn , uə e nian rəha Sapət .
66007015	Faith	Kəni tol lanəha , ilah kautəhtul aupən e nəhmtɨ Uhgɨn , iətəm tətəharəg mətarmənɨg , kəni mautəfaki kəm in e nərauiə mɨne lapɨn e Rəhan Nimə ; kəni kig u Uhgɨn iətəm tətəharəg-pəri e jeə , in otahgəl kəm lah mɨn nian rəfin .
44020010	Description	Kəni Pol təmuvən mɨsin nəulɨn e nɨkalɨ iətəm aluə əha , kəni mələs məgəu=pa e nəhlmɨn mil , kəni məni=pən kəm lah məmə , “ Nɨkitəmah təsahməiən . In tɨnəmiəgəh mɨn . ”
55002010	Faith	Tol lanəha , iətəhtul əskasɨk e nahməiən mɨn rəfin rəhak o nasiruiən e nətəmimi nətəm Uhgɨn təmɨtəpɨn ilah , məmə in otosmiəgəh ilah e Krɨsto Iesu , kəni ilah okotatɨg e nəuvɨriən əhagəhag rəha Uhgɨn , iətəm naunun tɨkə .
60005014	Recommendation	Otəni təuvɨr kəm təmah mɨn təhmen məmə itəmah kətiəh əmə e Krɨsto . Pəh Uhgɨn otəfɨnə rəhan nəməlinuiən kəm təmah rəfin u nətəmimi rəha Krɨsto .
49005021	Recommendation	Nian itəmah kəti tətəghati , sotaskəlɨmiən e rəhatəmah əmə nətəlɨgiən , mətəu otətəlɨg-to e nəghatiən rəhan , kəni motol mətəu-inu nəkotɨsiai Krɨsto .
61003017	Recommendation	Kəni tol lanəha , iəu mɨn nəuvein . Mətəu-inu nəkotəhrun rəkɨs nati u , otair məmə nəghatiən alməli rəha nətəmimi nətəm kəutəhti nəuia Uhgɨn , okəsotiuvi rəkɨsiən itəmah e ikɨn rəhatəmah nəhatətəiən təskasɨk ikɨn , kəni nəkotəmei e rəhatəmah nəhatətəiən .
51003018	Recommendation	Nɨpətan , otɨsiai narmənɨgiən rəha nəman mɨn rəhatəmah , təhmen=pən əmə məmə pətan u in tətəfaki in otəkeikei mol lanəha .
54005020	Recommendation	Kəni nəmə iətəmi asoli kəti rəha niməfaki tatol nati kəti tərah , kəni nətagət əskasɨk lan e nəhmtɨ nətəmimi rəfin rəha niməfaki , kəni tol lanəha nətəmimi okotəgɨn e noliən nati tərah mɨn .
45014013	Recommendation	Tol lanəha , pəh kotəpəh noliən rəha nəniən nɨkalɨ iətəmi kəti məmə rəhan noliən in təfagə tərah kəti . Mətəu pəh kəutəni məmə okəsotoliən nati kəti iətəm otol piatah kəti təmei e rəhan nəmiəgəhiən .
45002010	Grace	Mətəu nətəmimi mɨn rəfin nətəm kautol noliən təuvɨr , Uhgɨn otəfən nəni-viviən , mɨne nɨsiaiən , mɨne nəməlinuiən . Otaupən pɨpɨm e nətəm Isrel , uərisɨg ko , kəm Nanihluə mɨn .
58011034	Violence	kəni ilah kəmotohapɨs nɨgəm asoli iətəm tatuəu , kəni ilah motagɨm rəkɨs e nətəm kotəni məmə okotohamu ilah e nau u nisə rəha nəluagɨniən . Ilah rəhalah nəsanəniən tɨkə , mətəu Uhgɨn təməfən nəsanəniən kəm lah . Kəni ilah kautol win e soldiə mɨn rəha nɨtəni pɨsɨn pɨsɨn mɨn .
48006017	Faith	Rəhak u naunun nəghatiən . Iəu iəsolkeikeiən məmə iətəmi kəti otəni mɨn nati tərah lak . Mətəu-inkonu iatəmki əhanəh nɨmei nɨməgɨm iətəm kəməhti iəu e kəpiel apɨn kəni kəmalis iəu . Nɨmei nɨməgɨm mɨn u , tətəgətun məmə iəu , slef rəha Iesu .
66018021	Violence	Kəni əmeiko , agelo əsanən kəti təmələs kəpiel asoli kəti , matu=pən e nahgin rəfin əpəha itəhi , kəni məni məmə , “ Kəməraki=pən lanəha Papilon Əsanən Nahgin Tepət əpəha itəhi . Kəni okol in təsəhtul mɨniən .
65001020	Faith	Mətəu itəmah , rəhak mɨn nətəmimi , otol itəmah motəsanən e rəhatəmah nəhatətəiən iətəm təhruahru vivi , iətəm təmsɨpən o Uhgɨn . Kəni otəghati kəm Uhgɨn e Narmɨn Rəhan .
45012002	Recommendation	Sotosiən noliən rəha nətəmimi rəha nɨftəni u , mətəu pəh Uhgɨn otol nəkotəuiək-to e nətəlɨgiən təuvɨr rəhatəmah məmə noliən rəhatəmah okəhuva motəuvɨr . Kəni tol lanəha , itəmah onəkotəhrun nakiliən , mɨne nəhruniən , kəni nɨtəpɨniən noliən təuvɨr mɨn iətəm Uhgɨn tolkeikei , inu noliən mɨn iətəm təuvɨr , mɨne noliən mɨn iətəm tatol nɨkin tətagiən , mɨne iətəm təhruahru .
46015009	Sin	Tol lanəha , iəu ləhtəni agɨn e aposɨl mɨn rəfin , kəni iəsəhmeniən məmə nətəmimi okotauɨn lak məmə iəu aposɨl kəti , mətəu-inu iəu iəmatol nərahiən kəm niməfaki rəha Uhgɨn aupən .
62002015	Recommendation	Sotolkeikeiən nəhue nɨftəni uə natimnati mɨn rəha nəhue nɨftəni . Nəmə iətəmi kəti tatolkeikei nəhue nɨftəni , kəni nolkeikeiən rəha Tatə Uhgɨn təsatɨgiən e nɨkin .
45002001	Sin	Tol lanəha , nati əpnapɨn itəmah nətəmimi nak , nəmə nəkotakil motələhu nəghatiən rəha suah kəti o noliən tərah kəti rəhan , mətəu nəkotakil motələhu aru nəghatiən rəhatəmah . Kəni rəhatəmah nəghatiən tɨkə o nuhalpɨniən , mətəu itəmah nətəm nautol lanəha , nautol noliən tərah mɨn təhmen-əhmen əmə e lah .
48002009	Description	Kəni Jemɨs mɨne Pitə mɨne Jon , kətəni ilahal məmə nəukətɨ niməfaki milahal . Nian kəmleruh , kəni mɨləhrun məmə e nəuvɨriən rəha Uhgɨn , in təməfa uək u e nəhlmək . Kəni kɨhluva mɨhlalofə e tɨmlau Panəpəs məmə itɨmah iəkotol əmə kətiəh . Kəni iəmotəni məmə iəkotəuəri uək mɨn . Itɨmlau oiəkian muanus pətɨgəm Nanusiən Təuvɨr kəm Nanihluə mɨn , kəni ilahal okɨhluvən məhləni pətɨgəm kəm nətəm Isrel .
43019023	Description	Kəni nian soldiə mɨn kəmotəhti-pəri rəkɨs Iesu e nɨgi kəməluau , kəni motos rəhan napən , kəni motəuəri nəhmtɨn kuvət , mətəu-inu soldiə mɨn ilah kuvət . Mətəu kot əfəməh rəhan , iətəmimi iətəm in təmol napən , təməsɨlpɨniən napən lan , in təmol apiəpiə əmə napən əha .
45002021	Sin	Təuvɨr əmə nəutəgətun nətəmimi pɨsɨn pɨsɨn mɨn . ? Mətəu təhro nəsotəgətun aruiən itəmah ? Itəmah nəutəgətun məmə nətəmimi okəsotakləhiən . ? Mətəu təhro nəutakləh ?
46006019	Faith	Nəkotəkeikei motəhrun məmə nɨpətɨtəmah in nati asoli , nɨpətɨtəmah in nimə kəti rəha Uhgɨn iətəm Narmɨn Rəha Uhgɨn tətatɨg ikɨn , kəni Uhgɨn təməfɨnə Narmɨn kəm təmah , mətatɨg e təmah . Kəni itəmah səniəmə rəhatəmah aru u itəmah .
47005014	Grace	Tol lanəha mətəu-inu , nolkeikeiən rəha Krɨsto tətarmənɨg e tɨmah , mətəu-inu itɨmah iəkotəhrun vivi məmə iətəmi kətiəh əmə təmɨmɨs o nətəmimi rəfin , kəni tol lanəha , nətəmimi rəfin kɨnohmɨs .
58003001	Faith	Piak mɨn mɨne nəuvɨnɨk mɨn , Uhgɨn təmauɨn pəti e tah o nuvəniən e negəu e neai , kəni mol məmə kitah nətəmi asim . Mətəu-inu Iesu tətasiru lanəha e tah , itəmah onəkotəkeikei motətəlɨg pɨk e Iesu əha , in aposɨl kəni in pris asoli agɨn rəha nəfakiən rəhatah iətəm kitah kautəni pətɨgəm .
44020035	Recommendation	Nian nəmoteh rəhak noliən mɨn , iəməgətun suaru mɨn əha kəm təmah məmə onəkotol lanəha motasiru e nətəmimi u kəsotəskasɨkiən . Kəni onəsotaluiən e nəghatiən rəha Iərmənɨg Iesu iətəm təməni məmə , ‘ Təuvɨr agɨn o nətəmimi u nətəm kəutəfən kəm nətəmimi , mapirəkɨs in mɨn u ilah kəutəhtahnin əmə məmə okəfən kəm lah . ’ ”
58013004	Recommendation	Pəh nətəmimi rəfin kotɨsiai natɨgiən rəha marɨt , məmə in tasim nian rəfin . Pəh nətəmimi rəfin kotəgɨn o pet rəhalah mɨn , məsotoliən tamɨkmɨk . Uhgɨn otakil iətəm aluə mɨne pətan mɨtə iətəm kətuapɨli pəti , kəni makil mɨn iərman mɨne pətan iətəm kətuapɨli pəti , iərman iətəm tətapɨli ilah pətan u səniəmə rəhan pətan , mɨne pətan iətəm tətapɨli ilau iərman u səniəmə rəhan əhruahru iərman .
43020005	Description	Kəni in təməməhli-əməhli məsal=pən əpəha imə , kəni meruh napən təuvɨr u linən tətəməhli , mətəu in təməsuvəniən imə .
66016018	Description	Kəni əmeiko təmoraip , kəmətəu nagətiən asoli , kəni kaluəluə təmatɨperəh atɨperəh , kəni nəmɨg asoli təməlauəl e nɨftəni . Nəmɨg u , in iahgin iahgin , kəseh əhanəhiən nəmig kəti iahgin tol lanəha nian kəti .
66019010	Faith	Təməni lanəha , kəni iəmɨsin=pən nəulɨk e nəhlkɨn , meiuaiu , nɨpənəgək tek nɨftəni , məmə iəkəfaki kəm in . Mətəu in təni=pa kəm iəu məmə , “ ! Səfakiən kəm iəu ! Kilau min ik ioluək mil əmə , kitah piam mɨn nətəm ilah kautəhtul əskasɨk o nəni pətɨgəmiən nanusiən təuvɨr rəha Iesu . Əfaki əmə kəm Uhgɨn , mətəu-inu nəhtul-pətɨgəmiən rəha Iesu , in nəukətɨ nəghatiən mɨn rəha iəni mɨn . ”
46002010	Grace	Mətəu Uhgɨn təmol əpu nəlpəkauiən oneuən əha rəhan kəm tah e Narmɨn . Kəni Narmɨn təhrun natimnati rəfin , kəni məhrun mɨn natimnati rəha Uhgɨn iətəm iətəmimi kəti ko təsəhruniən .
50002029	Recommendation	Nɨkitəmah otəkeikei magiən məmə onəkoteruh mɨn , təhmen məmə in piatəmah kəti e Iərmənɨg . Kəni otəfən nɨsiaiən kəm nətəmi kotəhmen əmə lan ,
51003020	Recommendation	Kəlkələh mɨn , otɨsiai rəhatəmah tatə mɨne mamə nian rəfin , mətəu-inu Iərmənɨg rəhatah nɨkin otagiən o noliən əha .
47001012	Faith	Rəueiu iəkəni nəghatiən u mətagiən əmə lan . Iəkotəhrun vivi e nɨkitɨmah məmə iəsotoliən nati kəti tərah e noliən rəhatɨmah . E noliən mɨn rəfin iətəm iəmotol , itɨmah iəmotohtəu=pən suaru iətəm Uhgɨn təmɨtəpɨn məmə iəmotəghati əhruahru əmə mautəni tagəhag nəghatiən . Iəmotol noliən əha kəm nətəmi əpnapɨn əmə rəha nəhue nɨftəni , kəni mautol tapirəkɨs kəm təmah . Iəsotəghatiən e nəhruniən əmə rəhatɨmah rəha nəhue nɨftəni , mətəu iəmotarəriə əmə e nəuvɨriən rəha Uhgɨn .
43014021	Faith	“ Iətəmimi iətəm təmos vivi nəghatiən rəhak , kəni matol , iətəmimi u inu in tolkeikei iəu . Kəni iətəmimi iətəm tolkeikei iəu , rəhak Tatə in otolkeikei mɨn in . Kəni iəu mɨn oiəkolkeikei in . Kəni iəu oiəkol əpu iəu kəm in , məmə in otəhrun vivi iəu . ”
51002023	Sin	Iəkəhrun məmə nian nəuteruh nəghatiən mɨn əha , nəkotəni məmə kəta nəghatiən agɨn mɨn nəuvein . Ilah kəutəni məmə nətəmimi okotəfaki lanu lan uə lanəha lan , kəni ilah kəutəni məmə okotol rəhalah nətəlɨgiən teiuaiu lanu uə lanəha , kəni ilah kəutəni mɨn məmə nətəmimi okotəkeikei məuteruh vivi nɨpətɨlah mɨn lanu uə lanəha e noliən iətəm in tiəkɨs o nɨpətɨlah . Mətəu iətəni=pɨnə kəm təmah məmə nəghatiən mɨn əha , rəhalah nəsanəniən tɨkə məmə otahtɨpəsɨg e nətəlɨgiən tərah mɨn mɨne noliən tərah mɨn u nətəmimi kautol e nɨpətɨlah .
64001006	Recommendation	Ilah kəmotanus rəham nolkeikeiən u ikɨnu e niməfaki . Ik nəmol təuvɨr kəm lah , masiru e lah . Kəni nian okautəhuvən e rəhalah suaru , təuvɨr məmə onəkasiru e lah e noliən iətəm Uhgɨn tolkeikei ,
55002023	Recommendation	Əpəh magɨm rəkɨs e nəghatiən alməli mɨn iətəm nɨpətɨlah tɨkə . Nəghatiən mɨn əha kautiuvi=pa əmə norgəhuiən .
47003018	Faith	Kəni kitah , nətəm kəsotəhtərainiən nəhmtɨtah e napən , kauteruh nəhagəhagiən asoli rəha Iərmənɨg , kəni nətəmimi kauteruh nəhagəhagiən əha e nəmiəgəhiən rəhatah . Kəni in tətəuhlin nəmiəgəhiən rəhatah məmə okəhuva motəhmen lan . Kəni nəhagəhagiən rəha Iərmənɨg e nəmiəgəhiən rəhatah tətəri mətəri pɨk isəu . Kəni nəhagəhagiən əha təmsɨpən o Iərmənɨg iətəm in Narmɨn Rəha Uhgɨn .
58009014	Grace	Mətəu nɨra Iesu in tatos nəsanəniən asoli tapirəkɨs natimnati mɨn u . Krɨsto in təmol aru sakrifais lan , e nəsanəniən rəha Narmɨn iətəm tətatɨg itulɨn . In sakrifais kəti iətəm təhruahru agɨn , nərahiən kəti tɨkə lan . Tol lanəha , kəni nɨran in tatos nəsanəniən , təhmen o nafəliən nɨkitəmah o noliən mɨn iətəm kotəhrun niti-pəniən itəmi e nɨmɨsiən , məmə itəmah onəkotəfaki əmə kəm Uhgɨn iətəm tətəmiəgəh .
44011017	Grace	Kəni nəmə Uhgɨn tətəfən kəm Nanihluə mɨn Narmɨn kətiəh əmə iətəm təməfa kəm tah nətəm Isrel nian kitah kəmotəni nɨpəhriəniən e Iesu Krɨsto , iəu iətəmimi əmə u , ko iəsəniəhuiən Uhgɨn o nati nak iətəm in tolkeikei məmə otol kəm lah . ”
49004030	Faith	Sotoliən Narmɨn Rəha Uhgɨn tətəu nahməiən o noliən rəhatəmah , mətəu-inu in nəmtətiən rəhatəmah məmə itəmah rəha Uhgɨn , kəni in otos rəkɨs itəmah e noliən tərah mɨn e nian rəha nosmiəgəhiən .
66003003	Recommendation	Tol lanəha , nɨkitəmah təhti nəghatiən iətəm nəmotos , kəni mautətəu aupən . Otol , kəni motəuhlin itəmah . Mətəu nəmə nəkotapɨli alu , oiəkiet pətɨgəm o təmah təhmen e iakləh , kəni itəmah ko nəsotəhruniən məmə nian nak iəkuvnə o təmah .
62003007	Recommendation	Kəlkələh mɨn , sotoliən iətəmi kəti teiuə e təmah e nati u . Iətəmi tatol nati əhruahru , nɨpətɨn u məmə in iətəmi əhruahru təhmen e Krɨsto məmə in iətəmi əhruahru .
62004001	Recommendation	Nɨkik mɨn , nəmə iətəmimi kəti tətəni məmə Narmɨn rəha Uhgɨn tətatɨg lan , matol in tətəni pətɨgəm rəhan nəghatiən , kəni təuvɨr pɨk məmə onəkoteruh vivi motakil mətɨg məmə narmɨn əha tətatɨg lan , in rəha Uhgɨn pəhriən , uə səniəmə rəha Uhgɨn . Kitah okotəkeikei moteh vivi mətəu-inu iəni eiuə mɨn tepət kɨnohiet rəkɨs məutəghati e nəhue nɨftəni .
44013038	Grace	“ Tol lanəha piak mɨn , iəkolkeikei məmə onəkotəhrun məmə rəueiu iətəni=pɨnə kəm təmah məmə e Iesu , Uhgɨn otos rəkɨs noliən tərah mɨn rəhatəmah .
50003001	Recommendation	Rəhak mɨn nətəmimi iətəm iəkolkeikei pɨk , pəh iəkəni nɨpɨlga nəghatiən nəuvetɨn mɨn . Otagiən o Iərmənɨg . Kəni iəkətei mɨn əmə nəghatiən kətiəh iətəm iəmətei kəm təmah aupən , mətəu səniəmə in nati tiəkɨs ohniəu , kəni in otasiru e təmah mahtɨpəsɨg e təmah o nəghatiən eiuə mɨn .
46011034	Recommendation	Nəmə iətəmi kəti nəumɨs tus , təuvɨr məmə otauən iman ikɨn lahuənu , məmə nian nəkotuhapumɨn , Uhgɨn otəsəfɨnəiən nalpɨniən kəm təmah o noliən mɨn əha rəhatəmah . Nian iəkuvnə , oiəkəfɨnə suaru e natimnati pɨsɨn nəuvein mɨn iətəm nəkotətapuəh ohni .
43018031	Description	Kəni Pailət təni=pən kəm lah məmə , “ Təuvɨr məmə itəmah onəkotələs in məhuvən , kəni itəmah motakil , tɨtəu=pən lou mɨn rəhatəmah . ” Mətəu ilah kotəni=pən kəm in məmə , “ Mətəu nətəm Rom əmə ilah kotegəhan məmə kəhrun nohamuiən itəmi . ”
46012031	Faith	Mətəu təuvɨr məmə nəkotələhu=pən əskasɨk nətəlɨgiən rəhatəmah o nosiən nəsanəniən pɨsɨn pɨsɨn mɨn iətəm Narmɨn Rəha Uhgɨn tətəfa , ilah mɨn əha kotəuvɨr agɨn . Mətəu rəueiu iəkəni=pɨnə suaru təuvɨr agɨn .
58007026	Description	O nati u inu , in pris asoli agɨn iətəm in təhmen o nasiruiən e tah . In tasim , kəni məhruahru vivi , in təsoliən noliən tərah . In tol pɨsɨn agɨn e nətəm kautol təfagə tərah , kəni in ilɨs tapirəkɨs ilah əpəha e negəu e neai .
50004013	Faith	Mətəu-inu Krɨsto tətəfa rəhan nəsanəniən kəm iəu , kəni iəkəhrun naliuəkiən e nəuvɨriən uə nərahiən .
52004003	Recommendation	Nətəlɨgiən rəha Uhgɨn məmə in təmələhu kalɨn itəmah məmə rəhan mɨn məmə nəkotol nati iətəm təhruahru vivi : sotohtəu-pəniən suaru rəha nɨpətan mɨne nəman iətəm kautit oneuən ilah mɨn .
51004002	Recommendation	Itəmah onəkotəkeikei məutəghati=pən kəm Uhgɨn e nəfakiən e nian rəfin . Kəni nian onətəfaki , rəhatəmah nətəlɨgiən otəkeikei mətatɨg lan , kəni nian rəfin agɨn nəkotəkeikei məutəni kəm Uhgɨn məmə nɨkitəmah tətagiən o natimnati iətəm in təmol kəm təmah .
44007029	Description	Nian Mosɨs təmətəu nəghatiən əha , kəni təməgɨn kəni miet Ijɨp magɨm muvən əpəha isəu ikɨn Mitian mətatɨg ikɨn məhmen e iapɨspɨs kəti . Nian təmətatɨg mətatɨg mit pətan ikɨn kəti , kəni mələs nətɨn keiu iərman mil .
46011007	Description	Təuvɨr məmə iərman kəti təsəhtərainiən rəhn-kapə mətəu-inu nian Uhgɨn təmol iətəmimi , iətəmimi təmos narmɨ Uhgɨn , kəni matol pətɨgəm nəuvɨriən rəha Uhgɨn ; mətəu pətan tatol pətɨgəm nəuvɨriən rəha iərman rəhan .
51003015	Faith	Otos nəməlinuiən rəha Krɨsto pəh in tətarmənɨg e nɨkitəmah , mətəu inko Uhgɨn təmauɨn e təmah məmə nəkəhuva motol kətiəh , kəni məutatɨg əmə e nəməlinuiən . Kəni nian rəfin otəni kəm Uhgɨn məmə nɨkitəmah tətagiən o natimnati iətəm in təmol kəm təmah .
58002010	Grace	Uhgɨn təmol natimnati mɨn rəfin mətəu-inu in təmolkeikei lanəha , kəni natimnati rəfin kəutatɨg=pən e nəhlmɨn . Tol lanəha , in təuvɨr agɨn mɨne məhruahru məmə Uhgɨn təmol məmə Iesu otuva suaru o nosmiəgəhiən nɨmənin nətəmimi tepət kəhuva nenətɨ Uhgɨn məhuva motatɨg e nəhagəhagiən rəha nəuvɨriən mɨne nəsanəniən rəhan . Kəni təuvɨr məhruahru məmə e nətəlɨgiən rəha Uhgɨn , Iesu təkeikei mətəu nahməiən e nɨmɨsiən məmə in otuva iətəmi təhmen agɨn məmə otosmiəgəh ilah .
59004001	Sin	? Nak u nəukətɨ nəməuiən mɨne norgəhuiən rəhatəmah ? Natimnati mɨn əha kəutəhuva mətəu-inu itəmah nəkotolkeikei nətəuiən təuvɨr e nɨpətɨtəmah , kəni nətəlɨgiən mɨn əha rəha nətəuiən təuvɨr , ilah kəutəluagɨn e nɨkitəmah kətiəh kətiəh məmə okəhuva nətəmi asoli mɨn e nəmiəgəhiən rəhatəmah .
46005001	Sin	Kəməni pətɨgəm kəm iəu məmə iətəmi kəti u e nɨkitəmah tətakləh e pətan kəti , kəni təmol e noliən tərah kəti iətəm tapirəkɨs noliən rəha nətəm kəsotəfakiən . In tətakləh e pətan vi rəha rəhan tatə .
46010013	Faith	Nəfeifeiən iətəm tətuva e nəmiəgəhiən rəhatəmah təhmen əmə e iətəm katol lan e nətəmimi rəfin . Mətəu nian rəfin , kitah kotəhrun nəhatətəiən e Uhgɨn , kəni otəsegəhaniən e nəfeifeiən otuva e nəmiəgəhiən rəhatəmah məmə in təskasɨk mapirəkɨs nəsanəniən rəhatəmah . Mətəu nian nəfeifeiən tətuva e nəmiəgəhiən rəhatəmah , Uhgɨn otol suaru kəti məmə onəkotəhrun nosiən nəhtuliən rəhatəmah , məmə nati əha otəsiuvi-pəniən itəmah e nərahiən .
44020029	Violence	Inəhrun rəkɨs məmə nian iəkiet rəkɨs e təmah , nətəmimi nəuvein iətəm kotəhmen e kuri arpɨn mɨn okəhuva məmə okotus itəmah nətəmimi rəha Iesu .
53001004	Faith	Tol lanəha , itɨmahal iəhləni pətɨgəm kəm nətəmimi rəha niməfaki rəha Uhgɨn e ikɨn mɨn rəfin məmə nɨkitɨmahal tagiən pɨk o təmah . Itɨmahal iəhləni lanəha mətəu-inu nian rəfin , itəmah nautəhtul əskasɨk e nəmiəgəhiən rəhatəmah e Krɨsto , kəni məutaskəlɨm əskasɨk əhanəh nəhatətəiən rəhatəmah , nati əpnapɨn nətəmi ihluə kautol tərah e təmah , kəni mol itəmah nəutətəu nahməiən tepət .
62004012	Faith	Iətəmi kəti təsehiən Uhgɨn nian kəti mɨne . Mətəu nəmə kitah kotolkeikei itah mɨn , kəni Uhgɨn tatɨg e nɨkitah , kəni nolkeikeiən rəhan təmatɨg mɨnpi vivi pəhriən e nɨkitah .
48001001	Description	Piak mɨn mɨne nəuvɨnɨk mɨn nətəm kəutəfaki lahuənu pɨsɨn pɨsɨn mɨn ikɨn Kəlesiə , iəu Pol , iəu aposɨl kəti rəha Uhgɨn , iətəm Iesu Krɨsto mɨne Tatə Uhgɨn kəmuəfəri iəu məmə iəu rəhalau aposɨl . Səniəmə iətəmimi əpnapɨn əmə kəti təmauɨn lak kəni məfəri iəu , mətəu Uhgɨn . Uhgɨn u , in təməfəri Iesu tair=pa mɨn e rəhan nɨmɨsiən . ! Tol lanəha , onəkotəkeikei motətəu ! Iəkətei nauəuə u , mətahli=pɨnə kəm təmah . Iəu mɨne piatah mɨn nəuvein nətəm kautəfaki u ikɨnu , iəkotolkeikei məmə iəkotəni “ təuvɨr ” kəm təmah .
58012003	Recommendation	Təuvɨr məmə nɨkitəmah otəhti Iesu , mɨne rəhan nəhtul əskasɨkiən e nian nol təfagə mɨn kəmotəraki=pən e nəghatiən tərah mɨn kəm in , məmə nɨkitəmah otəsəpəouiən kəni motəpəh nəhatətəiən rəhatəmah .
45006005	Faith	Tol lanəha mətəu-inu , kəməhuva kətiəh kitah min e nɨmɨsiən rəhan , kəni okəhuva mɨn kətiəh kitah min e noliən iətəm Uhgɨn təmosmiəgəh in lan e nɨmɨsiən .
45015010	Recommendation	Kəni tətəni mɨn məmə , “ Otagiən , Nanihluə mɨn , itəmah rəhan mɨn nətəmimi . ”
54004001	Sin	Narmɨn Rəha Uhgɨn tətəni pətɨgəm vivi məmə e nian mɨn uərisɨg Iesu otəpanuva lan , nətəmimi nəuvein okotəpəh nɨtəu-pəniən noliən pəhriən rəha nəhatətəiən e Uhgɨn . Ilah okotohtəu=pən narmɨn eiuə mɨn kəni motohtəu=pən nəgətuniən rəha iərmɨs mɨn .
56003001	Recommendation	Taitəs , əni=pən vivi mɨn kəm rəham nətəmimi məmə okotɨsiai nətəmi asoli mɨne kəpmən rəhalah . Okotəkeikei mautol nəuialah , kəni mautəhtul maru e nian rəfin o noliən uək iətəm otasiru e nətəmimi .
61003005	Sin	Kəutəni lanəha , mətəu ilah kəsotolkeikeiən məmə okotətəlɨg e nɨpəhriəniən u məmə Uhgɨn təməghati , kəni təmol neai mɨne nɨftəni e nəghatiən rəhan . Kəni mol nɨftəni tiet e nəlugɨ nəhu , kəni mos nəhu mol ikɨn mɨn rəfin e nəhue nɨftəni .
60003018	Grace	Tol lanəha mətəu-inu , Krɨsto təmɨmɨs o təfagə tərah mɨn , təmɨmɨs nian kətiəh əmə tɨnəhmen , ko təsɨmɨs mɨniən nian kəti . In iətəmi in təhruahru agɨn , mətəu təmɨmɨs o nətəm kəsotəhruahruiən məmə otos itəmah muvən kəm Uhgɨn . Kəmotuhamu in kəni nɨpətɨn tɨmɨs , mətəu Uhgɨn təmol məmə in təmiəgəh mɨn e nɨmɨsiən , e nəmiəgəhiən kəti rəha negəu e neai .
61002021	Sin	Nəmə ilah kəmotəruru agɨn suaru rəha nol-əhruahruiən , kəsi , in nati tərah nəuvetɨn o lah . Mətəu tərah pɨk agɨn o lah nəmə ilah kɨnotəhrun suaru əha rəha nol-əhruahruiən , kəni uərisɨg lan kotəuhlin nəmtahlah e nəghatiən rəha Uhgɨn iətəm təməfən kəm lah .
53003006	Recommendation	Piak mɨn mɨne nəuvɨnɨk mɨn . E nərgɨ Iərmənɨg Iesu Krɨsto , iəhləni əskasɨk kəm təmah məmə nəkotəhtul isəu o piatah mɨn iətəm kautol noliən rəha nəlpahiən , kəni məsotatɨgiən mətɨtəu=pən nəgətuniən iətəm nəmotos o tɨmahal .
45005012	Sin	Aupən agɨn , suah u Atəm , təmol təfagə tərah , kəni tol lanəha , iətəmi kətiəh əmə u təmos təfagə tərah muva e nəhue nɨftəni . Kəni təfagə tərah təmələs nɨmɨsiən muva ikɨn . Kəni tol lanəha , nətəmimi rəfin okotəkeikei mohmɨs mətəu-inu ilah rəfin kautol təfagə tərah .
58011033	Faith	Ilah u kəmotəhatətə əskasɨk e Uhgɨn , kəni tol lanəha , ilah kəmotol natimnati tepət . Ilah kəmotit nəuanɨləuɨs mɨn rəha Isrel məhuvən motəluagɨn ilah nətəm ikɨ pɨsɨn pɨsɨn mɨn , kəni mautol win e lah . Ilah kəmautol noliən əhruahru mɨn , kəni mautos natimnati təuvɨr mɨn iətəm Uhgɨn təməni-əskasɨk məmə otəfən kəm lah . Kəmotahtɨpəsɨg e nohlɨ laion mɨn məmə okəsotuniən ilah ,
47004009	Faith	Nətəmimi kautol nərahiən kəm tɨmah , mətəu Uhgɨn təsəpəhiən itɨmah . Kautoh itɨmah , mətəu kəsotərəkɨniən itɨmah .
59004004	Sin	Itəmah nəmotəpəh Uhgɨn kəni mautohtəu=pən natimnati rəha nəhue nɨftəni , təhmen e pətan iətəm təsɨsiaiən rəhan iərman , məpəh kəni mətɨtəu=pən əpnapɨn əmə nəman . Nəkotəhrun uə kəpə məmə , iətəmimi iətəm tolkeikei pɨk natimnati rəha nəhue nɨftəni , in tətəməki e Uhgɨn . Kəni iətəmimi kəti iətəm tatɨtəpɨn məmə otolkeikei natimnati rəha nəhue nɨftəni , in tətuva məmə in tɨkɨmɨr rəha Uhgɨn .
44016006	Description	Kəni ilahal kəmhluvən=pən əpəha Fritiə mɨne Kəlesiə ikɨn , mətəu-inu Narmɨn Rəha Uhgɨn təməsegəhaniən e lahal məmə okɨhluvən=pən Esiə məhləni pətɨgəm nəghatiən əha ikɨn əha .
45010006	Faith	Mətəu suaru rəha nəhatətəiən məmə iətəmi kəti tuva məhruahru e nəhmtɨ Uhgɨn təpiə əmə , məmə kitah kəsotoliən nati kəti mətəu-inu Krɨsto tɨnol rəkɨs rəfin . Təhmen e Nauəuə Rəha Uhgɨn iətəm tətəni məmə , “ Səniəmə nəkəkeikei muvən e negəu e neai , ” məmə onəkəsal e Krɨsto mələs meiuaiu muva məmə otasiru lam .
66016002	Violence	Agelo iətəm tətaupən , təmuvən mauvəregɨn pətɨgəm pesɨn rəhan e nɨftəni . Kəni əmeiko , nətəmimi nətəm kautos mak rəha nati miəgəh e rəhn-kapə lah səpɨn , kəni mautəfaki kəm narmɨn iətəm kəmɨsɨkəuvɨn e nɨgi , nɨməgɨm təməmɨrəuei nɨpətɨlah .
66005008	Description	Kəni nian in tɨnaskəlɨm nauəuə kəha , kəni nati mɨn əha u kəutəmiəgəh ilah kuvət , mɨne nətəmi asoli nətəm kəmotos nəhuitən ilah tuenti-fo , ilah kəutasiəulɨn nəulɨlah o Nətɨ Sipsip , moteiuaiu , nɨpənəgɨlah tatek nɨftəni . Ilah rəfin kautos hap mɨn mɨne pesɨn mɨn iətəm kəmol e aiən u kol tətoraip-oraip , təriauəh e nati pien-pien mɨn iətəm nəmiəvɨn təuvɨr . Kəni nati pien-pien u , in təhmen e nəfakiən mɨn rəha nətəmimi rəha Uhgɨn .
62005001	Faith	Iətəmimi iətəm tətəhatətə e Iesu məmə in Krɨsto iətəm Uhgɨn təməni məmə otahli=pa , iətəmi inu , in nətɨ Uhgɨn , kəni iətəmimi iətəm in tolkeikei Tatə Uhgɨn , in tolkeikei mɨn nenətɨn mɨn .
48005026	Recommendation	Tərah məmə kitah okotəfəri kəni motəfəri aru itah , motiuvi-pəri nərahiən , kəni mautetet itah mɨn .
54005001	Recommendation	Sagət əskasɨkiən e nauəhli mɨn , mətəu əghati kəm lah e nɨsiaiən məmə nəkiuvi rəhalah nətəlɨgiən , təhmen əmə məmə ilah rəham tatə əhruahru mɨn . E noliən kətiəh mɨn əmə , ol təhmen əmə kəm nətəm aluə təhmen əmə məmə ilah piam əhruahru mɨn .
60002012	Recommendation	Nian rəfin kitah kəutatɨg e nəlugɨn e nətəmimi nətəm rəhalah nəhatətəiən tɨkə . Kəni nəmiəgəhiən rəhatəmah in otəkeikei məhruahru vivi agɨn məmə nati əpnapɨn ilah okotətu=pɨnə nəghatiən tərah e təmah , mətəu okoteruh noliən təuvɨr mɨn rəhatəmah , kəni ilah okotəfən nɨsiaiən kəm Uhgɨn e nian in otuva mɨn makil nətəmimi lan .
50003006	Sin	Iəmolkeikei pɨk məmə nəfakiən kəm Uhgɨn in təhruahru agɨn , tol lanəha , iəmol nərahiən kəm nətəm kəutəhatətə e Iesu . Mətəu-inu e rəhak nətəlɨgiən , ilah kəmotol nəfakiən kəm Uhgɨn tamɨkmɨk . Kəməseh=paiən nati tərah kəti mɨne e nəmiəgəhiən rəhak mətəu-inu iəmɨtəu=pən rəfin lou mɨn rəha nati Isrel .
43004052	Description	Kəni in təmətapuəh o lah məmə , “ ? Təməuvɨr e nian nak ? ” Kəni ilah kəmotəni=pən kəm in məmə , “ Nəniuv ləhnaiuv e uan klok rəhan nəpiapeiən təmɨkə . ”
43019031	Violence	Nian əha rəha nol əpenə-penəiən , mətəu-inu okəni lauɨg lan , nian rəha Sapət . ( Kəni Sapət u , in Sapət keikei kəti . ) Kəni nətəmi asoli rəha nətəm Isrel kəsotolkeikeiən məmə nɨpətɨ suah milahal əha okəhləhkul e nɨgi kəməluau mətəuarus=pən nian əha . Kəni o nati əha inəha , ilah kəməhuvən motətapuəh o Pailət məmə otahli=pən rəhan mɨn nətəmimi , kəhuvən , motahtɨhli nəhlkɨlahal , pəh ilahal okɨhlɨmɨs uəhai əmə . Konu ilah okotələs rəkɨs nɨpətɨlahal .
43019012	Description	Kəni tətuəuin e nian əha , Pailət təmolkeikei məmə otəhlman e Iesu . Mətəu nətəmi asoli mɨn rəha nətəm Isrel kəutagət əfəməh mautəni məmə , “ Nəmə nəkəhlman e suah u mahli pətɨgəm , kəni ik səniəmə iətəmimi rəha Sisə . Iətəmi kəti u iətəm tətəni məmə in kig in tɨkɨmɨr rəha Sisə . ”
43014001	Faith	Kəni Iesu təməni=pən kəm lah məmə , “ Nɨkitəmah təsahməiən . Itəmah nəkotəkeikei motəhatətə e Uhgɨn , kəni motəhatətə mɨn lak .
50001028	Faith	kəni məmə nəsotəgɨniən e rəhatəmah mɨn tɨkɨmɨr . Inu nəmtətiən pəhriən kəti o lah məmə Uhgɨn otərəkɨn ilah , mətəu in otosmiəgəh itəmah . Uhgɨn otol natimnati mɨn əha rəfin .
43015016	Grace	Itəmah nəməsotɨtəpɨniən iəu , mətəu iəu iəmɨtəpɨn itəmah . Kəni iəu iəmələhu=pən itəmah məmə itəmah onəkəhuvən motol uək , kəni uək rəhatəmah otəuə e nəuan . Kəni nəuan u , in otətatɨg . Tol lanəha , kəni nəmə nəkoteasiə e natimnati mɨn kəm Tatə Uhgɨn e nərgək , kəni in otəfɨnə kəm təmah .
58011004	Faith	Epɨl in təməhatətə əskasɨk e Uhgɨn , tol lanəha in təməfən nati kəti kəm Uhgɨn iətəm təuvɨr mapirəkɨs rəha Ken . Kəni mətəu-inu in təməhatətə əskasɨk e Uhgɨn lanəha , kəni Uhgɨn təməni pətɨgəm məmə in iətəmi əhruahru kəti , kəni nɨkin tagiən o nosiən rəhan natimnati . Kəni nati əpnapɨn məmə iətəmi u təmɨmɨs rəkɨs , mətəu noliən rəha nəhatətəiən rəhan in tətəghati əhanəh kəm tah .
46004001	Recommendation	Tol lanəha , nətəmimi okotəkeikei moteh itɨmah təhmen e noluək mɨn rəha Krɨsto iətəm Uhgɨn təmələhu=pən e nəhlmɨtɨmah məmə itɨmah iəkotol əpu nəlpəkauiən oneuən rəha Uhgɨn .
66006013	Description	Kəni məhau mɨn əpəha ilɨs e neai kəmotəmei=pən e nəhue nɨftəni , təhmen e nəua nɨgi iətəm nɨmətagi asoli təmarɨgrɨg e nəuan pɨkɨs tɨmərəgrəg .
46010014	Recommendation	Tol lanəha rəhak mɨn , otagɨm rəkɨs e noliən rəha nəfakiən kəm narmɨ nati mɨn .
45012021	Recommendation	Sotegəhaniən məmə noliən tərah , otətəuarus itəmah mələs iahu itəmah , mətəu otol məmə rəhatəmah noliən təuvɨr otosiahu noliən tərah .
55002014	Recommendation	Natimnati mɨn u , onəkəkeikei mətəni mətɨsɨmaru lan kəm rəham mɨn nətəmimi . Əni əskasɨk kəm lah lanəha məmə , “ Iatəni e nərgɨ Uhgɨn məmə itəmah nəsotorgəhuiən o nɨpətɨ nəghatiən mɨn . ” Norgəhuiən lanəha təsasiruiən e iətəmi kəti , mətəu tətərəkɨn əmə nətəmimi nətəm kəutətəu .
59004008	Recommendation	Əhuvən iuəkɨr o Uhgɨn , kəni in otuva iuəkɨr o təmah . Itəmah u nol təfagə tərah , otafəl nəhlmɨtəmah . Kəni itəmah u rəhatəmah nəhtuliən keiu , otol nɨkitəmah tuva kətiəh məhruahru .
59002009	Sin	Mətəu təfagə tərah kəti tol lanu , nəmə nauteh nətəmimi nəuvein məmə ilah ilɨs tapirəkɨs nətəmimi nəuvein mɨn . Kəni nəghatiən rəha Lou tətəni məmə nətəmimi kautol lanəha , ilah nətəmi rəha natgəhliən Lou .
52004007	Grace	Tol lanəha mətəu Uhgɨn təməsauniən e tah məmə okotamɨkmɨk e nəhmtɨn , okotatɨg e nəmiəgəhiən iətəm kəmotələhu kalɨn məmə rəhan .
45001018	Sin	Mətəu Uhgɨn e negəu e neai tətəgətun rəhan niəməha mɨne nalpɨniən o nətəmimi rəfin nətəm kəutəhti nəuian mautol noliən tərah mɨn rəhalah . Ilah kəutəhtul pəsɨg e nɨpəhriəniən rəha Uhgɨn e noliən tərah mɨn rəhalah ,
62004007	Faith	Nɨkik mɨn , pəh kitah kotəkeikei mautolkeikei itah mɨn , mətəu-inu nolkeikeiən in tatsɨpən e Uhgɨn , kəni iətəm tatol nolkeikeiən , in təmair vi mɨn muva nati Uhgɨn kəti , kəni təhrun Uhgɨn .
62002009	Sin	Kəni iətəmi u tətəni məmə in tətatɨg e nəhagəhagiən mətəu tətəməki e pian , in tətatɨg əhanəh e napinəpuiən .
60004014	Grace	Nəmə nətəmimi kəutəni rah itəmah o nərgɨ Krɨsto , kəni onəkotatɨg e nəuvɨriən pəhriən , mətəu-inu nian kəutəni rah itəmah o Krɨsto , inu tətəgətun məmə Narmɨn Rəha Uhgɨn iətəm təsanən məhagəhag mətatɨg o təmah .
44021019	Grace	Pol təməni təuvɨr kəm lah kəni məni pətɨgəm vivi kəm lah natimnati rəfin agɨn e rəhan naliuəkiən iətəm Uhgɨn təmol kəm Nanihluə mɨn .
43008046	Sin	? Təhro ? Itəmah kəti u ikɨnu təhrun nəgətuniən məmə iəu iəmol noliən tərah kəti mɨne ? ? Nəmə iəu iətəni nəghatiən pəhriən mɨn , kəni təhro itəmah nəsotəhatətəiən lak ?
58010017	Grace	Kəni in tətəni mɨn məmə , “ Iəu oiəkalu e rəhalah noliən tərah mɨn , kəni nɨkik otəsəhti mɨniən noliən mɨn rəhalah nətəm kəutatgəhli Lou . ”
46001005	Grace	Təməfɨnə rəhan nəuvɨriən u tepət kəm təmah e noliən mɨn rəfin , e nasiruiən o nəni pətɨgəm viviən natimnati mɨn mɨne neinatɨgiən o nəhruniən nəghatiən rəhan .
45015030	Recommendation	Piak mɨn mɨne nəuvɨnɨk mɨn , mətəu-inu kitah kəutəhatətə e Iərmənɨg rəhatah Iesu Krɨsto , kəni Narmɨn Rəha Uhgɨn tatol məmə kitah kautolkeikei itah mɨn , iəkətapuəh əskasɨk o təmah məmə nəkotəfaki əskasɨk kəm Uhgɨn ohniəu , kəni e noliən əha , nəkotasiru lak e nəluagɨniən rəhak .
43007020	Violence	Kəni nɨmənin nətəmimi kotəni məmə , “ ! Nəman ! ! Narmɨn tərah kəti u tətatɨg lam ! ? Pəh təni məmə otoh ik mɨne ? ”
45003025	Grace	Uhgɨn təmahli=pa Krɨsto məmə in sakrifais iətəm təmos nalpɨniən mɨne niəməha rəhan o təfagə tərah mɨn , nian nɨra Krɨsto təmaiu . Kəni Uhgɨn təmafəl təfagə tərah mɨn rəha nətəmimi nian nətəmimi kotəhatətə məmə Krɨsto təmɨmɨs o lah . Uhgɨn təmol suaru əha məmə otəgətun məmə rəhan noliən in təhruahru agɨn , mətəu-inu e nətəlɨgiən əfəməh rəhan , in təsoliən nalpɨniən o təfagə tərah mɨn iətəm nətəmimi kəmotol aupən .
43018018	Description	Kəni e nian əha , in nian rəha nətəpuiən , kəni noluək mɨn rəha pris asoli agɨn , mɨne soldiə mɨn , ilah kəmotahli nɨgəm e nəmtahlɨ nɨgəm , kəni mautəhtul tɨtəlau lan , məutətogəm . Kəni Pitə mɨn , in təmuvən matəhtul , matətogəm e nɨgəm .
49006011	Recommendation	Əhuvən e natimnati rəfin rəha Uhgɨn o nəluagɨniən məmə nəkotəhrun nosiən nəhtuliən rəhatəmah nian Setən tatol nəlpəkauiən eiuə o nohiən itəmah .
43013037	Faith	Kəni Pitə tətapuəh ohni məmə , “ ? Iərmənɨg , oiəsɨtəu-pəniən ik u rəueiu o nak ? Iəu , nɨkik tagiən əmə məmə iəkɨmɨs ohnik . ”
50004007	Faith	Kəni Uhgɨn otəfɨnə kəm təmah nəməlinuiən iətəm iahgin pɨk tapirəkɨs nəhruniən rəfin rəha nətəmimi . Kəni nəməlinuiən əha otarmənɨg vivi e nɨkitəmah mɨne nətəlɨgiən rəhatəmah mətəu-inu nəutəhatətə e Krɨsto Iesu .
59003009	Faith	E namɨtah , kəutəni-vivi Iərmənɨg Tatə Uhgɨn rəhatah , kəni e namɨtah kəutəni rah nətəmimi lan iətəm Uhgɨn təmol ilah kotol məmə in mɨne .
46005010	Sin	Iəsəniəhuiən məmə nəsotaniən itəmah nətəm kəsotəfakiən nati əpnapɨn noliən rəhalah tol lanəha : ilah kəutakləh e nɨpətan , ilah navərəs , ilah nakləh mɨn e neiuəiən , kəni ilah kəutəfaki kəm narmɨ nati mɨn . Nətəmimi tepət agɨn kotol lanu lan u rəueiu e nəhue nɨftəni . Nəmə nəsotaniən itəmah min ilah , kəni nəkotəkeikei mohiet agɨn ikɨnu e nəhue nɨftəni .
44026009	Sin	“ Aupən , iəu aru nɨkik təməhti məmə iəkəkeikei mol natimnati tepət pəh mərəkɨn nərgɨ suah kəha Iesu , iətəm Nasərɨt .
61002014	Sin	Nian rəfin rəhalah nətəlɨgiən tatuvən o nakləhiən e nɨpətan u rəhalah nətəlɨgiən tɨmətɨg əmə . Kəni nian rəfin kautol təfagə tərah məsotəpəhiən . Kautiuvi kalɨn rəkɨs nətəmimi nətəm rəhalah nətəlɨgiən təsəskasɨkiən kautəhuvən o noliən tərah . Ilah kəutəgətun aru ilah e noliən rəha navərəsiən . Uhgɨn təməni rəkɨs nalpɨniən rəhalah .
43010012	Description	Sipsip mɨn , ilah rəha Iətəmimi rəha Nəsal Viviən e Sipsip Mɨn . Mətəu iətəmimi kəti iətəm kətətəou məmə in otətəsal o sipsip mɨn , in səniəmə iətəmi əhruahru rəha nəsaliən o sipsip . Səniəmə in rəhan əha sipsip mɨn . Kəni nəmə tafu kuri arpɨn kəti tuva məmə otus ilah , kəni in otaiu magɨm məpəh ilah . Kəni kuri arpɨn u , tuvən mus sipsip mɨn nəuvein , kəni məhgi atiti ilah kətiəh kətiəh .
59001019	Recommendation	Piak mɨn mɨne nəuvɨnɨk mɨn nətəm iəkolkeikei pɨk itəmah . Nɨkitəmah otəkeikei mətəhti nəghatiən u . Pəh itəmah kətiəh kətiəh onəkotəkeikei motətəlɨg vi nian nətəmimi kəutəghati , mətəu onəsotauɨt-auɨt pɨkiən o nəghatiən , sotoliən məmə niəməha tatol uəhai əmə itəmah ,
46009014	Recommendation	E suaru kətiəh əmə , Iərmənɨg təməni əskasɨk məmə , nətəmimi nətəm kəutəni pətɨgəm nanusiən təuvɨr , rəhalah natimnati o natɨgiən otəkeikei mɨsɨpən ikɨn .
43012046	Grace	Iəu u nəhagəhagiən . Iəmuva e nəhue nɨftəni u , məmə iətəmimi iətəm otəhatətə lak , otəsatɨgiən e napinəpuiən .
43005014	Description	Kəni uərisɨg , Iesu təmeruh suah kəha e Nimə Rəha Uhgɨn , kəni təni=pən kəm in məmə , “ ! Ei ! ! Eruh-to ! ! Ik nɨnəuvɨr rəkɨs ! Mətəu onətətəu ik məmə nəsol mɨniən təfagə tərah mɨn . Nəmə nəkol , nərahiən kəti otos mɨn ik , iətəm tərah pɨk mɨn . ”
46016014	Recommendation	Natimnati rəfin agɨn iətəm itəmah nautol , otol e nolkeikeiən .
43014015	Recommendation	Kəni Iesu təməghati əhanəh matuvən , mətəni məmə , “ Nəmə itəmah nəkotolkeikei iəu , konu itəmah onəkotol nəghatiən rəhak .
58012025	Recommendation	O natimnati mɨn u , autətəu vivi itəmah , məmə itəmah onəsotəuhliniən nəmtahtəmah o Uhgɨn u tətəghati kəm təmah . Kitah kotəhrun məmə nətəmi aupən kəməsotətəlɨgiən e nəghatiən rəha Mosɨs o nəhgɨ-pəriən ilah . Kəni nati əpnapɨn məmə in iətəmimi əmə rəha nəhue nɨftəni , mətəu ilah kəməsotagɨm rəkɨsiən e nalpɨniən rəhalah . ? Kəni nəmə tol lanəha , kəni okəhro itah nəmə kəsotətəlɨgiən e nəghatiən rəha Uhgɨn iətəm təmsɨpən e negəu e neai muva məmə otəhgi-pəri itah ? ? Kitah okotagɨm rəkɨs əhro lan lanu ?
48004008	Sin	Aupən itəmah nəmotəruru Uhgɨn . Itəmah nəməutəfaki əmə kəm natimnati mɨn məmə rəhatəmah uhgɨn mɨn . Ilah kəmotəlis-ərain itəmah , mətəu ilah , səniəmə ilah uhgɨn pəhriən mɨn .
44003026	Grace	Nian Uhgɨn təməfəri rəhan ioluək u Iesu Iosmiəgəh , təmaupən mahli=pɨnə kəm təmah məmə in otəuhlin itəmah e rəhatəmah noliən tərah mɨn , kəni e noliən əha , in otol təuvɨr kəm təmah . ”
44010039	Violence	“ Itɨmah iəmoteruh natimnati iətəm in təmol əpəha Jerusɨləm mɨne ikɨn mɨn əpəha Jutiə . Kəni itɨmah iəmoteruh nian nətəmimi kəmotoh motətu-pəri e nɨgi kəməluau kəni tɨmɨs .
46001010	Recommendation	Iətətapuəh əskasɨk o təmah , piak mɨn mɨne nəuvɨnɨk mɨn , e nərgɨ Iərmənɨg Iesu Krɨsto , məmə itəmah rəfin nəkotətəlɨg e təmah mɨn , məsotoliən məmə nətəlɨgiən kəti otuva məhapu itəmah , kəni mətəu nəkəhuva pəhriən motol kətiəh e nətəlɨgiən mɨne nɨkin kətiəh .
51001021	Sin	Aupən ikɨn , itəmah nəməutan isəu o Uhgɨn , kəni itəmah tɨkɨmɨr mɨn rəhan e nətəlɨgiən rəhatəmah , kəni nəmautol təfagə tərah .
55002022	Recommendation	Aiu muvən isəu o noliən tərah mɨn iətəm tateviə e nɨki nətəm aluə . Kəni ɨtəu=pən vivi suaru rəha natimnati mɨn u : noliən iətəm təhruahru , mɨne nəhatətəiən , mɨne nolkeikeiən , mɨne nəməlinuiən . Ɨtəu=pən suaru əha itəmah nətəmi mɨn u nətəm kautətapuəh o nasiruiən rəha Iərmənɨg e nɨkilah iətəm təuvɨr .
51003001	Faith	Mətəu-inu Uhgɨn təmosmiəgəh mɨn itəmah min Krɨsto , kəni tol lanəha , rəueiu əha itəmah onəkotəkeikei mautol nɨkitəmah tətatɨg əskasɨk e natimnati iətəm tətatɨg əpəha e negəu rəha Uhgɨn , ikɨn əha Iesu tətəharəg ikɨn e nɨkalɨ Uhgɨn maru , ikɨn əha , ikɨn ima nəsanəniən mɨne nɨsiaiən .
66008007	Violence	Kəni agelo iətəm tətaupən , təmahli rəhan təui . Kəni əmeiko , nɨpɨspɨsɨ ais mɨne nɨgəm iətəm kəmol fɨləh-fɨləh ilahal nɨrə , kəmauvəregɨn=pən e nəhue nɨftəni . Təmuəu mus nəuvetɨ nɨftəni kətiəh , məpəh əmə nəuvetɨn keiu , konu təmuəu mus nɨgi mɨn nəuvetɨn kətiəh , məpəh əmə nəuvetɨn keiu , kəni təmuəu mus nɨmanuvehli mɨtə tuəu rəfin .
66011017	Faith	motəni məmə , “ Iəkotəni tagkiu kəm ik , Iərmənɨg Uhgɨn Nahgim Tepət Pɨk Agɨn , iətəmi ko ik nətatɨg ko iətəm nətatɨg rəueiu , kəni nəmətatɨg aupən , mətəu-inu ik nəmos rəham nəsanəniən asoli , kəni mɨnətuəuin mətarmənɨg .
43004010	Grace	Kəni Iesu təni=pən kəm in məmə , “ Ik nəkəruru nati nak iətəm Uhgɨn tolkeikei məmə otəfɨnə kəm ik . Kəni ik məruru mɨn iəu , iəu u , iətətapuəh=pɨnə o nəhu kəm ik . Nəmə ik nəkəhrun , ik onəkətapuəh o nəhu ohniəu . Kəni iəu oiəkəfɨnə nəhu miəgəh . ”
51003004	Grace	Nəmiəgəhiən pəhriən rəhatəmah in e Krɨsto əmə . Kəni nian Krɨsto otɨtəlɨg=pa mɨn , kəni Uhgɨn otəgətun Krɨsto kitah min kəm nətəmimi rəfin , kəni ilah okoteruh nəuvɨriən mɨne nəsanəniən rəhan .
43020031	Faith	Mətəu kəmətei natimnati mɨn u e nauəuə u məmə itəmah onəkotəhatətə məmə Iesu in Krɨsto iətəm Uhgɨn təməni məmə otahli=pa , inu Nətɨ Uhgɨn . Kəmətei lanəha , məmə itəmah onəkotos nəmiəgəhiən e nərgɨn , mətəu-inu itəmah nəutəhatətə lan .
62004006	Faith	Mətəu itɨmah rəha Uhgɨn . Tol lanəha , nətəmimi nətəm kotəhrun Uhgɨn , ilah kotətəlɨg e tɨmah . Mətəu nətəmimi nətəm ilah səniəmə rəha Uhgɨn , ilah kəsotətəlɨgiən e təmah . Kəni tol lanəha rəueiu , kitah okotəhrun əhruahru nətəmimi nətəm Narmɨn rəha nɨpəhriəniən tətatɨg e lah , mɨne nətəmimi nətəm narmɨn rəha neiuəiən tətatɨg e lah .
65001012	Description	Nian nautol lafet təuvɨr mɨn mətəu-inu itəmah nəkotolkeikei itəmah mɨn , kəni ilah kəhuva motauən pɨk əpnapɨn əmə itəmah min ilah , nɨkilah təsəhtiən nətəmimi nəuvein , mətəu ilah kotəhmen e nɨmas kəti əpəha ihluə iətəm tətəhluaig iətəm negəu təhrun nələs pɨkɨniən kəni məhapu . Ilah nətəm kəsoteruhiən sipsip mɨn , mətəu kautun pɨk əmə sipsip mɨn . Ilah kotəhmen e nɨmalɨ nəpuə iətəm nɨmətagi təmələs muva , mətəu ko nuhuən təsəfuviən . Ilah kotəhmen e nɨgi mɨn iətəm tɨnuva e nian əhruahru rəhalah məmə okotəuə , mətəu kəsotəuəiən , kəni in təhmen əmə məmə kəmohmɨs , kəni nətəmimi kotiuvi-pəri ilah kəni kohmɨs agɨn .
44005015	Description	Mətəu-inu e nati apɨspɨs mɨn iətəm aposɨl mɨn kəmautol , nətəmimi mɨn kautos rəhalah mɨn nɨmɨsiən məutəhuva , kəni məutəlɨn ilah kəutapɨli e rəhalah pet mɨne nɨmahan e suaru məmə nian Pitə otaliuək mapikalɨn e lah , in otek nəuvein , uə nəmə nənɨpɨsiən rəhan əmə tos nəuvein məmə okotəmiəgəh .
49006016	Faith	Kəni mɨne , nati kəti mɨn , otəhatətə əskasɨk e Uhgɨn , inu təhmen e sil u in timpə asoli kəti iətəm təhrun nəuiapɨsiən nɨfagə rəha Setən iətəm tatuəu .
51003023	Recommendation	Uək nak iətəm nautol , otol e nɨkitəmah rəfin təhmen əmə məmə nautol uək rəha Iərmənɨg rəhatah , səniəmə nautol uək rəha iətəmimi əmə .
58012016	Recommendation	Autətəu vivi itəmah məmə iətəmi kəti təsit əpnapɨniən iərman uə pətan . Itəmah kəti otəsəhmeniən e Iso u rəhan nəmiəgəhiən təsəhruahruiən , in tatol nati əpnapɨn e Uhgɨn . In təmaupən mair , mətəu in təmətuati e nepətiən rəha suakəku iətəm təmaupən mair . Mətəu nəhmtɨ nati u in təmətuati lan , in nauəniən iətəm təmun mau kətiəh əmə .
43018040	Sin	Kəni ilah kotagət əfəməh motəni məmə , “ ! Kəpə ! ! Itɨmah iəkotəpəh suah ko , iəkotolkeikei Parəpəs ! ” Parəpəs u , in iakləh kəti , kəni in təmətəluagɨn mətohamu itəmi məmə otəhgi pətɨgəm kəpmən rəha Rom .
55003004	Sin	Ilah kəuɨt kəsuə mɨn , kəni okotol natimnati tərah nəuvein mətəu kəsotətəlɨgiən məmə nati nak otiet lan . Kəni ilah okotəfəri aru ilah , kəni ilah okotolkeikei pɨk natimnati o nətəuiən təuvɨr e nɨpətɨlah , mətəu ilah okəsotolkeikeiən Uhgɨn .
50002009	Grace	Mətəu-inu təmol lanəha , Uhgɨn təmləfəri agɨn in , kəni məfən nərgɨn kəm in iətəm tapirəkɨs nərgɨn mɨn rəfin ,
61001016	Description	Nian iəmotəni pətɨgəm kəm təmah məmə Iesu Krɨsto otuva mɨn e nəsanəniən , iəməsəniən namsu mɨn iətəm iətəmi kəti təmol e rəhan əmə nətəlɨgiən , mətəu itɨmahal iəmleruh əhruahru e nəhmtɨtɨmahal məmə rəhan nəsanəniən mɨn nəhagəhagiən in ilɨs agɨn .
61003016	Sin	Tətəghati e natimnati mɨn əha e nauəuə mɨn rəfin rəhan . E nauəuə mɨn əha , natimnati nəuvein əha ikɨn iətəm tiəkɨs məmə okotəhrun . Kəni nətəmi kotenəu-enəu məsotəhruniən nati , kəni rəhalah nətəlɨgiən tətaliuək-aliuək , ilah kautəuhlin nəghatiən mɨn rəha Pol , e noliən kətiəh əmə iətəm kautəuhlin nəghatiən rəha nauəuə nəuvein mɨn rəha Uhgɨn . Kəni Uhgɨn otərəkɨn ilah ohni .
44014014	Description	Mətəu nian aposɨl mil kəmuətəu nəghatiən e nati əha kəni muəhrun , kəmuəhapu rəhalau napən . Kəni kəmuaiu mian əpəha e nəlugɨn e lah . Kəni muagət əfəməh məmə ,
45015008	Faith	Sotaluiən e nati u məmə , Krɨsto təmuva məhmen e ioluək rəha nətəm Isrel məmə otəgətun məmə Uhgɨn tatol rəhan nəghatiən , nəghatiən u məmə nəniəskasɨkiən mɨn rəhan kəm tɨpɨ nətəm Isrel aupən , ilah kəməhuva motol nɨpəhriəniən e Krɨsto .
59001026	Sin	Nəmə iətəmi kəti nɨkin təhti məmə in tatɨtəu=pən vivi noliən mɨn rəha nəfakiən , mətəu tətəghati=pən əmə , təruru naskəlɨmiən rəhan nəghatiən , kəni rəhan noliən mɨn rəha nəfakiən in nati əpnapɨn əmə . In təteiuə aru əmə lan məmə rəhan noliən rəha nəfakiən in təuvɨr agɨn .
43015020	Recommendation	Nɨkitəmah otəkeikei mətəhti nəghatiən u iəməni=pɨnə rəkɨs kəm təmah məmə , ‘ Ioluək əmə kəti , təsapirəkɨsiən rəhan iətəmi asoli . ’ Kəni mətəu-inu nətəmi rəha nəhue nɨftəni u , ilah kautol tərah agɨn ohniəu , kəni tol lanəha , ilah okotol noliən kətiəh əmə e təmah . Nəmə ilah kəmotol rəhak nəghatiən , kəni ilah okotol rəhatəmah nəghatiən . Mətəu ilah kəməsotol agɨniən rəhak nəghatiən mɨn .
43008031	Faith	Kəni Iesu təməni=pən kəm nətəm Isrel mɨn u kəmotəni nɨpəhriəniən lan məmə , “ Nəmə nəkotaskəlɨm əskasɨk nəghatiən mɨn u rəhak , iətəm iətəni=pɨnə kəm təmah , itəmah əhruahru konu , rəhak nətəmimi mɨn .
44007011	Description	“ Kəni əmeiko nəumɨs təman e nɨtəni əpəha Ijɨp mɨne Kenan mol nauəniən tɨkə , kəni nəumɨs natus nətəmimi , kəni tɨpɨtah mɨn nɨglah nauəniən təmɨkə .
63001004	Faith	Nɨkik təmagiən asoli nian iəmeruh nenətɨm mɨn nəuvein , kəni meruh məmə kəutaliuək e suaru rəha nɨpəhriəniən , təhmen əmə məmə inu , Tatə Uhgɨn təməni kəm tah məmə kotəkeikei motol .
54005008	Faith	Suah kəti otəkeikei meh vivi rəhan mɨn , kəni maupən meh vivi rəhan əhruahru mɨn . Mətəu nəmə in təsoliən , tətəgətun məmə təməuhlin nəmtahn e noliən rəha nəfakiən , in tərah mapirəkɨs iətəm təsəfakiən .
58010022	Faith	Tol lanu , pəh kəhuvən iuəkɨr e nəhmtɨ Uhgɨn , e nɨkitah iətəm təriauəh e nəhatətəiən pəhriən . Mətəu-inu Krɨsto təmol=pən nɨran e nɨkitah məmə kitah okotasim . Kəni in təməueiu rəkɨs nɨpətɨtah e nəhu əhlan , in əmə in əmə .
48001023	Description	Mətəu kəmotətəu əmə nanusiən u , nətəmimi nəuvein kəmotəni məmə , “ Suah əpəha in əpəha , rəhatah tɨkɨmɨr , təmatoh itah o nəfakiən , mətərəkɨn nəmiəgəhiən rəhatah , kəni mətalkut məmə otərəkɨn mɨn rəhatah nəhatətəiən . ! Mətəu rəueiu əha , in mɨn tɨnətəni pətɨgəm Nanusiən Təuvɨr rəha Iesu ! ”
44027034	Recommendation	Kəni rəueiu əha iətəni=pɨnə məmə onəkotəkeikei motun nati kəti məmə onəkotəsanən . Kitah rəfin okotəmiəgəh . Iətəmi kəti otəsatɨgiən e nərahiən . ”
66002003	Faith	Iəkəhrun mɨn məmə itəmah nautos nətəlɨgiən əfəməh . Nərahiən təmələs pau itəmah , mətəu nautəhtul əskasɨk o nərgək , məsotəpəouiən .
56002002	Recommendation	Ik onəkəkeikei nəgətun nauəhli mɨn məmə e naliuəkiən rəhalah , ilah okotan mətɨg , kəni məsotəmnɨm pɨkiən wain , kəni noliən rəhalah otəkeikei məhruahru vivi pəh nətəmimi okotɨsiai ilah , kəni ilah okotəkeikei mautəni aruiən e nɨkilah məmə kotəpəh noliən natimnati tərah kəni mautol əmə nati iətəm təuvɨr . Nəhatətəiən rəhalah otəkeikei mamnɨm vivi e nəghatiən rəha Uhgɨn . Kəni ilah okotəkeikei motolkeikei nətəmimi . Kəni motəkeikei motəhtul tiəkɨs e nian iəkɨs mɨn u kəutəhuva e rəhalah nəmiəgəhiən .
44017030	Recommendation	“ E nian əha aupən nətəmimi kotəruru Uhgɨn , kəni təhmen e iətəm Uhgɨn təmahtɨpəsɨg e nəhmtɨn məmə otəseruhiən noliən tərah mɨn əha . Mətəu rəueiu tətəni kəm tah rəfin e ikɨn mɨn rəfin məmə , ‘ Itəmah rəfin onəkotəuhlin itəmah e rəhatəmah mɨn noliən tərah mɨn . ’
43019025	Description	Kəni iuəkɨr əmə o nɨgi kəməluau rəha Iesu , nɨpətan kuvət kəmautəhtul əha ikɨn . Mamə rəha Iesu , mɨne pia rəhan mamə , mɨne Meri kəti mɨn , pətan rəha Klopəs , mɨne iahunin kəti mɨn Meri pətan Maktələ .
66019013	Description	In tatuvən e napən kəti iətəm kəmel e nɨrə , kəni nərgɨn kəha , Nəghatiən Rəha Uhgɨn .
46008009	Recommendation	Təuvɨr əmə , nəkotəhrun nɨtəu-pəniən suaru iətəm nəkotolkeikei , mətəu nəutətəu itəmah . Sotoliən nati kəti iətəm nəkotolkeikei mətəu nati u otol məmə piatəmah kəti uə nəuvɨnɨtəmah kəti u nətəlɨgiən rəhan təsəskasɨkiən təhmen , otəmei e rəhan nəmiəgəhiən .
44013034	Grace	“ Uhgɨn təməni əskasɨk rəkɨs e rəhan Nauəuə məmə otəpanosmiəgəh Iesu e nɨmɨsiən , kəni ko təsɨmɨsiən , kəni nɨpətɨn otəsəmnəmɨtiən . Tətəni məmə , ‘ Nɨpəhriəniən , oiəkəfɨnə nati təuvɨr agɨn mɨn kəm ik iətəm iəməni əskasɨk rəkɨs kəm Kig Tefɨt aupən . ’
43014020	Faith	E nian rəha natimnati mɨn u , kəni itəmah onəkotəhrun məmə iətatɨg e rəhak Tatə . Kəni itəmah nəkotatɨg lak , konu iəu iətatɨg e təmah .
62002003	Faith	Kitah okotəhrun əsas məmə kotəhrun Uhgɨn nəmə kitah kautol nəuian .
43008024	Sin	Tol lanəha , iətəni=pɨnə kəm təmah məmə , itəmah onəpanohmɨs e noliən tərah mɨn rəhatəmah , mətəu-inu nəmə itəmah nəsotəhatətəiən lak məmə Iəu U Inu , kəni itəmah onəkohmɨs , kəni noliən tərah mɨn rəhatəmah okotatɨg agɨn e təmah . ”
66017006	Sin	Kəni iəkafu məmə pətan u , in tɨnapɨs e nɨra nətəmimi mɨn rəha Uhgɨn , nɨra nətəmimi kəmautəhtul pətɨgəm o nəni pətɨgəmiən Iesu . Nian iəmafu , kəni narmək təmiuvɨg pɨk pəhriən .
58012017	Description	Itəmah nəkotəhrun məmə uərisɨg , nɨkin təmanuvən mɨn e nepətiən rəha suakəku iətəm təmaupən mair . Kəni təmalkut pɨk məmə rəhan tatə otəfaki məhlman e nəuvɨriən kəti kəm in . Mətəu nati əpnapɨn məmə təmətasək pɨk pau ohni , mətəu nati u iətəm təmol , in təruru nəuhliniən mol nati pɨsɨn . Kəni rəhan tatə ko təsəfakiən məhlman e nəuvɨriən kəm in , məruru məfən kəm in nepətiən rəha suakəku iətəm təmaupən mair .
43007012	Description	Kəni ikɨn əha , nɨmənin nətəmimi kəməutasiuən-asiuən lan . Ilah nəuvein kotəni məmə , “ In iətəmi təuvɨr kəti , ” mətəu nəuvein kotəni məmə , “ Kəpə , in təteiuə əmə əpəha e nətəmimi . ”
44011021	Faith	Kəni Iərmənɨg təmol natimnati tepət e rəhan nəsanəniən kəni mətasiru pɨk e lah , kəni nətəmimi tepət tepət kəmotəuhlin ilah məutəni nɨpəhriəniən e Iərmənɨg Iesu .
52002004	Faith	Kəpə , iəsloliən lanəha . Mətəu nian iəhləghati , iəkləhrun məmə Uhgɨn təməsal=pən rəkɨs e nɨkitɨmahal , kəni məni məmə itɨmahal iəkləhmen məmə iəkləni pətɨgəm nanusiən təuvɨr , kəni in təmələhu=pən e nəhlmɨtɨmahal . Kəni iəsləghatiən məmə nətəmimi nɨkilah otagiən o tɨmahal , mətəu iəhləghati məmə Uhgɨn nɨkin otagiən o tɨmahal , kəni in Uhgɨn iətəm tətəsal=pən e nɨkitɨmahal .
46015057	Grace	! Mətəu pəh kotəni-vivi Uhgɨn ! Tatol məmə e Iərmənɨg Iesu Krɨsto , kitah kautol win .
54005005	Faith	Mətəu pətalɨmɨs iətəm tətatɨg pɨsɨn agɨn əmə , iətəmimi tɨkə o neruhiən , in tətələhu=pən əskasɨk rəhan nuhuiniən tətatɨg e Uhgɨn . Inəha e nian rəfin , lapɨn mɨne e nərauiə , in tətəfaki kəm Uhgɨn məmə otətasiru lan . Pətalɨmɨs tol lanəha , təhruahru agɨn məmə niməfaki otasiru lan .
43016024	Grace	Mətəuarus=pa u rəueiu , itəmah nəsotətapuəh əhanəhiən e nati kəti e nərgək . Otətapuəh lan e nərgək , kəni onəkotos , məmə nɨkitəmah otagiən məri məriauəh . ”
46007021	Recommendation	? Nian Uhgɨn təmauɨn lam , ik slef əmə kəti ? Nɨkim təsəhti pɨkiən , ( mətəu nəmə nəkəhrun nɨtəu-pəniən suaru iətəm kəmɨtɨs slef mɨn lan , ɨtəu=pən əmə . )
65001019	Sin	Inu nətəmimi nətəm kəutəhapu itəmah . Ilah kəutohtəu=pən aru əmə rəhalah nətəlɨgiən rəha nəhue nɨftəni , kəni Narmɨn Rəha Uhgɨn tɨkə e lah .
48001006	Sin	Iəmauɨt pɨk o təmah mətəu-inu rəueiu agɨn uəha Uhgɨn təmauɨn pau e təmah e nəuvɨriən rəha Iesu , təməfɨnə əpnapɨn əmə kəm təmah . Mətəu rəueiu itəmah nɨnotəpəh Uhgɨn , məutagɨm , mautohtəu=pən nəghatiən eiuə mɨn .
58012014	Recommendation	Otalkut məmə onəkotatɨg vivi itəmah nətəmimi rəfin e nəməlinuiən . Kəni motalkut məmə nəkotol itəmah məmə rəhatəmah nəmiəgəhiən tasim . Iətəmimi iətəm təsasimiən , ko təseruhiən nəhmtɨ Iərmənɨg nian kəti .
43021006	Description	Kəni in təni=pən kəm lah məmə , “ Intəh , otəraki=pən-to e net e nəven maru ikɨn e nɨkalɨ bot , kəni onəkotiuvi nəmu nəuvein . ” Kəni əmeiko , kəmotəraki pətɨgəm e net , əmeiko , mɨnotəruru niuvi-pəriən , mətəu-inu net təri mɨnəri mɨnəriauəh e nəmu .
46007019	Recommendation	In nati əpnapɨn əmə nəmə kəməhgi=pən suah kəti uə kəsəhgi-pəniən . Nati keikei məmə kitah kotohtəu=pən əmə nəghatiən mɨn rəha Uhgɨn .
45012008	Recommendation	nəmə in tatos nəsanəniən o nəfəriən nətəlɨgiən , pəh in otləfəri ; nəmə in tatos nəsanəniən o nəfəniən məni , pəh in otəfən tepət ; nəmə in tatos nəsanəniən o nitiən niməfaki , pəh in tol e nɨkin rəfin ; nəmə in tatos nəsanəniən o nasəkəhruiniən , pəh in tol e nɨkin agiən .
44019002	Faith	Kəni təmətapuəh o lah məmə , “ ? Təhro ? ? Narmɨn Rəha Uhgɨn tɨnuva məriauəh mətatɨg e təmah nian nəmotəhatətə e Iesu , uə kəpə ? ” Kəni kəmotəni=pən kəm in məmə , “ Itɨmah iəməsotətəu agɨniən məmə nati kəti mɨn əha ikɨn Narmɨn Rəha Uhgɨn . ”
53003014	Recommendation	Nəmə nətəmimi nəuvein kəsotohtəu-pəniən rəhatɨmahal nəghatiən e nauəuə u , kəni nəkotəkeikei motol məmə nətəmimi okotəhrun məmə ilah pəh . Kəni məsotəghatiən agɨn kəm lah pəh nəkotol ilah kotaulɨs o nəlpahiən rəhalah .
46015050	Sin	Iətəni pətɨgəm kəm təmah , piak mɨn mɨne nəuvɨnɨk mɨn məmə , nɨpətɨn mɨne nɨra iətəmimi təruru nuvəniən e Narmənɨgiən Rəha Uhgɨn , kəni təhmen əmə , nati iətəm otəmnəmɨt otəsosiən nati iətəm tətatɨg itulɨn .
43006027	Recommendation	Mətəu təsəuvɨriən məmə itəmah nahgitəmah otɨkə o nosiən pɨret iətəm otəpanəmnəmɨt mɨkə . Itəmah , nahgitəmah otəkeikei mɨkə o nosiən pɨret iətəm tətatɨg itulɨn u , pɨret rəha nəmiəgəhiən iətəm naunun tɨkə . Pɨret u , inu , Nətɨ Iətəmimi otəpanəfɨnə kəm təmah ; mətəu-inu Tatə Uhgɨn , in təməgətun məmə nɨkin tagiən o Nətɨn . ”
59004003	Sin	Kəni nian nəkotətapuəh lan , mətəu nəsotosiən , mətəu-inu nəmotətapuəh lan e nətəlɨgiən tərah məmə otol itəmah aru əmə nəkotətəu təuvɨr lan .
49005020	Faith	kəni nəkotəkeikei məutəni kəm Tatə Uhgɨn məmə nɨkitəmah tagiən o natimnati rəfin , kəni otəni e nərgɨ Iərmənɨg Iesu Krɨsto .
48003006	Faith	Otətəlɨg-to e tɨpɨtah asoli , Epraham . Nauəuə Rəha Uhgɨn təməghati pətɨgəm rəkɨs lanu lan məmə : “ Epraham in təməhatətə əskasɨk e Uhgɨn , kəni tol lanəha , Uhgɨn təməni məmə in təhruahru e nəhmtɨn , ”
66021023	Grace	Kəni ikɨn əha , nɨkitəmi təsəhtiən mɨtɨgar mɨne məuɨg , mətəu-inu nepətiən əhagəhag rəha Uhgɨn in tətasiəgəpɨn rəfin taun u , konu Nətɨ Sipsip kəha , in lait rəhan .
45008009	Faith	Mətəu itəmah nəsotohtəu-pəniən nətəlɨgiən tərah rəha iətəmimi . Nɨpəhriəniən məmə Narmɨn Rəha Uhgɨn tətatɨg e təmah , kəni nəutohtəu=pən noliən iətəm Narmɨn Rəha Uhgɨn tolkeikei . Iətəmimi iətəm Narmɨn Rəha Krɨsto təsatɨgiən lan , in səniəmə iətəmimi rəha Krɨsto .
45011023	Faith	Kəni nəmə nətəm Isrel kohtəlɨg=pa mɨn məutəhatətə e Uhgɨn , kəni in otɨlpɨn mɨn ilah e nəukətɨn , mətəu-inu tatos nəsanəniən o noliən lanəha .
66014005	Description	Ilah kəsoteiuəiən e nian kəti mɨne , kəni nati əkəku kətiəh mɨne tɨkə məmə tol ilah kotamɨkmɨk e nəhmtɨ Uhgɨn .
44024014	Faith	“ Mətəu iəkəhrun nəni-pɨnəiən kəm ik məmə nɨpəhriəniən məmə iatɨtəu=pən Suaru Rəha Iesu iətəm nətəm Isrel kotəni məmə in nəfakiən eiuə . Mətəu iəu iətəfaki kəm Uhgɨn rəha tɨpɨtɨmah mɨn , kəni iəu iətəni nɨpəhriəniən e nəghatiən mɨn iətəm kəmətei e Lou rəha Mosɨs mɨne nəghatiən rəha iəni mɨn rəha Uhgɨn aupən .
45013008	Recommendation	Nəkotəkeikei motətəou rəhatəmah kauɨn mɨn . Mətəu kauɨn kətiəh əmə tətəkeikei mətatɨg o təmah , inu kauɨn rəha nolkeikeiən iətəm tatuvən kəm təmah mɨn . Kəni nəkotəkeikei mautətəou nian rəfin , naunun tɨkə , mətəu-inu iətəm tolkeikei in kəti , in tatol pəhriən natimnati rəfin iətəm Lou tətəni .
66016009	Sin	Kəni nəpiapeiiən təmus ilah , kəni kotəuiakən e nərgɨ Uhgɨn , iətəm in tətarmənɨg e nalpɨniən mɨn u , mətəu ilah kotəpəh nəuhliniən nətəlɨgiən rəhalah , kəni motɨsiai rəhan nepətiən .
66021012	Description	Nɨkalɨn təfəməh məri ilɨs , mɨtəlau e taun , ket lan ilah tueləf . Nagelo mɨn tueləf kautəhtul o ket mɨn u . Kəmətei=pən nərgɨ nəuanɨləuɨs rəha nenətɨ Isrel ilah tueləf e ket mɨn u .
48003013	Grace	Nətəmimi rəfin agɨn kəsotol əhruahruiən nati nak iətəm Lou tətəni . Tol lanəha , Lou in təmələhu nalpɨniən tətatɨg o tah rəfin , kəni kitah rəfin kəutatɨg e nəhlmɨ nərahiən . Mətəu Iesu Krɨsto təmɨmɨs e nɨgi kəməluau , mos nalpɨniən o tah , kəni miuvi rəkɨs itah e nəhlmɨ nərahiən əha . Təhmen=pən əmə e Nauəuə Rəha Uhgɨn tətəni məmə , “ Iətəmimi kəti , iətəm kəmohamu kətu-pəri e nɨgi , noliən əha tətəgətun=pən məmə Uhgɨn in təmol nalpɨniən kəm in . ”
48001013	Sin	Itəmah nɨnotəhrun rəkɨs rəhak noliən mɨn iətəm iəmatol aupən e nian iəmətəfaki itɨmah nətəm Isrel . Kəni iəməni məmə oiəkoh rəfin nətəmimi mɨn rəha Iesu , mərəkɨn-ərəkɨn agɨn niməfaki , kəni matol nalpɨniən əskasɨk kəm lah .
66020002	Description	Kəni in təmaskəlɨm ialkitə asoli u , sɨneik nuvəh əpələ aupən , in Iərmɨs , uə Setən , kəni məlis-ərain o nu uan-tausɨn .
44008009	Description	Kəni e taun əha , suah kəti nərgɨn u Saimon , in təmatol nati apɨspɨs tepət e nəsanəniən rəha iərmɨs mɨn , kəni nətəmimi rəfin e Səmeriə , narmɨlah təmiuvɨg . Təmol nuvəh nəuvetɨn . In mətəfəri aru əmə in məmə in iətəmi asoli kəti .
50003010	Faith	Iəkolkeikei məmə iəkəhrun təhmɨn mɨn Krɨsto , mɨne nəsanəniən iətəm Uhgɨn təmol in təmiəgəh mɨn e nɨmɨsiən . Kəni iəkolkeikei məmə iəkuva iuəkɨr ohni nian iəkətəu nahməiən təhmen e nahməiən iətəm in təmətəu . Kəni iəkolkeikei məmə iəkuva məhmen lan e nɨmɨsiən rəhan ,
54005022	Recommendation	Səfəri uəhaiən iətəmi kəti məmə in otos uək kəti rəha niməfaki , inu mə nəkotələhu=pən nəhlmɨtəmah motəfaki lan . Mətəu-inu nəmə in iətəmi kəti iətəm rəhan əha ikɨn noliən tərah , kəni rəhan noliən tərah otatɨg lam , təhmen lanu məmə ik mɨn nəmos rəhan noliən tərah . Mətəu ol əmə rəham nəmiəgəhiən tətəuvɨr vivi mətəhruahru e nian rəfin .
56002003	Recommendation	Kəni e noliən əhmen əmə lanəha , nəkəkeikei məgətun vivi nɨpətauəhli mɨn məmə ilah okotəkeikei motol noliən iətəm təhruahru məmə otəfən nɨsiaiən kəm Uhgɨn . Kəni ilah okəsotəniən nɨkalɨ nətəmimi . Kəni səniəmə nɨpətan rəha napɨsiən . Mətəu ilah okotəkeikei motəgətun nəmiəgəhiən əhruahru .
46007038	Recommendation	Tol lanəha , iərman iətəm tatol marɨt e pətan vi , in tatol əhruahru , mətəu iərman iətəm təsoliən marɨt , in tatol təuvɨr mapirəkɨs agɨn .
59001022	Recommendation	Sotətəlɨgiən əmə e nəghatiən rəha Uhgɨn , mətəu otətəlɨg lan kəni motol nati nak iətəm tətəni . Okəmə nautətəlɨg məsotoliən nəghatiən u , kəni nauteiuə aru əmə e təmah məmə nəutəfaki pəhriən .
43007001	Violence	Uərisɨg e natimnati mɨn u , Iesu təsolkeikeiən məmə otuvən lahuənu mɨn e Jutiə məmə otol rəhan uək əha ikɨn əha , mətəu-inu , nətəmi asoli rəha nətəm Jutiə kəmotətei nəniən oneuən kəti ohni məmə okotuhamu in . Kəni tɨtəlɨg muvən lahuənu mɨn e nɨtəni Kaləli .
46001030	Grace	Mətəu-inu e nəuia Uhgɨn , itəmah nəməhuva kətiəh itəmah Krɨsto Iesu . Kəni Krɨsto təmuva o tah məmə in rəhatah neinatɨgiən rəha Uhgɨn . Inəha e Krɨsto , Uhgɨn təmol itah kotəhruahru e nəhmtɨn , kəni mələhu kalɨn itah məmə rəhan mɨn , kəni mosmiəgəh itah .
43013005	Description	Kəni mələs pesɨn kəti , mətu=pən nəhu lan , kəni əmeiko mətuəuin mətəueiu nəhlkɨ rəhan mɨn nətəmimi , kəni mətafəl e tauɨl , tauɨl u iətəm in tətətəuti lan .
44022004	Violence	“ Aupən iəmatɨtəu məmə iəkol nərahiən kəm nətəmimi nətəm kautohtəu=pən Suaru Rəha Iesu . Kəni mətaskəlɨm ilah , nəman mɨne nɨpətan , mətəmki=pən ilah e kaləpus kəni mol nəuvein kohmɨs .
43007043	Description	Tol lanəha , kəni nɨmənin nətəmimi mɨn u , kəmotuəri ilah mɨn o Iesu .
60005002	Recommendation	Inu rəhak nəghatiən kəm təmah məmə , otol uək rəha neh viviən nətəmimi rəha Uhgɨn nətəm kəutatɨg e nəhlmɨtəmah , təhmen e iətəmi rəha sipsip iətəm tateh vivi rəhan sipsip mɨn . Kəni otol e nɨkin agiən mətəu-inu nəkotolkeikei məmə nəkotol . Inu nətəlɨgiən iətəm Uhgɨn tolkeikei . Mətəu təsəuvɨriən məmə nəkotol nɨkitəmah təsagiəniən məmə nəkotol . Kəni sotoliən mətəu-inu nɨkitəmah təhti məmə onəkotos pɨk məni lan . Mətəu otol əmə mətəu-inu nɨkitəmah tətagiən məmə onəkotasiru .
46015056	Sin	Rəueiu , təfagə tərah in təhmen e nati kəti tatus iətəmi kəni mətuva in nɨmɨsiən , kəni Lou tatol təfagə tərah nəsanəniən rəhan tatepət .
59005004	Sin	! Otətəlɨg-to e nati u ! Rəhatəmah noluək mɨn kəmotəulək e rəhatəmah nasumiən mɨn , mətəu nəməsotətəouiən e məni nəuvetɨn rəhalah . Kəni nətəouiən iətəm nəməsotəfəniən kəm lah , kəutəni pətɨgəm rəhatəmah noliən tərah mɨn . Iərmənɨg Əsanən Pɨk Agɨn , tɨnatətəu nasəkiən rəha noluək mɨn rəhatəmah .
60002001	Recommendation	Mətəu-inu o nəghatiən mɨn əha , otəraki e noliən mɨn u kohiet rəkɨs e rəhatəmah nəmiəgəhiən : noliən rəfin rəha nəməkiən e nətəmimi kəni matol nərahiən kəm lah ; noliən rəfin rəha neiuəiən ; noliən rəha nətəm kəutəni pɨk nati , mətəu kəsotoliən ; noliən rəha netetiən ; noliən rəfin rəha nəni rahiən nətəmimi .
46007039	Recommendation	Pətan otəkeikei mətatɨg ilau rəhan iərman e nian rəfin , mətəu nəmə rəhan iərman tɨmɨs , in təhrun noliən marɨt e suah kəti mɨn iətəm in tolkeikei , mətəu nati kətiəh əmə , in təkeikei mol marɨt e iərman kəti iətəm tətəfaki kəm Uhgɨn .
55002018	Sin	iətəm kɨnəmkarəpən rəkɨs e suaru rəha nɨpəhriəniən . Katuəni məmə Uhgɨn təmol itah kotəmiəgəh mɨn rəkɨs e nɨmɨsiən , kəni ko Uhgɨn təsəfa mɨniən nɨpətɨtah vi nian Iesu tuva mɨn . Kəni suah mil u kətuərəkɨn nəhatətəiən rəha nətəmimi nəuvein .
48005006	Faith	Nian kitah kəhuva motəhkul=pən e Iesu Krɨsto , nati əpnapɨn nəmə iətəmimi kəməhgi=pən uə kəsəhgi-pəniən , mətəu nati asoli konu , in rəhatah əmə nəhatətəiən e Iesu Krɨsto . Nəhatətəiən əha , in tol itah kotolkeikei Uhgɨn , motatɨg mautol mɨn nolkeikeiən kəm nətəmimi mɨn .
58005009	Grace	kəni təmuva iətəmi təhmen agɨn rəha noliən uək rəha pris asoli agɨn rəhatah . Kəni in təmol suaru o nosmiəgəhiən itulɨn rəhan nətəmimi mɨn u kautol nəuian , matos vivi ilah , matuvən matuvən naunun tɨkə .
46016001	Recommendation	Rəueiu iəkəni məni o nasiruiən e nəfaki mɨn əpəha Jerusɨləm . Otol təhmen əmə məmə iəməni mɨne kəm niməfaki mɨn əpəha profens əha Kəlesiə .
49005022	Recommendation	Itəmah nɨpətan nətəm nɨnotol rəkɨs marɨt , otətəlɨg kəni motol nəghatiən rəha nəman mɨn rəhatəmah təhmen məmə nautol kəm Iərmənɨg .
43008012	Faith	Kəni Iesu təmətəghati mɨn kəm lah , mətəni məmə , “ Iəu u , iəu Nəhagəhagiən rəha nətəmimi u e nəhue nɨftəni . Iətəmimi iətəm tətɨtəu=pa iəu , ko in təsaliuəkiən e napinəpuiən nian kəti mɨne , mətəu in otos nəhagəhagiən e nəmiəgəhiən rəhan . ”
65001017	Recommendation	Mətəu rəhak mɨn nətəmimi , nɨkitəmah tətəhti nati nak aposɨl mɨn rəha rəhatah Iərmənɨg Iesu Krɨsto kəmotəni aupən , məmə otuva .
44017025	Grace	Nati kəti təsɨkəiən ohni u kitah nətəmimi kotəhrun noliən məmə kotəfən kəm in . Mətəu in pɨsɨn əmə tətəfa nəmiəgəhiən kəm tah kətiəh kətiəh , mətəfa natimnati mɨn rəfin kəm tah .
62005009	Faith	Nian mɨn , kitah kautətəu nəghatiən mɨn iətəm nətəmimi kəutəni pətɨgəm , məutəhatətə e lah . Mətəu nian Uhgɨn tətəni pətɨgəm nati kəti , in iahgin tapirəkɨs , kəni kitah okotəhrun nəhatətə təhmɨn mɨn e rəhan nəghatiən , mətəu-inu in Uhgɨn , kəni in tətəhtul pətɨgəm o Nətɨn .
45013014	Faith	Mətəu otegəhan əmə məmə Iərmənɨg Iesu otarmənɨg e nəmiəgəhiən rəhatəmah , kəni sotətəlɨgiən e suaru mɨn o noliən təfagə tərah mɨn iətəm nətəlɨgiən tərah rəhatəmah tolkeikei .
58011030	Description	Nəuanɨləuɨs mɨn rəha Isrel kəmotəhatətə əskasɨk e Uhgɨn , kəni tol lanəha , ilah kotaliuək mohtəlau e nɨpai asoli e Jeriko . Nɨpai asoli u , kəmol e kəpiel . Ilah kəmautohtəlau , mautohtəlau e nɨpai asoli əha , motətəuarus nian səpɨn , kəni əmeiko nɨpai asoli u , tɨtəgɨt mɨmərɨs-mərɨs .
44019011	Grace	Kəni Uhgɨn təməfən nəsanəniən kəm Pol məmə otol nati apɨspɨs mɨn iətəm tol pɨsɨn agɨn .
43008034	Sin	Kəni Iesu təni=pən kəm lah məmə , “ Nɨpəhriəniən agɨn u iətəni=pɨnə kəm təmah , nətəmimi nətəm kautol noliən tərah , kəni noliən tərah u , in tətarmənɨg e lah , kəni mətaskəlɨm matol ilah kəutəhuva rəhan mɨn slef .
62004011	Faith	Piak mɨn , Uhgɨn təmolkeikei pɨk itah lanu , kəni tol lanu lan , kitah mɨn okotəkeikei motol mɨn nolkeikeiən əha kəm tah mɨn .
44002028	Grace	Ik nəməgətun rəkɨs suaru rəha nəmiəgəhiən kəm iəu , kəni ik onəkol iəu nɨkik tətagiən pɨk nian iətatɨg kilau mɨn ik . ’ Inu nəghatiən Tefɨt təməni e Iesu aupən .
54004013	Recommendation	Ol natimnati mɨn əha , kəni nati kɨsɨl mɨn əha ikɨn . Onəkəkeikei mol vivi ilahal mətəuarus iəkuvnə : afin Nauəuə Rəha Uhgɨn kəm nətəmimi , kəni məni pətɨgəm Nauəuə Rəha Uhgɨn , kəni məgətun Nauəuə Rəha Uhgɨn .
47004008	Description	Nərahiən tepət kəutələs pɨkɨn itɨmah e suaru mɨn rəfin , mətəu təsərəkɨniən itɨmah . Nian nəuvein iəkotəruru suaru , mətəu iəsotəpəhiən nalkutiən .
44002013	Description	Mətəu nəuvein kəmotaləh əuvsan e lah , məutəni məmə , “ Nati kəutapɨs əpəha . ”
66021018	Description	Nɨkalɨn u , kəmol e kəpiel təuvɨr u jaspə , kəni kəmol taun e aiən u kol , in əmə in əmə . Kəni kol u in təuvɨr , in təhlan məmə kɨlas .
66015006	Description	Nagelo mɨn ilah səpɨn kəmohiet e Ikɨn Uhgɨn Tətatɨg Ikɨn , kautos nalpɨniən mɨn ilah səpɨn . Ilah kautəhuvən e napən təuvɨr u , linən , iətəm tatɨpɨtɨpɨt , kəni kəməlis nɨmankɨlahalah e kətəuti iətəm kəmol e aiən u kol tətoraip-oraip .
45012014	Recommendation	Otətapuəh o Uhgɨn məmə otol nəuvɨriən kəm nətəm kautol nərahiən kəm təmah . Sotəuiakəniən e lah , mətəu otətapuəh o Uhgɨn məmə otol nəuvɨriən kəm lah .
66001015	Description	Nəhlkɨn təhmen e prons , iətəm kəmuvan e nɨgəm məmə otaiəh rəkɨs e namrəiən , mafəl iətəm təuvɨr , kəni uərisɨg ko , kərəpei məmə otəuvɨr mətoraip-oraip . Kəni nəuian iahgin təhmen e nɨtəhi asoli kəti tatɨtəgɨt e nɨmas ;
43017026	Grace	Iəu iəmol əpu ik kəm lah , məmə ilah okotəhrun vivi ik , konu iəu , oiəkəkeikei matol əpu ik lanəha , məmə nolkeikeiən rəham otɨnpi vivi nɨkilah , kəni məmə iəu aru oiəkatɨg e nɨkilah . Nolkeikeiən u iətəghati lan , in nolkeikeiən rəham , təhmen məmə inu ik nəkolkeikei iəu lan . ”
45008032	Grace	In təməsəgɨniən o Nətɨn əhruahru məmə otɨmɨs o tah rəfin , mətəu in təmegəhan əmə lan . Kəni nəmə in təməfa Nətɨn kəm tah , kəni nati əkəku əmə məmə in otean itah e natimnati mɨn rəfin .
65001018	Sin	Kəmotəni kəm təmah məmə , “ E nian iətəm naunun nian tətuva iuəkɨr , nətəmimi nətəm kəutəghati əuvsan məutəni rah natimnati rəfin , ilah okotohtəu=pən aru əmə rəhalah nətəlɨgiən tərah e nɨkilah iətəm ilah aru kotolkeikei məmə okotol . ”
45011018	Recommendation	Mətəu itəmah Nanihluə mɨn , nəsotəghati əuvsaniən məmə Uhgɨn təmɨlpɨn itəmah e nɨgi iətəm təmatgəhli rəkɨs ikɨn , u təhmen e nətəm Isrel nəuvein . Sotaluiən məmə nəukətɨ nɨgi tətaugɨn itəmah , mətəu səniəmə itəmah nəhlmɨ nɨgi nəutaugɨn nəukətɨ nɨgi .
47001024	Faith	Iəsotolkeikeiən məmə iəkotarmənɨg e nəhatətəiən rəhatəmah , kəpə . Mətəu iautol uək kitah min itəmah o nagiəniən rəhatəmah , mətəu-inu itəmah nɨnautəhtul əskasɨk rəkɨs e nəhatətəiən rəhatəmah .
43011001	Description	Iətəm Petəni kəti , nərgɨn u Lasɨrɨs , tatɨmɨs . Petəni , in lahuənu kəti , ima Meri mɨne pian Matə .
52004008	Sin	Tol lanəha , iətəm tətəuhlin nəmtahn e nəghatiən əha , səniəmə tətəuhlin nəmtahn kəm iətəmimi , mətəu tatəuhlin nəmtahn kəm Uhgɨn iətəm təməfa Narmɨn Rəhan kəm təmah .
62004002	Faith	Tol lanəha , itəmah onəkotəhrun vivi məmə in Narmɨn Rəha Uhgɨn iətəm tətatɨg e iətəmimi kəti , inu , Narmɨn iətəm tətəni pətɨgəm məmə Iesu in Krɨsto iətəm Uhgɨn təməni məmə otahli=pa , kəni in təmuva e nɨpətɨn , narmɨn əha in Narmɨn əhruahru rəha Uhgɨn .
65001008	Sin	Nati əpnapɨn nətəmimi mɨn əha kotəhrun natimnati mɨn əha , mətəu e noliən kətiəh əmə , ilah kəutəni məmə kəmoteruh nati kəti təhmen e nəməhlairiən iətəm təmegəhan e noliən tərah mɨn rəhalah , kəni tol lanəha kotəni məmə təuvɨr əmə məmə kautol noliən tərah e nɨpətɨlah mautəhuvən əmə lanəha , kəni kəutəpəh narmənɨgiən mɨn rəfin , kəni kəutəni rah nagelo mɨn u ilah ilɨs pɨk .
60003011	Recommendation	In otəkeikei məuhlin in , miet rəkɨs e noliən tərah mɨn , kəni mol əmə natimnati mɨn iətəm kotəuvɨr . In otəkeikei malkut pɨk məmə otatɨg ilah nətəmimi rəfin e nəməlinuiən .
51001023	Faith	Natimnati mɨn u tol lanəha nəmə itəmah nəutəhtul əskasɨk e rəhatəmah nəhatətəiən e Iesu . Nəmotətəu nanusiən təuvɨr iətəm tətəgətun natimnati iətəm Uhgɨn otol kəm təmah əpəha e negəu e neai , kəni rəhatəmah nətəlɨgiən otəkeikei matəhtul əskasɨk e natimnati mɨn əha . Nanusiən təuvɨr u , iətəm nəmautətəu rəkɨs , kəmətanus pətɨgəm ikɨn mɨn e nɨtəni mɨn , kəni iəu Pol , Uhgɨn təmauɨn lak məmə iətəni pətɨgəm nanusiən təuvɨr əha .
43008059	Violence	Kəni əmeiko , ilah kəmotəmki kəpiel apɨn , motəni məmə okotəhti Iesu lan ; mətəu Iesu təməhluaig , kəni miet e Nimə Rəha Uhgɨn matuvən .
49004024	Recommendation	Kəni itəmah onəkotəkeikei məhuva nətəmimi vi mɨn e noliən mɨn mɨne nətəlɨgiən mɨn rəhatəmah , iətəm Uhgɨn təmol məmə okotəhmen lan , inu noliən mɨn iətəm nɨkin tətagiən lan , mɨne noliən mɨn əhruahru pəhriən .
66014012	Faith	Nəghatiən u , nɨpətɨn u məmə nətəmimi rəha Uhgɨn nətəm kəutohtəu=pən nəuia Uhgɨn , kəni məutəhatətə e Iesu , ilah kotəkeikei motəhtul əskasɨk .
44013030	Description	Mətəu Uhgɨn təmol in təmiəgəh mɨn e nɨmɨsiən .
43010011	Description	“ Iəu u , Iətəmimi rəha Nəsal Viviən Sipsip Mɨn . Iətəmi təuvɨr u , iətəm tətəsal vivi o sipsip mɨn , in nɨkin tagiən əmə məmə otəfən nəmiəgəhiən rəhan o sipsip mɨn .
49003002	Grace	Itəmah nəkotəhrun rəkɨs məmə Uhgɨn təməfa uək asoli u kəm iəu məmə iəkəni pətɨgəm nəuvɨriən rəhan kəm təmah .
56003010	Recommendation	Nəmə iətəmi kəti tatol nətəmimi kəutəuəri ilah mɨn o nəghatiən tol mɨn lanəha , onəkuvən məghati əskasɨk kəm in kəni məniəhu . Mətəu nəmə tatol mɨn , kəni nəkuvən mɨn məniəhu mɨn . Nəmə nəməniəhu pau mau keiu , mətəu in tatəkeikei e rəhan noliən , kəni otəhtul=pən isəu ohni motəpəh .
43010019	Description	Kəni nətəm Isrel u , ilah kəmotəhapu mɨn ilah mɨn .
43003033	Faith	Iətəmimi iətəm təmos rəhan nəghatiən kəni mətəhatətə lan , in tətəhtul pətɨgəm məmə nəghatiən iətəm Uhgɨn təməni , in nɨpəhriəniən .
61003014	Recommendation	Tol lanəha , iəu mɨn nəuvein . Kəni mətəu-inu nəkəutəhtahnin nian əha iətəm tətuva , otalkut əskasɨk o nati milahal u məmə , aupən Uhgɨn otəsehiən napɨniən kəti e nəmiəgəhiən rəhatəmah , kəni uərisɨg məmə təfagə tərah kəti tɨkə lan , kəni naunun nəkotatɨg e nəməlinuiən itəmah min .
53003001	Faith	Piak mɨn mɨne nəuvɨnɨk mɨn . Inu naunun nəghatiən . Otəfaki o tɨmahal məmə nəghatiən rəha Iərmənɨg otuvən uəhai əmə ikɨn mɨn rəfin , kəni nətəmimi okotɨsiai motohtəu=pən , təhmen əmə e təmah nətəm nəmotɨsiai in məutohtəu=pən .
47004014	Faith	mətəu-inu itɨmah iəkotəhrun məmə , iətəmi təmol Iərmənɨg Iesu təmiəgəh mɨn e nɨmɨsiən , in otol itɨmah min itəmah , kitah rəfin kotəmiəgəh mɨn e nɨmɨsiən kitah Iesu , kəni məfu pətɨgəm itah e nəhmtɨn .
59005014	Recommendation	Nəmə iətəmi kəti tatɨmɨs , təuvɨr məmə otauɨn e eldə mɨn rəha niməfaki məmə okəhuva motəfaki lan , kəni motol=pən oiel e nərgɨ Iərmənɨg .
44007023	Description	“ Nian tɨnos nu fote , nɨkin təhti məmə otuvən-to meruh-to nətəmiman mɨn , nətəm Isrel ,
44023027	Violence	Suah u , nətəm Isrel kɨnotaskəlɨm rəkɨs , kəni iuəkɨr kotohamu . Mətəu iəmətəu məmə in iətəm Rom , kəni iəkuvən itɨmah rəhak soldiə mɨn motələs rəkɨs o lah .
44019029	Description	Kəni nətəmimi rəfin e taun kɨnotapɨs e nalməliən . Kəni nətəmimi tepət kəməhuva kətiəh məhuvən motaskəlɨm iətəm Masetoniə mil əha iətəm kətualiuək ilahal Pol , nərgɨlau u Kaeəs mɨne Aristakəs . Kəni kəməhuvən pəti motiuvi=pən ilau əpəha ikɨn nian rəfin kəutuhapumɨn asoli ikɨn .
44003014	Sin	Itəmah nəmotəpəh Iesu u in iol əhruahru mɨne iətəm təuvɨr e nəhmtɨ Uhgɨn , kəni nəmotətapuəh o Pailət məmə otəhlman e suah kəha iohamu itəmi .
44015009	Faith	In təməsol pɨsɨniən əmə kəm lah . ! Kəpə ! In təmafəl rəkɨs rəhalah noliən tərah mɨn mətəu-inu kəutəni nɨpəhriəniən lan təhmen=pən əmə mə inu tɨnol rəkɨs kəm tah .
46011028	Recommendation	Iətəmimi otəkeikei maupən makil rəhan nəmiəgəhiən , uərisɨg təpanun pɨret mɨne məmnɨm kap wain ,
46015058	Faith	Tol lanəha , piak mɨn mɨne nəuvɨnɨk mɨn , otəhtul əskasɨk . Sotegəhaniən məmə nati kəti təlauəl e təmah . Nian rəfin , otol uək rəha Iərmənɨg e nɨkitəmah rəfin , mətəu-inu nəkotəhrun məmə uək rəha Iərmənɨg iətəm nautol , səniəmə nati əpnapɨn əmə mətəu in nati agɨn .
46004016	Recommendation	Tol lanəha , iəkətapuəh əskasɨk o təmah məmə onəkotohtəu=pa rəhak noliən mɨn .
46001021	Faith	Tol lanəha mətəu-inu , e neinatɨgiən rəha Uhgɨn , təmol məmə nətəmimi rəha nəhue nɨftəni okəsotəhruniən in e nəhruniən əmə rəhalah iətəm kautəni məmə neinatɨgiən . Mətəu in təmol məmə nəghatiən alməli mɨn rəhatɨmah otosmiəgəh nətəmimi nətəm kəutəni nɨpəhriəniən lan .
60003001	Recommendation	Kəni e noliən əhmen əmə rəha nɨsiaiən Iərmənɨg , itəmah nɨpətan nəkotəkeikei motol nəuia rəhatəmah mɨn nəman mətəu-inu o nati u . Nəmə ilah kəsotəhatətəiən e nəghatiən rəha Uhgɨn , kəni rəhatəmah noliən təuvɨr mɨn əmə okotiuvi=pən rəhalah nətəlɨgiən o Uhgɨn . Noliən təuvɨr mɨn rəhatəmah kotəhmen , motapirəkɨs nəmə nəutəghati kəm lah .
47005020	Recommendation	Tol lanəha , itɨmah iəni əhruin mɨn rəha Krɨsto , kəni təhmen məmə Uhgɨn tətauɨn e nətəmimi e nəuiatɨmah . Kəni iəutətapuəh əskasɨk o təmah e nərgɨ Krɨsto məmə nəkotəpəh noliən tɨkɨmɨr , kəni məhuva niəli mɨn rəha Uhgɨn .
44002024	Description	“ Mətəu Uhgɨn təmɨtɨs Iesu e nahməiən rəha nɨmɨsiən , kəni mol in təmiəgəh mɨn e nɨmɨsiən , mətəu-inu nɨmɨsiən , rəhan nəsanəniən tɨkə o naskəlɨmiən in .
59002007	Sin	Kəni nətəmimi mɨn u kəutəghati rah e nərgɨn u ilɨs , nərgɨ Iesu iətəm rəhan u itəmah .
54003003	Description	səniəmə iətəmimi kəti rəha napɨsiən uə nəhtiən itəmi ; mətəu in iətəmi mətɨg ; səniəmə in iətəmi rəhan nəghatiən tɨtatɨperəh pɨk təhmen e kaluəluə ; nɨkin təsuvən pɨkiən e məni ;
43004014	Grace	Mətəu iətəmimi iətəm otəmnɨm nəhu iətəm iəu iəkəfən kəm in , ko təsəuauə mɨniən nian kəti mɨne . Nəhu iətəm iəu oiəkəfən kəm in , in təhmen e nəhmtɨ nəhu kəti iətəm tətapuəl-apuəl mətaiu əpəha imə e nɨkin nian rəfin , mətəfən nəmiəgəhiən itulɨn kəm in , iətəm otəsoliən naunun . ”
62002005	Faith	Mətəu iətəmi u tatol rəhan nəghatiən , nolkeikeiən rəha Uhgɨn təmatɨg mɨnpi vivi pəhriən e nɨkin . Iətəmi u tətəni məmə tətəhtul=pən lan , otəkeikei mɨtəu suaru kətiəh əmə iətəm Iesu təmɨtəu . Noliən u tətəgətun əsas məmə kitah kautatɨg lan .
66016013	Description	Kəni əmeiko , iəkəfu mɨn narmɨn tərah kɨsɨl kɨhləhmen e fɨrok . Kəti təmiet e nɨpəgnəua ialkitə , kəti tiet e nɨpəgnəua nati miəgəh rəhn-kapə lah səpɨn , kəni kəti tiet e nɨpəgnəua iəni eiuə .
59002008	Recommendation	Lou rəha Kig iətəm tətatɨg e Nauəuə Rəha Uhgɨn tətəni məmə , “ Olkeikei ik kəti təhmen əmə məmə nəkolkeikei aru ik . ” Nəmə nəutətəu=pən pəhriən nəghatiən u , nautol noliən əhruahru .
47004005	Faith	Itɨmah iəsotəni pətɨgəm aruiən itɨmah , mətəu iəutəni pətɨgəm Iesu Krɨsto məmə in Iərmənɨg , kəni itɨmah noluək mɨn rəhatəmah o nərgɨ Iesu .
46015033	Recommendation	Sotoliən nətəmimi koteiuə e təmah . Inu nɨpəhriəniən iətəm iətəmi kəti təməni , “ Nian nətəmimi rəhalah noliən təuvɨr kəutan ilah nətəm kotərah , nətəm kotərah kəutərəkɨn noliən təuvɨr rəhalah . ”
58013020	Grace	Iətəfaki mɨn o təmah mɨn məmə , Uhgɨn otasiru e təmah . Uhgɨn u , in nəukətɨ nəməlinuiən . Kəni in təmol rəhatah Iərmənɨg Iesu təmiəgəh mɨn e nɨmɨsiən , mətəu-inu nɨran təmaiu o noliən nəniəskasɨkiən itulɨn in tətatɨg mətəmiəgəh . Iesu əha , in iətəmi təuvɨr mapirəkɨs o neh viviən sipsip mɨn rəhan . Iətəfaki məmə Uhgɨn u ,
50001027	Recommendation	Kəni nati asoli , itəmah onəkotəkeikei motol məmə noliən mɨn rəfin e nəmiəgəhiən rəhatəmah okotəfən nɨsiaiən kəm nanusiən təuvɨr rəha Iesu Krɨsto . Kəni nati əpnapɨn nəmə iəkuvnə uə iəsuvnəiən , pəh oiəkətəu məmə nəutalkut əskasɨk e nətəlɨgiən kətiəh əmə , kəni məmə itəmah rəfin , itəmah nəutalkut e nətəlɨgiən kətiəh əmə o nəhtul əskasɨkiən o nanusiən təuvɨr ,
46006014	Grace	Kitah okohmɨs . Mətəu o nian kəti e rəhan nəsanəniən , Uhgɨn otosmiəgəh mɨn itah e nɨmɨsiən mol vivi nɨpətɨtah . Kəni inu təhmen əhmen əmə məmə nian Iərmənɨg təmɨmɨs , Uhgɨn təmosmiəgəh in e nɨmɨsiən mol vivi nɨpətɨn .
55001006	Recommendation	Kəni tol lanəha , iətəni mɨn kəm ik məmə onəkelel nɨgəm rəha nəsanəniən iətəm Uhgɨn təməfɨnə o noliən rəhan uək . Uhgɨn təməfɨnə nəsanəniən əha nian iəmələhu=pən nəhlmək mətəfaki=pɨnə lam .
60004006	Grace	Tol lanəha , nətəmimi mɨn u nətəm kəmohmɨs rəkɨs , ilah kəmotətəu nanusiən təuvɨr məmə nati əpnapɨn kəmohmɨs təhmen e nətəmimi rəfin , mətəu Uhgɨn təhrun noliən ilah okotəmiəgəh mɨn e narmɨn , təhmen lan .
46007023	Recommendation	Uhgɨn təmətəou rəkɨs itəmah e nətəouiən iətəm nəhmtɨn tiəkɨs . Sotoliən məmə itəmah nəkəhuva slef mɨn rəha nətəmimi .
46010010	Recommendation	Tərah məmə nəkotəni nɨkalɨ Uhgɨn təhmen e lah nəuvein kəmautol aupən , kəni agelo rəha nɨmɨsiən tohamu ilah .
47002017	Faith	Mətəu itɨmah iəsotəhmeniən e nətəmi tepət mɨn , nətəm kəutəni pətɨgəm nəghatiən rəha Uhgɨn o nos əməiən məni . Kəpə , mətəu Uhgɨn təmahli=pən itɨmah , kəni e Krɨsto , itɨmah iəutəni pətɨgəm nanusiən təuvɨr e nəhmtɨ Uhgɨn , kəni nəghatiən rəhatɨmah təmsɨpən e nɨkitɨmah iətəm təhruahru əmə .
45015001	Recommendation	Kitah nəuvein , nəhatətəiən rəhatah təskasɨk , kəni kitah kotəhrun məmə nati əlkələh mɨn əha , ilah nati əpnapɨn əmə . Mətəu kitah kəsotəkeikeiən o noliən natimnati mɨn əha iətəm nɨkitah əmə tətagiən lan . Nɨkitah təkeikei məhti piatah mɨn mɨne nəuvɨnɨtah mɨn nətəm rəhalah nətəlɨgiən keiu e natimnati mɨn əha .
50002024	Faith	kəni iətəhatətə e Iərmənɨg məmə otəsuvəhiən iəu mɨn iəkuvnə meh itəmah .
66007001	Description	Kəni əmeiko iəkafu agelo kuvət kəutəhtul=pən e kaugə ilah kuvət e nəhue nɨftəni . Kəmotəmkərain rəfin nɨmətagi kuvət e kaugə kuvət rəha nəhue nɨftəni , məmə nɨmətagi otɨkə e nəhue nɨftəni , mɨne nɨtəhi , mɨne nɨgi mɨn .
60004003	Sin	Nəmotərəkɨn rəkɨs nian tepət o nɨtəu-pəniən noliən mɨn rəha nətəmimi mɨn u kəsotəniən nɨpəhriəniən e Uhgɨn . Aupən , itəmah nəmautit əpnapɨn nɨpətan ; kəni nətəlɨgiən rəhatəmah təmatuvən o natimnati tərah mɨn ; kəni nəməutapɨs ; kəni nəmautol lafet rəha nɨtəuiən nɨpətan ; kəni nəməutəmnɨm alikol məutapɨs məutalməli ; kəni nəməutəfaki kəm narmɨ nati mɨn iətəm in noliən tərah agɨn .
66011005	Violence	Nəmə iətəmi tətalkut o nərəkɨniən ilau , kəni nəmnamɨ nɨgəm otɨsɨ=pən e nohlɨlau , kəni mus rəhalau tɨkɨmɨr mɨn . Iətəmimi iətəm tolkeikei nərəkɨniən ilau , in otəkeikei mɨmɨs lanəha .
44023005	Recommendation	Kəni Pol təni məmə , “ Piak mɨn . Iəu iəsəhrun agɨniən məmə in pris asoli agɨn rəha Uhgɨn . Mətəu iəu iəkəhrun məmə Nauəuə Rəha Uhgɨn tətəni lanu məmə , ‘ Səghati rahiən e nətəm kotepət lam . ’ ”
66022015	Sin	Mətəu nətəmimi nəuvein mɨn əha ikɨn nətəm ko kəsəhuvaiən imə . Ilah u , nətəm kotamɨkmɨk , mɨne nətəmi mɨn ko nətəm kautol kləpə mɨne mautəmki nərɨk , mɨne kautit oneuən ilah mɨn , mɨne mautohamu itəmi , məutəfaki kəm narmɨ nati mɨn , mɨne nətəmi rəfin nətəm kotolkeikei neiuəiən .
66002014	Sin	Mətəu in əmə ko , iateh nɨpəgnəmtɨn mɨn nəuvein iətəm itəmah nautol iətəm təsəhruahruiən e nəhmtək . Itəmah nəuvein u ko ikɨn ko , nəutəgətun nətəmimi ko ikɨn ko məmə okotos nəgətuniən rəha Paləm . Paləm u , in təmol suaru kəm Kig Palək məmə in otəfən-əfən kəm nətəm Isrel , kəni pəh ilah kotol noliən tərah , mautun nauəniən iətəm kəmol sakrifais lan tatuvən kəm narmɨ nati iətəm kəmɨsɨkəuvɨn e nɨgi , kəni mautit əpnapɨn ilah mɨn .
53001003	Faith	Piak mɨn mɨne nəuvɨnɨk mɨn . Nian rəfin itɨmahal iəhlətəu məmə iəkləkeikei məhləni kəm Uhgɨn məmə nɨkitɨmahal tagiən o təmah . Kəni təhruahru əmə məmə iəklol lanəha , mətəu-inu nian rəfin nəhatətəiən rəhatəmah tətuva mətəskasɨk , kəni nian rəfin itəmah rəfin nautolkeikei pɨk itəmah mɨn , kəni nolkeikeiən mɨne nəhatətəiən əha katueviə mətuəri mətuəskasɨk .
46012002	Sin	Itəmah nəkotəhrun məmə aupən , nian nəməsotəfakiən kəm Uhgɨn , katiuvi=pən rəhatəmah nətəlɨgiən katit itəmah e suaru o nəfakiən kəm narmɨ nati mɨn iətəm kəsotəghatiən .
49005025	Recommendation	Kəni itəmah nəman nətəm nɨnotol rəkɨs marɨt , otolkeikei rəhatəmah nɨpətan təhmen əmə məmə Krɨsto təmolkeikei niməfaki , kəni məfən rəhan nəmiəgəhiən ohni .
45012017	Recommendation	Nəmə iətəmi kəti tatol tərah e təmah , sotalpɨniən rəhan noliən . Onəkotolkeikei motalkut məmə nəkotol noliən iətəm nətəmimi rəfin okoteruh məmə təhruahru .
60005006	Recommendation	Kəni tol lanəha , otosiahu aru itəmah motatɨg ahgəl nəhlmɨ Uhgɨn əsanən , məmə in otəfəri itəmah e nian əhruahru rəhan .
44014017	Grace	Mətəu nian rəfin in tatol suaru kəm lah məmə ilah kotəhrun neruhiən rəhan nəuvɨriən iətəm in tatol . In tatol nuhuən tətəfuv , matol nauəniən mɨn e nasumiən , kəni kautol nɨpətɨlah e nian əhruahru rəhalah . In tətəfən nauəniən kəm təmah mol itəmah nəutətəu təuvɨr . ”
54003011	Recommendation	Kəni təhmen-əhmen əmə , nɨpətan rəha dikon mɨn , ilah mɨn okotəkeikei motol rəhalah nəmiəgəhiən təhruahru vivi . Təsəuvɨriən məmə ilah nɨpətan nətəm kəutəni nɨkalɨtəmi , uə nɨpətan rəha napɨsiən , mətəu ilah nɨpətan nətəm nətəmimi kəutəhatətə e lah e nian rəfin .
66002021	Sin	Iəmətəhtahnin pətan əha məmə in otəuhlin rəhan noliən rəha nɨtəu=pən əpnapɨniən nəman , mətəu in təpəh .
44012020	Description	E nian əha , Kig Herot Akripə Uan niəməha təməu pɨk kəni tətəməki e nətəm kəutatɨg e taun mil əha , Taea mɨne Saedon . Kəni nətəmi asoli mɨn e taun mil əha kəməhuva pəti kəni məhuvən məmə okoteruh Kig məmə kotol vivi ilah min , mətəu-inu nətəm imalah ikɨn kautəhuvən məutos nəhmtɨ nauəniən ima Kig ikɨn . Mətəu aupən ilah kəmautəhuvən məuteruh Kig , kəmotəghati ilah suah kəti nərgɨn u Plastus , u in iətəmi asoli kəti rəha Kig Herot , motiuvi=pən məmə otasiru e lah .
43008049	Sin	Mətəu Iesu təni məmə , “ Narmɨn tərah tɨkə lak , mətəu iəu iətəfəri nərgɨ rəhak Tatə , mətəu itəmah , nəutərəkɨn nərgək .
43006018	Description	Kəni nɨmətagi asoli kəti təməhtul mɨnatol nəhu tɨnətərah .
45008018	Faith	Iəkəhrun məmə nahməiən iətəm kəutatɨg lan u rəueiu , okoteruh məmə ilah nati əpnapɨn əmə nian Uhgɨn otol əpu nepətiən əhagəhag rəhan kəm tah .
62002012	Grace	Rəhak kəlkələh mɨn , iətətei nauəuə u kəm təmah , mətəu-inu Uhgɨn təmafəl rəkɨs noliən tərah mɨn rəhatəmah e nati u iətəm Iesu təmol .
55001009	Grace	Uhgɨn təmosmiəgəh itah kəni mauɨn e tah məmə kitah okəhuva rəhan mɨn nətəmimi nətəm kotasim , kəni təməsoliən o nati kəti iətəm kitah kəmotol , mətəu in təmol e rəhan aru əmə nətəlɨgiən , mɨne nəuvɨriən . Nian Uhgɨn təməsol əhanəhiən nɨftəni mɨne , mətəu in təmələhu rəkɨs nəlpəkauiən məmə in otəfən rəhan nəuvɨriən kəm tah e Krɨsto Iesu ,
43019006	Violence	Mətəu nian pris asoli mɨn mɨne soldiə mɨn nətəm kəutəhtul o Nimə Rəha Uhgɨn kəmotafu , ilah kəmotagət əfəməh mautəni məmə , “ ! Okətu-pəri e nɨgi kəməluau ! ! Okətu-pəri e nɨgi kəməluau ! ” Kəni Pailət təməni=pən kəm lah məmə , “ Intələh , itəmah pɨsɨn əmə , otos məhuvən , motətu-pəri e nɨgi kəməluau . Mətəu iəu iəseruhiən noliən tərah kəti mɨne lan . ”
60001010	Grace	Suaru rəha Uhgɨn o nosmiəgəhiən nətəmimi lan , in nati kəti iətəm iəni mɨn aupən kəmotolkeikei pɨk məmə okotəhrun tuvən təhmɨn mɨn , kəni tol lanəha kəmotafin motəsal vivi e nəghatiən mɨn lan . Kəni ilah kəməutəghati e nəuvɨriən u iətəm otuva o təmah .
63001007	Sin	Mətəu-inu nəgətun eiuə mɨn tepət kəutan e nəhue nɨftəni . Ilah kəsotəhatətəiən məmə Iesu in Krɨsto iətəm Uhgɨn təməni məmə otahli=pa , in təmuva iətəmimi pəhriən , e nɨpətɨn pəhriən . Iətəmimi tol lanəha in ieiuə kəni in tɨkɨmɨr rəha Krɨsto .
44024005	Sin	“ Itɨmah inotafu rəkɨs məmə suah kəha in iətəmi tərah kəti . In nəukətɨ nərahiən tepət e ikɨn mɨn e nɨtəni mɨn . In tatəhlili itɨmah nətəm Isrel məmə iəkotərəkɨn kəpmən , kəni iətəmi asoli rəha nətəm kəutuərisɨg e suah əpələ iətəm Nasərɨt .
54003016	Grace	Nɨpəhriəniən , nəghatiən pəhriən rəha Iesu Krɨsto iətəm Uhgɨn təmol əpu , in nati apɨspɨs iətəm in iahgin , kəni tol lanəha : Krɨsto in təmuva iətəmimi kəni nətəmimi kəmoteruh . Kəni Narmɨn Rəha Uhgɨn tətəgətun vivi məmə Iesu təhruahru vivi pɨk . Kəni nagelo mɨn kəmoteruh in . Kəni nətəmimi kəutəni pətɨgəm nanusiən təuvɨr rəhan kəm nətəmimi ikɨn pɨsɨn pɨsɨn mɨn . Kəni nətəmimi rəha nəhue nɨftəni u kəutəhatətə lan . Kəni Uhgɨn təmos muvən ilɨs e neai mətatɨg ilau min .
66016021	Violence	Ais u iətəm təhmen e kəpiel asoli kautɨsɨ=pən e nɨmalɨ nəpuə , kəmotəmei=pən e nətəmimi . Ais u , kətiəh əmə təhmen e fifti kilo , kəni nətəmimi kəmotəuiakən e Uhgɨn o nahli=paiən ais iətəm təməmei=pən e lah , mətəu-inu nalpɨniən u in tərah tərah agɨn .
61003013	Faith	Mətəu Uhgɨn təməniəkɨs məmə otol neai vi mɨne nɨftəni vi , ikɨn rəha nətəmimi nətəm kotəhruahru e nəhmtɨn . Kəni kəutəhtahnin nati əha o nəniəskasɨkiən əha .
66006014	Description	Kəni neai təmɨkə təhmen e napən kəmaiu-aiu kələs kagɨm . Kəni nɨtəuət mɨn mɨne nɨftəni mɨn kəmotagɨm e nɨmeilah mɨn .
58010010	Grace	Kəni Iesu Krɨsto təmol nətəlɨgiən rəha Uhgɨn tol lanu . In təmol sakrifais aru e nɨpətɨn , mau kətiəh əmə , məmə otol kitah kotasim , kitah u rəhan mɨn nətəmimi .
52001002	Faith	Nian rəfin , iəhləni=pən kəm Uhgɨn məmə nɨkitɨmahal tətagiən o təmah rəfin , kəni məhləfaki o təmah e nəfakiən rəhatɨmahal .
66006004	Violence	Kəni əhos pɨsɨn kəti mɨn iətəm tərəuvarəuv təhmen e nɨrə , təmaiu muva . Iətəmi tətasuə lan , kəməfən nisə asoli rəha nəluagɨniən kəm in . Kəni Uhgɨn təmegəhan=pən e nepətiən məmə otos rəkɨs nəməlinuiən iətəm tətatɨg e nəhue nɨftəni , məmə nətəmimi kəutəluagɨn əmə mautohamu ohamu ilah mɨn ikɨn mɨn rəfin .
54006001	Recommendation	Slef mɨn nətəm kəutəfaki okotəkeikei motɨsiai nətəmi asoli mɨn rəhalah . Noliən əha in otahtɨpəsɨg e nətəmimi u kəsotəfakiən məmə kəsotəni rahiən nərgɨ Uhgɨn , mɨne nəgətuniən rəhatah .
51003009	Recommendation	Soteiuəiən e təmah mɨn mətəu-inu itəmah nəmotəpeg rəkɨs nətəlɨgiən əuas rəhatəmah , kəni motəpəh rəhan noliən tərah mɨn ,
66002020	Sin	Mətəu iateh nɨpəgnəmtɨn kəti əha ikɨn nautol iətəm təsəhruahruiən e nəhmtək . Itəmah nautegəhan e noliən rəha pətan əha iətəm təhmen e pətan aupən u , Jesepel . In tətəni məmə in iəni kəti , mətəu nəgətuniən rəhan tatit rah rəhak mɨn noluək , matol məmə ilah kautit əpnapɨn ilah mɨn , kəni mautun nauəniən u iətəm katol sakrifais lan kəm narmɨ nati iətəm kəmɨsɨkəuvɨn e nɨgi .
48003008	Grace	Nauəuə Rəha Uhgɨn təməni rəkɨs aupən məmə Uhgɨn otos Nanihluə mɨn , kəhuva ohni mol ilah kotəhruahru e nəhmtɨn e nəhatətəiən rəhalah . Aupən , Uhgɨn təməni pətɨgəm nanusiən təuvɨr kəm Epraham məmə : “ Iəu oiəkol nəuvɨriən tɨsɨpən lam muvən o nəuanɨləuɨs mɨn rəfin e nəhue nɨtəni mɨn . ”
58012005	Recommendation	Itəmah nɨnotalu rəkɨs e nəghatiən iətəm tətəfəri nətəlɨgiən rəhatəmah . E nəghatiən u , Uhgɨn təməghati lanu kəm təmah , təhmen e nenətɨn əhruahru mɨn , mətəni məmə , “ Nətɨk , nian Iərmənɨg tətəgəu əhruahru ik , mətagət pɨk lam , kəni soliən nɨkim təpəou , məsoliən nati əpnapɨn lan .
58013017	Recommendation	Otol nəuia nətəmi asoli mɨn e niməfaki , kəni motatɨg ahgəl ilah . Ilah u , kəutəsal vivi o nəmiəgəhiən rəhatəmah , məsotəmeigiən , mətəu-inu ilah kotəhrun məmə okotəkeikei motəni=pən kəm Uhgɨn məmə ilah kəmotol uək u , təhro lanu lan . Itəmah nəkotəkeikei motol nɨkilah tagiən o uək u . Nəmə itəmah nautol nɨkilah təsagiəniən ohni , noliən u ko təsasiru agɨniən e təmah .
44013019	Description	In təmol nəuanɨləuɨs mɨn rəha nətəm Isrel kəmotoh kəpmən mɨn rəha nɨtəni səpɨn iətəm kəutatɨg e nɨtəni Kenan , kəni məfən nɨtəni əha rəhalah kəm tɨpɨtah mɨn məmə rəhalah .
54006003	Faith	Mətəu nətəmimi nəuvein kəutəgətun nəghatiən nəuvein iətəm tol pɨsɨn e nəghatiən əha rəhak , kəni ilah kəutəni məmə nəgətuniən rəha Iərmənɨg rəhatah Iesu Krɨsto , in neiuəiən , mautəni məmə nəgətuniən rəha noliən rəha nəmiəgəhiən iətəm Uhgɨn tolkeikei , in neiuəiən .
63001010	Recommendation	Nəmə iətəmi kəti tuva ohnik , kəni məsəniən nəgətuniən əhruahru rəha Krɨsto , nəsitiən in muvən imam ikɨn , məsəniən “ təuvɨr ” kəm in .
47001005	Grace	Təhmen əmə e nahməiən iətəm Krɨsto təmos , təmuva mɨn e nəmiəgəhiən rəhatah . Kəni e noliən əhmen əmə , Krɨsto in suaru məmə nasiruiən o nəfəriən nətəlɨgiən rəhatah təmuva pɨk e nəmiəgəhiən rəhatah , kəni rəueiu nasiruiən rəhatah o nəfəriən nətəlɨgiən tatuvən mɨn o nətəmimi pɨsɨn pɨsɨn mɨn .
65001011	Sin	! Kəsi , nərahiən asoli o lah ! Ilah kautohtəu=pən suaru iətəm nətɨ Atəm u Ken təmɨtəu=pən . Kəni ilah kinotəfən rəfin nɨkilah e noliən tərah iətəm Paləm təmol aupən mətəu-inu in tolkeikei pɨk məni . Kəni ilah kəmotol noliən rəha Kora məutəhti nəuia nətəmi asoli mɨn , kəni e noliən əmə əha iətəm Uhgɨn təmərəkɨn Kora mɨne rəhan mɨn , Uhgɨn otərəkɨn ilah .
65001010	Sin	Mətəu nətəmi mɨn əha kəutəni rah nətəmimi nətəm kotəruru . Kəni e noliən rəha nati miəgəh mɨn , ilah kautol natimnati mɨn iətəm nɨpətɨlah tolkeikei məmə okotol , kəni noliən əha tatərəkɨn ilah .
58011007	Faith	Noa in təməhatətə əskasɨk e Uhgɨn . Tol lanəha , nian Uhgɨn təmatəni=pən natimnati mɨn kəm in aupən , iətəm nətəmimi kəsoteruh əhanəhiən , Noa təmatɨsiai matol nəuian . Kəni in təmuvləkɨn negəu asoli kəti məmə otosmiəgəh rəhan mɨn . E rəhan nəhatətəiən , təhmen əmə məmə Noa təmətakil nətəmimi . Kəni e rəhan nəhatətəiən , Uhgɨn təmol in təhruahru e nəhmtɨn .
58009006	Description	Nian kəmotəlɨn vivi rəfin natimnati mɨn u , pris mɨn kotəhrun nuvəniən imə miet e nəuan iətəm tətaupən nian ilah kautol uək rəha nəfakiən .
44007051	Sin	Kəni Stipɨn təmətəkeikei mətəni məmə , “ ! Itəmah u ! Rəhn-kapə təmah təskasɨk . Nɨkitəmah tapinəpu təhmen e rəha Nanihluə mɨn . Matəlgɨtəmah talu o nətəuiən nəuia Uhgɨn . ! Itəmah nəkotəhmen əmə e tɨpɨtəmah mɨn nətəm kəməutəhti nəuia Narmɨn Rəha Uhgɨn !
54001009	Sin	Nian rəfin kitah okotəkeikei motəhrun məmə Lou təməsuvaiən o nətəm kotəhruahru , mətəu Lou təmuva məmə otəgətun kəm nətəmimi məmə ilah nətəmimi rəha nol rahiən : nətəm kəsotɨsiaiən Uhgɨn mɨne nol təfagə tərah ; nətəm rəhalah noliən tekəu-ekəu kəutəuhlin nəmtahlah o nəfakiən ; nətəm kəmotuhamu rəhalah tatə mɨne mamə ; nətəm kəutuhamu əhanəh itəmi ;
46005009	Recommendation	Iəmətei rəkɨs nauəuə kəm təmah məmə nəsotan pətiən itəmah nətəm kəutakləh e nɨpətan .
48001015	Grace	Nati əpnapɨn iəmətərəkɨn pau rəhan mɨn nətəmimi , mətəu Uhgɨn təmasəkəhruin iəu . In təmɨtəpɨn rəkɨs iəu nian iəmətan əhanəh e nərfɨ rəhak mamə . Kəni təmuva e nian əhruahru rəhan , in təmauɨn lak məmə iəkuva iəu , rəhan iətəmimi .
45007015	Description	Nian mɨn nəuvein , iəsəhruniən natimnati iətəm iatol , mətəu-inu nati təuvɨr mɨn iətəm iəkolkeikei məmə iəkol , iəsoliən , mətəu iatol əmə nati iətəm iəsolkeikeiən .
61003018	Faith	Mətəu otol rəhatəmah nəhatətəiən teviə məskasɨk e nəhruniən rəha Iərmənɨg mɨne Iosmiəgəh rəhatah Iesu Krɨsto , kəni teviə mɨn e nəuvɨriən iətəm təməfɨnə kəm təmah . ! Pəh kotəni-vivi in nian rəfin , rəueiu tatuvən matuvən əmə lanko naunun tɨkə ! Əuəh .
46004010	Description	! Nətəmimi tepət kəutəni məmə itɨmah nanməli mɨn o nərgɨ Krɨsto , mətəu nɨkitəmah təhti məmə itəmah nəkoteinatɨg vivi e Krɨsto ! Mətəu səniəmə nɨpəhriəniən . ! Nətəmimi tepət kəutəni məmə rəhatɨmah nepətiən tɨkə , mətəu nəutəghati əfəri məmə rəhatəmah nepətiən iahgin ! Mətəu səniəmə nɨpəhriəniən . Nətəmimi tepət kautɨsiai itəmah , mətəu kətəni rah itɨmah .
60005009	Faith	Otəhtul əskasɨk e nəhatətəiən rəhatəmah nian Setən tətuva o təmah , mətəu-inu itəmah nəfaki mɨn nəuvein əpəha ikɨn mɨn rəfin e nəhue nɨftəni , kautos əmə nahməiən əhmen əmə .
51003022	Recommendation	Slef mɨn , nian rəfin onəkotəkeikei motol nəuia nətəmi asoli mɨn rəhatəmah , mətəu səniəmə nian əmə iətəm ilah kəuteh itəmah lan məmə nɨkilah otagiən o təmah . Mətəu itəmah onəkotəkeikei motol uək e nɨkitəmah pəhriən o nəfəniən nɨsiaiən kəm Uhgɨn .
66017012	Description	“ Rəhnəpati ilah ten iətəm nəmafu ilah , kəutəgətun=pən kig ilah ten , iətəm ilah kəsotos əhanəhiən narmənɨgiən rəhalah . Mətəu ilah okəpanotos nepətiən məmə ilah kig mɨn , motarmənɨg ilah nati miəgəh , mətəu o nian əkuəkɨr əmə .
46002012	Grace	Uhgɨn təməsəfaiən kəm tah nətəlɨgiən rəha nətəmimi e nəhue nɨftəni , mətəu təməfa Narmɨn iətəm tatsɨpən ohni . In təməfa kəm tah məmə kitah okotəhrun nati nak iətəm Uhgɨn təməfa əpnapɨn əmə kəm tah .
59005001	Recommendation	Itəmah nətəm rəhatəmah nautə tepət . Otətəlɨg-to e nəghatiən u . Təuvɨr məmə nəkotətəu tərah motasək əfəməh o nərahiən iətəm tətuva o təmah .
66002010	Recommendation	Sotəgɨniən e nahməiən mɨn iətəm otəsuvəhiən kəhuva e təmah . Iətəni=pɨnə kəm təmah , məmə Setən otəpanəmki=pən itəmah nəuvein e kaləpus məmə otek askəuvɨn nəhatətəiən rəhatəmah , kəni itəmah onəkotatɨg e nahməiən o nian ilah ten . Otəhtul əskasɨk , nati əpnapɨn nəmə itəmah nəuvein okohmɨs , kəni iəu iəkəfɨnə rəhatəmah nətəouiən , təhmen=pən əmə məmə kətəfəfau=pən e nati kəti e rəhn-kapə iətəm təmol win e naiuiən , kəni rəhatəmah nətəouiən in nəmiəgəhiən itulɨn .
54006011	Recommendation	Mətəu ik Timoti , iətəmi rəha Uhgɨn , aiu=pən isəu o noliən tərah mɨn əha . Ik onəkəkeikei malkut pɨk o nɨtəu-pəniən noliən əhruahru , iətəm Uhgɨn tolkeikei . Rəham nəhatətəiən otəkeikei məskasɨk , kəni ik onəkəkeikei molkeikei nətəmimi . Askəlɨm əmə rəham nəhatətəiən lanko , tatuvən naunun tɨkə . Kəni onəkeikei muva ik iətəmi mətɨg kəti .
59005005	Sin	E nəhue nɨftəni u , itəmah nəmotatɨg e natɨgiən iətəm tɨmətɨg əmə , nəmotol nɨkitəmah tagiən o rəhatəmah nautə e nian iətəm otəsuvəhiən Uhgɨn otakil rəhatəmah noliən mɨn . Itəmah nəkotəhmen e nati miəgəh mɨn iətəm kətaugɨn ilah , kəni kotasisi o nian rəha nuhiən ilah .
66004004	Description	Kəni mɨtəlau e jeə asoli rəha kig əha , jeə nəuvein mɨn ilah tuenti-fo , kautəhtul , kəni nətəmi asoli mɨn nətəm kəmotəhuitən , ilah tuenti-fo , kəutəharəg-pəri e jeə . Kəməhuvən e napən ruən , kəni motəfəfau e hat mɨn rəha nɨsiaiən , iətəm kəmol e aiən u kol tətoraip-oraip .
66018007	Description	Pətan konu , təmatəfəri aru in , mətətəu təuvɨr e nautə rəhan , mətəu rəueiu əha , əfən nətəouiən rəhan e nahməiən mɨne nasəkiən , mətəu-inu tətəghati əfəri e nɨkin mətəni məmə , ‘ Iəu kwin kəti . Ikɨnu iətəharəg , mətarmənɨg . Səniəmə iəu pətalɨmɨs . Ko iəsasəkiən nian kəti . ’
60003007	Recommendation	Kəni itəmah nəman nətəm nəmotol marɨt , e noliən əha inəha rəha nɨsiaiən Iərmənɨg , nəkotəkeikei motos neinatɨgiən o neruh viviən rəhatəmah mɨn nɨpətan e nəmiəgəhiən rəhatəmah mətəu-inu , ilah kəsotosiən nəsanəniən təhmen e təmah . Kəni motɨsiai ilah e rəhatəmah noliən mɨn mətəu-inu ilah mɨn okotos mɨn nati təuvɨr u , nəmiəgəhiən itulɨn . Otol lanəha məmə nati kəti otəsasisɨgiən e rəhatəmah nəfakiən .
54002012	Recommendation	Iəu iəsegəhaniən e nɨpətan məmə okotəgətun kəni motarmənɨg e nəman . Ilah okotəkeikei məsotagətiən ,
46001009	Faith	Kəni Uhgɨn otol nati u kəm təmah mətəu-inu nian rəfin in tatol rəhan nəghatiən . In Uhgɨn iətəm təmauɨn e təmah nəkəhuva kətiəh itəmah Nətɨn Iesu Krɨsto u Iərmənɨg rəhatah .
48005013	Recommendation	Mətəu piak mɨn mɨne nəuvɨnɨk mɨn , Uhgɨn təmauɨn e təmah , kəni mɨtɨs rəkɨs itəmah , məmə Lou iətəm Uhgɨn təməfən kəm Mosɨs in otəsələsiən itəmah . ! Onəutətəu vivi itəmah ! Nɨkitəmah otəsəhtiən məmə , “ Təuvɨr , iəu inagɨm rəkɨs e Lou əha . Rəueiu əha , iəu iəkəhrun noliən natimnati rəfin iətəm nɨkik aupən tolkeikei . ” Itəmah , onəsotəniən lanəha . Mətəu nolkeikeiən rəhatəmah otəkeikei mol itəmah nɨkitəmah tagiən məmə onəkotasiru e təmah mɨn .
59002012	Recommendation	Nəghatiən mɨne noliən rəhatəmah otəkeikei mɨtəu=pən lou iətəm təmɨtɨs itəmah . Motol noliən rəha nətəmimi nətəm kotəhrun məmə Uhgɨn otakil ilah e lou əha .
46012005	Faith	Kitah kautol uək pɨsɨn pɨsɨn mɨn tepət o nasiruiən e nətəmimi , mətəu Iərmənɨg kətiəh əmə iətəm kitah kautol uək rəhan .
45009005	Description	Kəni tɨpɨlah mɨn , ilah nətəmi asoli mɨn rəha Uhgɨn aupən , kəni e nɨpətɨn ikɨn , Krɨsto təmsɨpən e lah , kəni in Uhgɨn iətəm in ilɨs e natimnati rəfin , iətəm okotəni-vivi əmə kətan naunun tɨkə . Əuəh .
47001006	Description	Nəmə itɨmah iautətəu nahməiən , nahməiən əha tətuva o tɨmah nian iəutəni pətɨgəm nanusiən təuvɨr , kəni nanusiən təuvɨr əha tətəfəri nətəlɨgiən rəhatəmah mosmiəgəh itəmah . Nəmə Uhgɨn təməfəri nətəlɨgiən rəhatɨmah , tatol məmə itɨmah iəkotəhrun nəfəriən nətəlɨgiən rəhatəmah . Kəni nəuan rəha nəfəriən nətəlɨgiən əha , tətəuə e nəmiəgəhiən rəhatəmah , məmə otətasiru e təmah məmə onəkotəhtul əskasɨk əmə lanko nian nəutatɨg e nahməiən kətiəh əmə iətəm kitah kəutatɨg lan .
47001021	Faith	Uhgɨn əmə tatol itɨmah iəutəhtul əskasɨk e Krɨsto kitah min itəmah . In təmɨtəpɨn itah ,
44010015	Recommendation	Kəni nəuia iətəmimi təməghati mɨn kəm in məmə , “ Səniən məmə nati kəti tamɨkmɨk iətəm iəu Uhgɨn iatəni məmə təuvɨr əmə , təsamɨkmɨkiən . ”
66018009	Sin	“ Kəni nian kig mɨn rəha nəhue nɨftəni nətəm kəmautit kəni mautos pəti nautə mɨn rəhan , koteruh nəhanɨgəm e nɨgəm iətəm tatus , kəni ilah okotasək , mautətəu tərah ohni .
43014023	Faith	Mətəu Iesu təməni=pən kəm in məmə , “ Iətəmimi iətəm tolkeikei iəu , in otatol nəuiak , kəni rəhak Tatə in otolkeikei in . Konu iəu mɨne rəhak Tatə , itɨmlau oiəkiəuva mətuatɨg itɨmahal min . Kəni itɨmlau iəkuol imatɨmlau əha ikɨn .
62004010	Grace	Nati u in nolkeikeiən pəhriən , səniəmə kitah kəmotolkeikei Uhgɨn , mətəu in təmolkeikei itah . Uhgɨn təmahli=pa Nətɨn tuva , kəni in təmol sakrifais aru e rəhan nəmiəgəhiən o rəhatah noliən tərah mɨn , məmə niəməha otəsol mɨniən Uhgɨn .
62001007	Faith	Mətəu in tətatɨg e nəhagəhagiən , kəni nəmə kotaliuək e nəhagəhagiən təhmen lan , kəni kitah kautol kətiəh kitah min , kəni nɨra Nətɨn , Iesu , tətaruətuəh e tah o noliən tərah mɨn rəfin .
48004007	Grace	Kəni inəha , kitah səniəmə slef mɨn əmə , mətəu nenətɨ Uhgɨn pəhriən mɨn . In tətəfa natimnati təuvɨr mɨn kəm tah , iətəm in təməni rəkɨs məmə otəfən kəm nenətɨn mɨn .
58001008	Faith	Mətəu təmətəghati e Nətɨn kəni mətəni məmə , “ Uhgɨn , rəham narmənɨgiən otətatɨg itulɨn , naunun tɨkə . Nətarmənɨg maskəlɨm neim rəham , kəni rəham narmənɨgiən in təhruahru agɨn .
43010033	Sin	Kəni ilah kotəni məmə , “ Itɨmah iəsotəniən məmə iəkotəhti ik e kəpiel apɨn o nati apɨspɨs təuvɨr u ik natol . Itɨmah iəkotəni məmə iəkotəhti ik mətəu-inu nətəni rah Uhgɨn . Ik iətəmimi əmə , mətəu ik nətəni məmə ik Uhgɨn . ”
66014011	Description	Kəni nəhanɨgəm rəha nɨgəm iətəm tatus ilah matol nahməiən kəm lah u , in tətəri nian rəfin , naunun tɨkə . Nətəmimi mɨn kəha kəutəfaki kəm nati miəgəh rəhn-kapə ilah səpɨn mɨne narmɨn iətəm kəmɨsɨkəuvɨn e nɨgi , kəni motos mak rəha nərgɨn , ilah okəsotəmeigiən e nərauiə mɨne lapɨn . ”
47004001	Faith	Tol lanəha , nɨkitəmah təsəpəouiən o uək mətəu-inu itɨmah iəmotos e nasəkəhruiniən rəha Uhgɨn .
58013006	Faith	Kəni tol lanəha kitah kotəhrun əsas , kəni mautəni məmə , “ Iərmənɨg in iasiru rəhak , tol lanəha iəsəgɨniən . Oiəsəgɨniən e nati kəti iətəm iətəmimi əmə otol kəm iəu . ”
45014003	Recommendation	Iətəmimi u iətəm təhrun nuniən natimnati rəfin , təsəuvɨriən məmə in oteh rah iətəmi iətəm təsuniən natimnati mɨn rəfin . Kəni iətəmi in təsuniən natimnati mɨn rəfin , təsəuvɨriən məmə in otəni kəm iətəmimi u tatun natimnati mɨn rəfin məmə , in tatol noliən tərah , mətəu-inu Uhgɨn nɨkin tagiən əmə ohni .
45015005	Grace	Uhgɨn pɨsɨn əmə tətasiru e tah məmə kəutəhtul əskasɨk e nian iəkɨs mɨn , kəni in pɨsɨn əmə tətəfəri nətəlɨgiən rəhatah . Kəni rəueiu , iatətapuəh ohni məmə in otasiru e təmah e nətəlɨgiən rəhatəmah məmə otuva mol kətiəh əmə , təhmen əmə e noliən rəha Krɨsto Iesu .
58007027	Description	In tol pɨsɨn e pris asoli agɨn mɨn u aupən . Nian rəfin , e nian ilah kautol sakrifais rəha nian əha , kotəkeikei motaupən mautol sakrifais o nafəl rəkɨsiən təfagə tərah rəhalah . Uərisɨg lanko , ilah kəpanotol mɨn sakrifais kəti mɨn , o nafəl rəkɨsiən təfagə tərah rəha nətəmimi mɨn . Mətəu nian Iesu tategəhan məmə in otol sakrifais aru e rəhan nəmiəgəhiən , o noliən tərah mɨn rəha nətəmimi , kəni mau kətiəh əmə in təhmen məuaou .
62003017	Sin	? Nəmə iətəmi kəti rəhan natimnati tepət kəni pian kəti rəhan nati kəti tɨkə , mətəu in təsolkeikeiən məmə təhrun e pian , məsoliən nati agɨn lan , nolkeikeiən rəha Uhgɨn otəhro lanu matɨg e iətəmi u ?
47005008	Faith	Iətəni məmə nətəlɨgiən rəhatah təskasɨk , kəni kotolkeikei məmə kotəpəh nɨpətɨtah məhuvən e nɨpətɨn vi rəhatah , inəha nimə vi rəhatah , kitah Iərmənɨg .
60002011	Recommendation	Rəhak mɨn nətəmimi , nɨkitəmah otəkeikei mətəhti məmə nəhue nɨftəni u səniəmə imatah əhruahru ikɨn . Kitah kotəhmen e iapɨspɨs mɨn mɨne Nanihluə mɨn ikɨnu . Tol lanəha , iətəni əskasɨk kəm təmah məmə nəkotəhtul əskasɨk isəu o noliən tərah mɨn iətəm nətəlɨgiən rəhatəmah tolkeikei . Nətəlɨgiən mɨn əha , ilah tɨkɨmɨr mɨn rəhatəmah kəni kəutəluagɨn e nɨkitəmah .
60002017	Recommendation	Otəfən nɨsiaiən iətəm təhruahru kəm nətəmimi rəfin . Otolkeikei nəfaki mɨn , inu nətəmimi mɨn rəha Uhgɨn , kəni onəkotəgɨn motɨsiai Uhgɨn , kəni otɨsiai kig .
44007025	Description	Kəni Mosɨs nɨkin təməhti məmə məta in mɨn , nətəm Isrel , okotəhrun məmə Uhgɨn təmahli=pən in məmə otuvən məmkirəkɨs ilah e nahməiən katol e lah . Mətəu ilah kotəruru .
50003002	Violence	Rəueiu , iətəni kəm təmah məmə , ! Onəutətəu itəmah o nətəmi u kəutəni məmə okəkeikei kəhgi=pən suah kəti məmə in otəhruahru e nəhmtɨ Uhgɨn ! ! Nətəlɨgiən rəhalah tərah ! ! Ilah kəutuh məutərəkɨn əmə nəman ! ! Ilah kotəhmen e kuri arpɨn mɨn !
56001016	Sin	Ilah kəutəni məmə kotəhrun Uhgɨn , mətəu noliən rəhalah tətəgətun məmə kəuteiuə , ilah kəutəuhlin nəmtahlah kəm Uhgɨn . Nətəmimi mɨn əha kotərah agɨn , motalməli məutəhti nəuia Uhgɨn , kəni ko ilah kəsotoliən nati təuvɨr kəti mɨne .
45010002	Faith	Iəu iətəni pətɨgəm kəm təmah məmə ilah kəutalkut pɨk o noliən natimnati iətəm otol nɨki Uhgɨn tagiən . Mətəu noliən rəhalah təsɨsɨpəniən e nəhruniən iətəm təhruahru .
47001004	Grace	In tətəfəri nətəlɨgiən rəhatah e nərahiən rəfin rəhatah məmə kitah kotəhrun nəfəriən nətəlɨgiən rəha nətəmimi e nərahiən pɨsɨn pɨsɨn mɨn . Kəni kitah kotəfəri nətəlɨgiən rəhalah e noliən rəha nəfəriən nətəlɨgiən iətəm Uhgɨn təmol kəm tah .
55002015	Recommendation	Alkut əskasɨk məmə onəkuva ioluək təuvɨr iətəm nian Uhgɨn tateruh rəham uək , in təhrun nəniən məmə , “ Əuəh , nəmol təuvɨr , ” kəni nəsaulɨsiən o rəham uək , mətəu-inu nətəgətun əhruahru nəghatiən rəha nɨpəhriəniən .
53002004	Description	
49006004	Recommendation	Tatə mɨn . Sotoliən təskasɨk e nenətɨtəmah mɨn məmə otol nɨkilah təpəou mahmə , mətəu oteh vivi ilah , motəgəu ilah e noliən rəhalah kəni motəgətun ilah e suaru rəha Iərmənɨg .
45008037	Grace	Nɨpəhriəniən , e natimnati mɨn ərəfin əha , Krɨsto iətəm tolkeikei itah , tatol məmə kitah kotapirəkɨs agɨn .
44026014	Violence	Kəni itɨmah rəfin iəmotəmei pətɨgəm e nɨftəni , kəni iəu iəmətəu nəuia iətəmi təmsɨpəri e neai mətəghati kəm iəu e nəghatiən Isrel məmə , ‘ ! Sol ! ! Sol ! ? Təhro natol tərah pɨk kəm iəu lanu ? Noliən əha in tətərəkɨn aru əmə ik . Ik nəkəhmen e kau iətəm kəməu e nɨgi kəmsɨplan tasɨlə , nian tətatu e nəhlkɨn , kəni nɨgi təməha mətəu , kəni matol naməhiən asoli aru əmə kəm in . ’
66002009	Sin	Nətəm Smanə , iəkəhrun rəhatəmah nahməiən . Iəkəhrun məmə itəmah nanrah mɨn , mətəu səniəmə itəmah nanrah mɨn pəhriən . ! Itəmah , rəhatəmah nautə tepət agɨn ! Iəkəhrun məmə neiuə mɨn nəuvein nətəm kautəni nəghatiən mautauvlək e təmah lan , məutəni məmə ilah nətəm Isrel , mətəu kəpə . Rəhalah nimə rəha nuhapumɨniən in nuhapumɨniən rəha Setən əmə .
46013006	Faith	Kəni nɨkin təsagiəniən o noliən tərah mɨn , mətəu nɨkin tagiən əmə o noliən təuvɨr mɨn rəha nɨpəhriəniən .
59001021	Recommendation	Otərəkɨn rəkɨs noliən mɨn rəfin iətəm tamɨkmɨk , mɨne təfagə tərah mɨn u kotepət e nəmiəgəhiən rəhatəmah . Uhgɨn təmələhu=pən rəhan nəghatiən e nɨkitəmah , kəni nəghatiən əha rəhan təhrun nosmiəgəhiən itəmah . Kəni təuvɨr məmə nəkotosiahu rəhatəmah nətəlɨgiən , kəni motətəlɨg vivi e nəghatiən u .
46003006	Grace	Təhmen əmə məmə iəu iəmərfei nɨkɨtɨ nati , kəni Apolos in təueiu e nəhu , mətəu Uhgɨn əmə tatol tateviə .
66014008	Sin	Kəni agelo kəti mɨn , iətəm tatol nəmpə tu lan , tətɨtəu=pən mətəni məmə , “ ! Papilon təməmei ! ! Papilon təməmei ! ! Papilon Əsanən Nahgin Tepət təməmei , meiuaiu ! In təhmen e pətan rəha suaru iətəm təmiuvi=pa nəman e kəntri mɨn rəfin kəhuva motəmnɨm wain ilah min . Wain u nɨmɨn , inko , nɨtəuiən nalməliən mɨn , mətəkeikei kəm nətəmimi məmə kautol noliən tərah ilah min . Kəni nian nəman kotəmnɨm wain u , ilah kautiuvi=pa niəməha rəha Uhgɨn o lah . ”
43015014	Recommendation	Kəni nəmə itəmah nəkotol natimnati mɨn u iətəni kəm təmah , tətəgətun məmə itəmah ko , iəu mɨn nəuvein .
62005021	Recommendation	Nenətɨk mɨn , otagɨm rəkɨs e natimnati mɨn iətəm okotos nɨmei Uhgɨn e nɨkitəmah .
55003006	Sin	Əpəh əmə ilah mətəu-inu nəuvein kauteh suaru o nuvəniən lahuənu mɨn , kəni mautiuvi rəkɨs nətəlɨgiən rəha nɨpətan nətəm rəhalah nətəlɨgiən təsəskasɨkiən . Təfagə tərah mɨn rəha nɨpətan mɨn u , in tiəkɨs pɨk o lah , kəni noliən tərah mɨn tepət iətəm ilah kautolkeikei , kautiuvi=pən ilah .
49004015	Faith	Mətəu kəpə , kitah okəsotoliən lanəha . E nolkeikeiən , okotəni əmə nɨpəhriəniən . Kəni e noliən əha , e natimnati rəfin iətəm kautol , okotepət məhuva motəhmen e Krɨsto , iətəm in rəhn-kapə niməfaki .
49004003	Faith	Narmɨn Rəha Uhgɨn təmuhapumɨn itəmah , tol lanəha onəkotalkut əskasɨk məmə nəkotatɨg kətiəh e nəməlinuiən .
44009005	Description	Kəni Sol tətapuəh məmə , “ ? Ik pəh , Iərmənɨg ? ” Kəni nəuia iətəmi u təməni=pən kəm in məmə , “ Iəu Iesu iətəm ik natol tərah lak .
60003015	Recommendation	Mətəu e nɨkitəmah , otɨsiai Krɨsto məmə in Iərmənɨg . Otəhtul maru e nian rəfin o nuhalpɨniən nəghatiən rəha iətəmimi pəh iətəm tətətapuəh o təmah məmə təhro nəutələhu=pən əskasɨk rəhatəmah nətəlɨgiən e Iesu . Mətəu otəghati mətɨg kəm lah e nɨsiaiən .
44007033	Recommendation	“ Kəni Iərmənɨg Uhgɨn təməni=pən kəm in məmə , ‘ Os rəkɨs rəham put e nəhlkəm mətəu-inu nɨftəni ko ik nətəhtul ikɨn in tasim agɨn , mətəu iəu əha ikɨn .
62002024	Faith	Otaskəlɨm tiəkɨs mautol nati nak nəmotətəu e nətuəuiniən , nian nəmotətəu nanusiən təuvɨr . Nəmə nautol , kəni itəmah onəkotəhtul=pən e Nətɨn , mɨne Tatə Uhgɨn .
43008051	Faith	Nɨpəhriəniən agɨn u iətəni=pɨnə kəm təmah məmə , iətəmimi iətəm tatol nəuiak , ko in təsɨmɨsiən nian kəti mɨne . ”
66020011	Description	Kəni əmeiko iəkafu mɨn jeə asoli kəti , təruən . Kəni kig tətəharəg-pəri lan . Nəhue nɨftəni mɨne neai kəmuagɨm e nəhmtɨn , miakə agɨn .
46006013	Recommendation	Nətəmimi nəuvein kəutəni məmə , “ Nauəniən mɨne nərfɨtəmi , kəmol o lau mɨn , ” inu kotəhrun nuniən nauəniən mɨn rəfin . Mətəu nauəniən mɨne nərfɨtəmi , Uhgɨn otol naunun e lau pəti , konu , nati mil u səniəmə nati kəti . Kəni nati u in nɨpəhriəniən . Mətəu nəghatiən u səniəmə e nɨpətɨtəmi . Uhgɨn təməsoliən nɨpətɨ tah məmə kitah okotapɨli əpnapɨn kitah nəman uə nɨpətan mɨn u səniəmə nəman mɨne nɨpətan mɨn rəhatah . Nɨpətɨtah mɨne Iərmənɨg , ilau rəhalau mɨn . Uhgɨn təmol nɨpətɨtah məmə okotɨsiai Iərmənɨg , kəni ko otəsoliən naunun e lah , təhmen e nauəniən mɨne nərfɨtəmi .
45006011	Faith	Kəni e noliən əhmen əmə əha , nɨkitəmah təkeikei məhti itəmah məmə nəmohmɨs e təfagə tərah . Təfagə tərah , rəhan nəsanəniən tɨkə o niuvi-pəniən itəmah . Mətəu e nəmiəgəhiən rəhatəmah əha rəueiu , nɨkitəmah təkeikei məhti itəmah məmə nəutəmiəgəh e Uhgɨn mɨne noliən vi mətəu-inu nəmautol kətiəh itəmah Krɨsto Iesu , kəni noliən vi əha otləfəri nərgɨ Uhgɨn .
47002014	Faith	Pəh kotəni-vivi Uhgɨn , mətəu-inu in təmol win e rəhan tɨkɨmɨr mɨn e nəluagɨniən . Kəni təhmen e kig kəti iətəm təmol win e nəluagɨniən mɨnɨtəlɨg matit rəhan soldiə mɨn mɨne rəhan mɨn tɨkɨmɨr , Uhgɨn tatit itɨmah e Krɨsto . Kəni itɨmah rəhan mɨn nətəmimi nətəm iəutəni pətɨgəm neinatɨgiən rəha Krɨsto , kəni neinatɨgiən əha in təhmen e nəmiəvɨ səntə kəti iətəm tatuvən ikɨn pɨsɨn pɨsɨn mɨn .
62001005	Grace	Nəghatiən u inu , itɨmah iəmotətəu ohni kəni iəutəni=pɨnə kəm təmah , məmə Uhgɨn in nəhagəhagiən , kəni napinəpuiən tɨkə agɨn lan .
43006037	Grace	Nətəmimi nətəm rəhak Tatə tətəfa ilah kəm iəu , ilah okəhuva ohniəu . Kəni iətəmimi iətəm otuva ohniəu , ko iəsahli pətɨgəmiən .
58013001	Recommendation	Təuvɨr məmə nəkotəkeikei mautol nolkeikeiən kəm təmah mɨn təhmen e piatəmah mɨn .
58007025	Grace	Tol lanəha , in təhrun nosmiəgəh itulɨn agɨniən itah u , kotɨlpɨn itah min məmə kəhuvən o Uhgɨn , mətəu-inu in tətəmiəgəh itulɨn mətəghati rəhatah lan kəm Uhgɨn .
43019015	Violence	Mətəu ilah kəmotagət əfəməh , motəni məmə , “ ! Ohamu ! ! Ohamu ! ! Ətu-pəri e nɨgi kəməluau ! ” Kəni Pailət təməni=pən kəm lah məmə , “ ? Itəmah nəkotolkeikei mə iəu iəkətu-pəri kig rəhatəmah e nɨgi kəməluau ? ” Mətəu pris asoli mɨn kotəni məmə , “ ! Sisə əmə u , in rəhatɨmah kig ! ”
45011005	Grace	Kəni təhmen əmə əha rəueiu , nətəm Isrel nəuan nəuvein əha ikɨn nətəm Uhgɨn təmɨtəpɨn ilah e rəhan nəuvɨriən .
66017002	Sin	Pətan əha , kig mɨn rəha nəhue nɨftəni ilah kəmautit , kəni nətəmimi rəha nəhue nɨftəni ilah kəmautəmnɨm nɨmɨn wain , məutapɨs ilah min kəni mautit . ”
45012010	Recommendation	Otolkeikei itəmah mɨn təhmen məmə itəmah piatəmah mɨn mɨne nəuvɨnɨtəmah mɨn . Itəmah kətiəh kətiəh nəkotalkut pɨk məmə onəkotɨsiai itəmah mɨn .
45008014	Faith	mətəu-inu nətəmimi rəfin nətəm Narmɨn Rəha Uhgɨn tatit ilah , ilah nenətɨ Uhgɨn mɨn .
66012003	Description	Kəni əmeiko nəmtətiən kəti mɨn təmiet mɨn əpəha ilɨs e neai , iətəm tuhapɨspɨs ohniəu . Inəha , ialkitə asoli kəti , tərəuvarəuv , təhmen e nɨgəm , rəhn-kapə təmɨsɨm-ɨsɨm ilah səpɨn , kəni rəhnəpati ilah ten , kəni kəməfəfau=pən hat ilah səpɨn e rəhn-kapə mɨn , kəni hat mɨn əha rəha kig asoli agɨn .
45008017	Faith	Kəni mətəu-inu kitah nenətɨn mɨn , kitah okotos natimnati təuvɨr mɨn iətəm Uhgɨn təmələhu kalɨn məmə rəhatah . Kəni kitah Krɨsto okotos natimnati mɨn əha . Kitah kotəhrun məmə inu nɨpəhriəniən mətəu-inu kitah kautətəu nahməiən kitah min , kəni ko kotəhrun məmə Uhgɨn otəfa nɨsiaiən kəm tah təhmen e iətəm otol e Krɨsto .
54005017	Recommendation	Eldə mɨn nətəm kəutarmənɨg vivi e uək rəha niməfaki , niməfaki otəkeikei mɨsiai ilah , kəni motətəou ilah . Kəni nəgətun mɨn mɨne nətəm kəutəni pətɨgəm Nauəuə Rəha Uhgɨn , ilah kautəhtul aupən məmə okɨsiai ilah kətəou ilah .
46008007	Sin	Mətəu səniəmə nətəmimi rəfin kotəhrun nəghatiən u , kəni nətəmimi nəuvein , nɨkilah təhti məmə narmɨ nati kəutəmiəgəh pəhriən kəni ilah nati agɨn mɨn . Aupən , nətəmimi nəuvein kəmotəfaki kəm narmɨ nati mɨn nian rəfin . Kəni tol lanəha , rəueiu , nian kautun nəhuvegɨ nati iətəm kəmol sakrifais lan kəm narmɨ nati , nɨkilah təhti məmə kəutəfaki kəm uhgɨn əlkələh mɨn pəhriən . Kəni ilah kautətəu məmə kautol təfagə tərah mətəu-inu nətəlɨgiən rəhalah təsəskasɨkiən təhmen məmə natimnati mɨn u ilah nati əpnapɨn əmə .
43015002	Grace	Nəhlmɨ nɨgi mɨn rəfin iətəm kəsotəuəiən , in tətətei rəkɨs ilah , kəni nəhlmɨ nɨgi rəfin u iətəm kautəuə , in tətafəl vivi ilah , məmə ilah okotəuə e nəualah tepət .
60005003	Recommendation	Kəni təsəuvɨriən məmə itəmah nəkəhuva motəhmen e iətəmi asoli iətəm tatol təskasɨk kəm rəhan noluək mɨn , mətəu itəmah onəkotol noliən iətəm in təhruahru məuvɨr məmə iəfaki mɨn kotəhrun neruhiən kəni motohtəu=pən noliən rəhatəmah .
52004013	Recommendation	Piak mɨn mɨne nəuvɨnɨk mɨn . Iəklolkeikei məmə itəmah onəkotəhrun itəmah mɨn nəuvein u kɨnohmɨs rəkɨs , məmə kɨnəhro e lah . Kəni iəslolkeikeiən məmə itəmah nəkotasək təhmen e nətəmimi nətəm kəsotələhu-pəniən rəhalah nətəlɨgiən e Uhgɨn u təhrun nauməhtuliən e nətəmimi e nɨmɨsiən . Ilah okotəkeikei motasək pɨk . Mətəu kitah okəsotasək pɨkiən , mətəu inu
58011029	Description	Nəuanɨləuɨs mɨn rəha Isrel kəmotəhatətə əskasɨk e Uhgɨn . Tol lanəha , ilah kotəhrun nohapumɨniən e Nɨtəhi Ərarəuv , iətəm təməuəri , kəni kotaliuək lan təhmen əmə e nɨtəni asɨk . Mətəu nian nətəm Ijɨp kəmotalkut o nɨtəu-pəniən ilah , kəni nɨtəhi təmelərmin ilah , kəni kotamnɨm .
44007020	Description	“ Kəni e nian əha , Mosɨs təmair , kəni in suakəku təuvɨr kəti e nəhmtɨ Uhgɨn . Rəhan mamə mɨne tatə kəmuəhluaig oneuən lan əpəha imə muos məuɨg kɨsɨl .
58005002	Grace	Rəueiu əha , pris asoli agɨn u , in iətəmimi kəti , kəni in təhrun noliən tɨmətɨg əmə o nətəmimi , nətəm kotəruru agɨn nati iətəm təhruahru , ilah kotagɨm rəkɨs e suaru . In təhrun noliən tɨmətɨg o nətəmimi mətəu-inu in mɨn təsəhmeniən , mətəu-inu in mɨn təhrun noliən təfagə tərah .
45013012	Recommendation	Napinəpuiən otəsuvəhiən tɨkə , kəni nəhagəhagiən otəsuvəhiən tuva . Kəni tol lanəha , pəh kotəpəh noliən rəha napinəpuiən , kəni motəluagɨn o noliən təuvɨr mɨn rəha nəhagəhagiən təhmen=pən e soldiə kəti iətəm tətaskəlɨm vivi rəhan nau rəha nəluagɨniən .
49006009	Recommendation	Kəni itəmah nətəmi asoli mɨn . Onəkoteh vivi mɨn əmə rəhatəmah slef mɨn lanəha . Məsotəghati əskasɨkiən kəm lah məmə ilah okotol nəuiatəmah , mətəu-inu nəkotəhrun məmə Iətəmi asoli rəhatəmah min ilah kətiəh əmə əpəha e negəu e neai , kəni in tatol təhmen-əhmen əmə kəm nətəmimi rəfin .
45012015	Recommendation	Otagiən itəmah nətəm kəutagiən . Kəni otasək itəmah nətəm kautasək .
45002005	Sin	Mətəu rəhn-kapə təmah tiəkɨs , kəni məsotəuhliniən itəmah e rəhatəmah noliən tərah mɨn . Kəni o nati u , nautoriarun niəməha mɨne nalpɨniən rəha Uhgɨn o təmah . Kəni nati əpnapɨn məmə nəsoteruhiən niəməha mɨne nalpɨniən əha rəueiu , mətəu onəkotos niəməha mɨne nalpɨniən rəhan nian Uhgɨn otol əpu rəhan nələhuiən nəghatiən iətəm təhruahru .
44014019	Violence	Kəni nətəmimi nəuvein e nəuanɨləuɨs rəha nətəm Isrel kəmotsɨpən Antiok əha Pɨsitiə mɨne Ikoniəm mohiet=pa Listra , kəni kəmotol nətəlɨgiən rəha nətəmimi tepət məmə okotəməki e Pol mɨne Panəpəs . Kəni kəmotələs Pol kəni motəhti e kəpiel , kəni moteikəpan məhuvən motəraki pətɨgəm e taun motəpəh tətəməhli . Nɨkilah təhti məmə təmɨmɨs .
43013021	Description	Nian Iesu tɨnəni pətɨgəm rəkɨs nəghatiən əha , kəni nɨkin təməfɨgəm pɨk , kəni in təni məmə , “ Nɨpəhriəniən agɨn u iətəni=pɨnə kəm təmah məmə , itəmah kəti u ikɨnu otegəhan=pən lak e nəhlmɨ tɨkɨmɨr mɨn rəhak . ”
48003022	Faith	Mətəu Lou kəti tol lanəha tɨkə . Mətəu-inu Nauəuə Rəha Uhgɨn tətəni məmə noliən tərah təməlis rəfin itah , kəni otəkeikei mol pəhriən lanəha . Tol lanəha məmə , suaru kətiəh əmə məmə kitah okotos nəuvɨriən mɨn rəha Uhgɨn iətəm təməni əskasɨk rəkɨs . Kəni suaru u məmə kəutəhatətə e Iesu Krɨsto .
66011007	Violence	Konu nian ilau kɨnətuəhtul pətɨgəm rəkɨs , kɨnuəni rəkɨs natimnati rəfin , kəni nati miəgəh iətəm otəri=pa e nɨpəg teiuaiu agɨn , məriauəh kəni moh ilau , mol win e lau mohamu ilau .
58003014	Faith	Mətəu-inu nəmə kitah kotəhtul məha-məha motətəuarus=pən naunun , motəhatətə e Uhgɨn təskasɨk miəkɨs , təhmen əmə məmə inu kəmotətuəuin motəhatətə vi əmə lan , kəni tətəgətun məmə kitah kɨnautos pəti natimnati mɨn rəha Krɨsto .
45008010	Faith	Mətəu Krɨsto tətatɨg e təmah . Kəni nati əpnapɨn nɨpətɨtəmah otəkeikei mɨmɨs o təfagə tərah , mətəu narmɨtəmah tətəmiəgəh mətəu-inu itəmah nəkotəhruahru e nəhmtɨ Uhgɨn .
44007052	Sin	? Iəni mɨn rəha Uhgɨn aupən , pəh tɨpɨtəmah mɨn kəməsotoliən nərahiən kəm in ? ! Tɨkə ! Kəmotol nərahiən kəm lah rəfin . Kəmotohamu mɨn nətəmi mɨn u kəməutəni pətɨgəm nuvaiən rəha Iətəmi Əhruahru . Kəni itəmah nəmotegəhan=pən e Itəmi Əhruahru u e nəhlmɨ rəhan mɨn tɨkɨmɨr mɨn kəni kotuhamu .
48005021	Sin	Nɨkilah tətakləh e natimnati rəha nətəmimi pɨsɨn , məutəmnɨm nəmnɨmiən mɨn məutapɨs lan , kəni mautol lafet məutagiən lan o noliən tərah mɨn əmə , mautol mɨn natimnati tepət mɨn tol lanəha . ! Iatəni mɨn təhmen=pən əmə məmə iəməni aupən məmə , autətəu vivi itəmah ! Mətəu nətəmimi kautol noliən mɨn əha , ko ilah kəsəhuvaiən motatɨg ahgəl narmənɨgiən Rəha Uhgɨn iətəm tatol əpenə-penə lan .
43012036	Faith	Nian nəhagəhagiən u tətatɨg əhanəh o təmah , itəmah nəkotəkeikei motəhatətə e nəhagəhagiən u məmə itəmah nəkəhuva nenətɨ nəhagəhagiən . ” Nətəm Isrel ilah kəməsotəhatətəiən e Iesu Nian Iesu təməni rəkɨs nəghatiən u kəm lah , kəni magɨm məpəh ilah muvən mətəhluaig .
58003002	Faith	Uhgɨn təməfəri Iesu məmə in otol uək u , kəni in təmol nəuia Uhgɨn e natimnati rəfin , təhmen e Mosɨs aupən təmol nəuia Uhgɨn e rəhan uək mɨn rəfin , məmə in tateh vivi nimə rəha Uhgɨn , inu nətəmimi rəha Uhgɨn .
56003006	Grace	Iesu Krɨsto Iosmiəgəh rəhatah , in suaru iətəm Uhgɨn tatətəlmɨn nɨkitah tətəri e Narmɨn Rəhan , kəni tatol e nɨkin agiən .
44004036	Description	Tol lanəha , suah kəti əha ikɨn nərgɨn u Josɨp , in nəuanɨləuɨs rəha Lifai , iətəm Saiprəs , aposɨl mɨn kəmotəfən nərgɨn vi kəti kəm in , nərgɨn u Panəpəs , u nɨpətɨn təni məmə , “ iətəm tətasiru mətəfəri nətəlɨgiən . ”
48006009	Recommendation	Sotəpəouiən e noliən iətəm təuvɨr , mətəu-inu kitah okotəhli nəua nɨgi təuvɨr əha , e nian əhruahru rəhan , nəmə kəsotəpəhiən uək .
48002019	Faith	Lou təməni məmə iəkəkeikei mɨmɨs . Kəni tol lanəha e nɨkalɨn rəha lou , iəu iəmɨmɨs rəkɨs , in əha , iəsalkutiən məmə iatol nəghatiən mɨn rəfin agɨn rəhan . Kəni rəueiu , nəmiəgəhiən rəhak in rəha Uhgɨn , kəni natimnati rəfin iatol , iatol rəhan .
66011001	Recommendation	Kəni əmeiko kəməfa nəua nɨuig kəti rəha nosiən mak e nati , kəni kəni=pa kəm iəu , məmə “ Uvən , mos mak e Nimə Rəha Uhgɨn , mɨne oltə , konu mafin rəfin nətəmi kəutəfaki əha imə .
66014004	Description	Nətəmi mɨn u ilah u , nətəm kəmoteh vivi rəhalah nəmiəgəhiən , məmə namɨkmɨkiən tɨkə e lah , kəni ilah kəməsotitiən pətan , ilah nətəmi vi . Ilah kautəhuərisɨg e Nətɨ Sipsip u , mautəhuvən ikɨn mɨn rəfin iətəm in tatuvən ikɨn . Uhgɨn tɨnos rəkɨs nəhmtɨ nətəmimi mɨn əha . Ilah rəha Uhgɨn əmə , mɨne Nətɨ Sipsip u . Ilah kotəhmen e nauəniən iətəm kəməfaki vi əmə e nasumiən , iətəm kətəfən kəm Uhgɨn mɨne Nətɨ Sipsip .
66009007	Description	Iəmafu pitu asoli mɨn əha , ilah kotəhmen e əhos mɨn iətəm kəmotəhtul maru o nəluagɨniən . Ilah kəmotəfəfau e nati kəti təhmen e kəfəfau rəha kig iətəm kəmol e aiən u kol tətoraip-oraip , kəni rəhn-kapə lah təhmen e rəha iətəmimi .
60002016	Recommendation	Itəmah səniəmə slef mɨn rəha təfagə tərah mɨn , mətəu-inu Uhgɨn təmɨtɨs rəkɨs itəmah . Tol lanəha , otətəu=pən noliən rəha iətəmi kəti lanəha . Mətəu sotəniən məmə , “ Uhgɨn təmɨtɨs rəkɨs iəu , kəni tol lanəha , iəkəhrun noliən nati nak iətəm iəkolkeikei , nati əpnapɨn in təfagə tərah . ” Kəpə . Itəmah slef mɨn rəha Uhgɨn , kəni tol lanəha , otətəu=pən noliən mɨn iətəm kotəhruahru .
54004010	Faith	Konu kitah kautol pɨk uək o nəgətun aruiən rəhatah nəmiəgəhiən e noliən əha , mətəu-inu kɨnotəhatətə rəkɨs e Uhgɨn u tətəmiəgəh kəni mətatɨg itulɨn , kəni in Iosmiəgəh mətəhan nəhlmɨn kəm nətəmimi rəfin , mətəu in tatosmiəgəh əmə nətəmi mɨn u nətəm kəutəhatətə lan .
58010029	Sin	? Mətəu təhro e iətəmimi u iətəm tatevɨg-ərain Nətɨ Uhgɨn ? Uhgɨn təmol nəniəskasɨkiən rəha nasiruiən kəm tah , kəni nɨra Krɨsto təmol nəniəskasɨkiən u tətatɨg mətəmiəgəh . Nɨran əmə u , təhrun noliən iətəmimi tasim , kəni in iətəmimi rəha Uhgɨn . ? Mətəu təhro e iətəmimi iətəm tateh əpnapɨn nɨrə u , məmə in səniəmə nati asim kəti ? ? Narmɨn Rəha Uhgɨn in tətəuəri nəuvɨriən rəhan kəm nətəmimi , mətəu təhro e iətəmimi iətəm tətərəkɨn əfəməh Narmɨn əha , mətəu mətəuhlin=pən nəmtahn lan məpəh nəuvɨriən rəhan ? Iətəmi u , təhruahru agɨn əmə məmə nalpɨniən rəhan in otəskasɨk mapirəkɨs nalpɨniən rəha iətəm tətatgəhli Lou rəha Mosɨs .
43020021	Grace	Kəni Iesu təni=pən mɨn kəm lah məmə , “ Pəh nəməlinuiən tətatɨg o təmah . Tol mə rəhak Tatə təmahli=pa iəu , e noliən əhmen əmə , iəu iətahli=pən itəmah . ”
65001016	Sin	Nian rəfin , nətəmimi mɨn əha kəməutəghati-əghati kəm lah mɨn məmə nɨkilah təsagiəniən o natimnati , kəni məutəni rah natimnati rəfin . Ilah kəutətəu=pən aru nətəlɨgiən tərah e nɨkilah iətəm ilah aru kotolkeikei məmə okotol , kəni məutəghati əuvsan e lah mɨn , kəni kəutəghati e nəghatiən tətəhiən məmə okotol nətəmimi okotohtəu=pən rəhalah nətəlɨgiən .
66006015	Description	Kəni nətəmimi rəfin agɨn , inu kig mɨn rəha nəhue nɨftəni mɨne iərmənɨg mɨn , nətəmi asoli mɨn rəha soldiə mɨn , nətəmi rəhalah nautə tepət , mɨne nətəmi kautos nepətiən , mɨne slef mɨn rəfin , mɨne nətəmi səniəmə slef mɨn , ilah rəfin kəmotəhluaig e nɨpəg kəpiel asoli mɨn , mɨne nɨkalɨ kəpiel asoli mɨn , mɨne nɨkalɨ kəpiel mɨn əpəha e nɨkalkalɨ nɨtəuət asoli mɨn .
66021008	Sin	Mətəu nətəmi kəutəgɨn , nətəmi kəsotəhtul əskasɨkiən e rəhalah nəhatətəiən məutəpəh iəu , nətəmi kotamɨkmɨk , nətəmi kautohamu itəmi , nətəmi kautit oneuən əmə ilah mɨn , nətəmi kautol kləpə , nətəmi kəutəmki nərɨk , nətəmi kəutəfaki kəm narmɨ nati mɨn , mɨne neiuə mɨn rəfin , imalah əhruahru u in nəmnamɨ nɨgəm asoli , tatəpien ikɨn . Nati u , in nəmpə tu nɨmɨsiən . ”
44022016	Recommendation	? Kəni rəueiu əha , nətəhtahnin nak ? Əhtul muvən məfaki=pən kəm Iesu , kəni kol bəptais lam , kəni in otafəl rəham noliən tərah mɨn . ’ ”
66009008	Description	Nəuanulah təfəməh təhmen e nəuanu pətan , kəni nəhluvlah tasɨlə təhmen e nəhluv laion .
55002024	Recommendation	Ioluək rəha Iərmənɨg , ko in təsorgəhuiən , mətəu in otəkeikei matol təuvɨr kəm nətəmimi rəfin , kəni otəkeikei muva iətəmi rəha nəgətuniən , kəni rəhan nətəlɨgiən təfəməh .
51002005	Faith	Tol mə iətatɨg pau isəu o təmah , mətəu nɨkik təhti pɨk itəmah . Kəni nɨkik tagiən pɨk mətəu-inu iəmətəu məmə rəhatəmah nətəlɨgiən kətiəh əmə , kəni itəmah nəutəhatətə əskasɨk əmə e Krɨsto .
60003012	Sin	In otəkeikei mol lanəha mətəu-inu Iərmənɨg tateh vivi nətəm kotəhruahru , kəni matətəlɨg vivi e rəhalah nəfakiən , mətəu tatol tɨkɨmɨr ilah nətəm kautol təfagə tərah . ”
53002013	Faith	Piak mɨn mɨne nəuvɨnɨk mɨn iətəm Iərmənɨg tolkeikei itəmah . Nian rəfin iəkləkeikei məhləni tagkiu kəm Uhgɨn o təmah , mətəu-inu e nətuəuiniən Uhgɨn təmɨtəpɨn itəmah məmə otosmiəgəh itəmah . In otol lanəha e uək rəha Narmɨn Rəhan iətəm tatələhu kalɨn itəmah məmə rəhan , kəni otosmiəgəh itəmah e nəhatətəiən rəhatəmah e nɨpəhriəniən .
66022011	Recommendation	Nətəmi kautol nərahiən , pəh ilah kotəkeikei mautol nərahiən . Nətəmi rəhalah nətəlɨgiən tamɨkmɨk , pəh ilah kotəkeikei e nətəlɨgiən amɨkmɨk rəhalah . Mətəu nətəmi kotəuvɨr , pəh ilah kotəkeikei e noliən əhruahru . Kəni pəh nətəmi asim rəha Uhgɨn , okotəhruahru nian rəfin , motəkeikei e nasimiən rəhalah . ”
44002038	Faith	Kəni Pitə təməni=pən kəm lah məmə , “ Onəkotəkeikei motəuhlin nətəlɨgiən rəhatəmah , kəni kol bəptais e təmah rəfin kətiəh kətiəh e nərgɨ Iesu Krɨsto , məmə Uhgɨn otafəl rəkɨs noliən tərah mɨn rəhatəmah . Kəni Uhgɨn otəfɨnə Narmɨn u kəm təmah ,
52005015	Recommendation	Nəmə iətəmi kəti otol nati kəti təsəhmeniən e təmah , kəni itəmah nəsotalpɨniən nɨtai nərahiən , mətəu nian rəfin , itəmah nəkotəkeikei motalkut məmə nəkotol təuvɨr kəm təmah mɨn mɨne nətəpɨsɨn pɨsɨn mɨn .
45001027	Sin	Kəni e noliən əhmen-əhmen əmə , nəman mɨn , ilah kəutəpəh nitiən rəhalah nɨpətan mɨn , mautolkeikei pɨk nəman pɨsɨn mɨn . Ilah kautit aru ilah mɨn iətəm tol naulɨsiən . Kəni Uhgɨn təməfən nalpɨniən əhruahru kəm lah o rəhalah noliən tərah agɨn mɨn .
50002018	Recommendation	Kəni e noliən kətiəh əmə , nɨkitəmah təkeikei magiən kitah min itəmah .
44003019	Recommendation	“ Intəh , rəueiu əha , onəkotəkeikei motəuhlin itəmah e rəhatəmah noliən tərah mɨn , kəni motohtəlɨg=pa o Uhgɨn məmə in otafəl rəhatəmah noliən tərah mɨn , kəni məmə Iərmənɨg Uhgɨn otəfɨnə nəmeigiən mɨne nəsanəniən vi e nəmiəgəhiən rəhatəmah ,
66021025	Description	Kəsasisɨgiən e rəhan ket mɨn nian kəti , mətəu-inu lapɨn tɨkə ikɨn əha .
43006054	Faith	Iətəmimi iətəm tatun əmə nəhuvegək mətəmnɨm nɨrak , in otos nəmiəgəhiən itulɨn , kəni e naunun nian , iəu oiəkol in otəmiəgəh mɨn e nɨmɨsiən .
43019011	Sin	Kəni Iesu təni=pən kəm in məmə , “ Nəmə Uhgɨn təməsoliən nati u , ko ik onəsos agɨniən nəsanəniən məmə onəkakil iəu . Tol lanəha , noliən tərah rəha iətəmi u iətəm təməfɨnə iəu e nəhlməm , in tərah mapirəkɨs rəham . ”
59002017	Faith	E noliən əha inəha , nəmə iətəmi kəti tatos nəhatətəiən pɨsɨn əmə , mətəu təsoliən uək təuvɨr kəti tɨtəu=pən , kəni rəhan nəhatətəiən təmɨmɨs , nɨpətɨn tɨkə .
45008003	Sin	Lou təruru nɨtɨsiən lanəha itah , mol itah kotəhruahru e nəhmtɨ Uhgɨn mətəu-inu , kitah nətəmimi əmə , kəni rəhatah nəsanəniən tɨkə o noliən nati iətəm Lou tətəni . ! Mətəu nati iətəm Lou təruru noliən , Uhgɨn təmol ! Inu , təmahli=pa Nətɨn əhruahru kəni təmuva iətəmimi məhmen e tah . Kəni Uhgɨn təmakil muh mələhu nəghatiən mol nalpɨniən o təfagə tərah iətəm kitah nətəmimi rəfin kautol . In təmol lanəha nian təmol Nətɨn təmuva sakrifais o təfagə tərah mɨn rəfin rəhatah .
60003014	Recommendation	Mətəu nəmə nɨpəhriəniən nautətəu nahməiən o noliən əhruahru rəhatəmah , kəni nəutatɨg e nəuvɨriən pəhriən . Sotəgɨniən e nərahiən iətəm nətəmimi kotəhrun noliən kəm təmah , kəni pəh nɨkitəmah təsəhti pɨkiən .
51003021	Recommendation	Itəmah tatə mɨn , sotoliən nalpɨniən tapirəkɨs nərahiən iətəm kəlkələh mɨn kautol , məmə nɨkilah otahmə ohni . Mətəu nəmə nəkotol lanəha e lah , kəni rəhalah nətəlɨgiən in oteiuaiu .
66018002	Sin	Təməmərɨt əfəməh e nəuian kəti iətəm iahgin , məmə , “ ! Təməmei ! ! Papilon Əsanən Nahgin Tepət təməmei ! Iərmɨs tərah mɨn kɨnəhuva motatɨg ikɨn . In nəuanɨprasɨn rəha narmɨn tərah mɨn . In nəuanɨprasɨn rəha mənɨg tərah mɨn , kəsuniən , iətəm kotamɨkmɨk e nəhmtɨ Uhgɨn .
62002022	Sin	? Pəh u in ieiuə ? Iətəmimi u iətəm tətəni məmə Iesu səniəmə in Krɨsto iətəm Uhgɨn təməni məmə otahli=pa . Iətəmimi u inu , tɨkɨmɨr rəha Krɨsto . In təsəniən nɨpəhriəniən e Tatə Uhgɨn mɨne Nətɨn .
46011027	Sin	Tol lanəha , iətəmimi pəh iətəm tatun pɨret , uə tətəmnɨm kap wain u rəha Iərmənɨg e noliən kəti iətəm təsəhruahruiən , in tatol təfagə o nərəkɨniən nɨpətɨn mɨne nɨra Iərmənɨg .
59002020	Faith	! Ik rəhm-kapə tɨkə ! Iətəmimi iətəm tətəhatətə , mətəu təsoliən uək təuvɨr mɨn , rəhan nəhatətəiən in nɨpətɨn tɨkə . Pəh iəkəgətun ik e nati kəti iətəm otəni kəm ik məmə inu nɨpəhriəniən .
43018003	Description	Kəni pris asoli mɨn mɨne Farəsi mɨn kəmotahli=pən soldiə mɨn nətəm kautəhtul o Nimə Rəha Uhgɨn kəhuva moteh Jutəs . Kəni Jutəs təmit ilah mɨne soldiə mɨn nəuvein rəha nətəm Rom , mit ilah məhuvən e nɨki nɨgi olif əha . Ilah kautəmki nəuanɨsiə , mɨne lait mɨn , mɨne natimnati rəha nəluagɨniən .
53003003	Grace	Mətəu Iərmənɨg , nian rəfin tatol rəhan nəghatiən , kəni in otol itəmah nəkotəsanən , kəni mateh vivi itəmah o Setən məmə otəsərəkɨniən itəmah .
44007021	Description	Nian kəmləfətɨgəm ihluə , nətɨ kig pətan təmeruh , kəni tələs məmə oteh vivi rəhan .
66008005	Description	Kəni əmeiko agelo təmɨtol pesɨn , kəni məmki=pən nɨgəm lan , iətəm tatuəu e oltə , kəni mauvəregɨn pətɨgəm e nəhue nɨftəni . Kəni əmeiko , kaluəluə təmatɨperəh , kəni nəmig təməlauəl .
66018003	Sin	Mətəu-inko kəntri mɨn rəfin kɨnotapɨs e nɨmɨn wain u , mautɨtəu nalməliən , mautit in . Kig mɨn rəha nəhue nɨftəni kəmotit mɨn , kəni nətəmi kautol səlɨm e natimnati mɨn e nəhue nɨftəni , rəhalah nautə nepət rəkɨs e rəhan noliən iətəm tətaumɨs o natimnati rəhan . ”
44026021	Violence	Mətəu nati u inu əmə , kəni nətəm Isrel kotələs iəu əpəha e Nimə Rəha Uhgɨn motolkeikei məmə okotohamu iəu .
55004004	Sin	Kəni ilah okotəuhlin nɨmatəlgɨlah o nətəlɨgiən e nəghatiən pəhriən , kəni məhuvən məutətəlɨg e nonagei eiuə mɨn .
43006064	Faith	Mətəu itəmah nəuvein u ikɨnu , itəmah nəsotəhatətə əhanəhiən lak . ” ( Iesu təməni lanəha mətəu-inu in tɨnəhrun rəkɨs e nətuəuiniən məmə nətəmi nɨpəh mɨn u kəsotəhatətəiən lan , kəni pəh u in otegəhan=pən e nəhlmɨ tɨkɨmɨr mɨn rəhan . )
43013026	Description	Kəni Iesu təni məmə , “ Iəu iəkəmkərɨs pɨret nəuvetɨn , konu məuveri=pən e sup , kəni məfən kəm in , konu suah u , inko . ” Kəni əmeiko , in təməmkərɨs pɨret kəti , məuveri=pən e sup , kəni məfən kəm Jutəs , nətɨ Saimon Iskariot .
54006020	Recommendation	Timoti , ik onəkəkeikei mateh vivi natimnati mɨn iətəm Uhgɨn təmələhu=pən rəkɨs e nəhlməm . Əpəh kəni məhtul isəu o nəghatiən mɨn iətəm nɨpətɨlah tɨkə kəni kəsotəfəniən nɨsiaiən kəm Uhgɨn , kəni nəghatiən mɨn iətəm kəsotəhruahruiən e Nauəuə Rəha Uhgɨn . Nəghatiən mɨn əha kətəni məmə kautəfa nəhruniən , mətəu kəpə , kauteiuə .
44017005	Violence	Mətəu nətəmi asoli mɨn rəha nətəm Isrel əha ikɨn əha , kɨnəutohtgərah ilau , kəni məhuvən motəmki=pa nətəm kotərah , əpəha e nɨkalɨ suaru mɨn mɨne ikɨn mɨn nəuvein mɨn , kəni mɨnautol nərahiən tepət əpəha e taun əha . Kəni məhuvən e nimə rəha Jeson , mɨnautəhapu doə e nimə , məutəsal e Pol mɨne Sailəs . Kəmotolkeikei məmə okotləfən ilau e nəhlmɨ kaunsɨl əha ikɨn əha .
62005016	Sin	Nəmə koteh piatah kəti tatol noliən tərah , mətəu səniəmə noliən tərah iətəm təhrun niti-pəniən e nɨmɨsiən , ik onəkəfaki ohni , kəni Uhgɨn otəfən nəmiəgəhiən kəm iətəmi u . Mətəu noliən tərah kəti əha ikɨn iətəm tatiti=pən iətəmi e nɨmɨsiən , kəni iəu iəsəniən məmə onəkotəfaki o nətəmi mɨn iətəm kautol noliən əha .
43013020	Faith	Nɨpəhriəniən agɨn u iətəni=pɨnə kəm təmah məmə , iətəmimi pəh iətəm tatos iətəmi u iətahli=pɨnə , kəni nɨkin tagiən ohni , təhmen=pən əmə məmə in tatos mɨn iəu , kəni nɨkin tagiən ohniəu . Konu iətəmimi iətəm tatos vivi iəu , kəni nɨkin tagiən ohniəu , təhmen=pən əmə məmə in tatos vivi mɨn rəhak Tatə , kəni nɨkin tagiən ohni . ”
58012028	Faith	O nati u , təuvɨr məmə kitah kotəni tagkiu o Uhgɨn , mətəu-inu kitah kautos negəu rəha Uhgɨn u , kəruru nəlauəl-əlauəliən lan , kəni ko təsietiən nian kəti . Təuvɨr məmə kitah kotəfaki kəm in , e noliən iətəm nɨkin tagiən lan , məmə kitah okotɨsiai , kəni motəgɨn mɨn ,
44019013	Description	Kəni nətəm Isrel nəuvein kəutəhuvən ikɨn pɨsɨn pɨsɨn mɨn nəuvein , məutəhgi pətɨgəm narmɨn tərah mɨn e nətəmimi , kəni nətəmimi mɨn əha kəmotalkut məmə okotol nati əha e nərgɨ Iərmənɨg Iesu . Kəni kəmotəni=pən kəm narmɨn tərah mɨn məmə , “ E nərgɨ Iesu , iətəm kətiəh əmə iətəm Pol tətəni pətɨgəm , ohiet . ”
44015040	Grace	Mətəu Pol təmit Sailəs ilau min . Kəni nətəm kəutəfaki kəmotəfaki məmə Iərmənɨg oteh vivi ilau e rəhan nəuvɨriən , kəni motahli pətɨgəm ilau .
63001008	Recommendation	Tol lanəha , autətəu itəmah məmə nəsotəmkarəpəniən e nəua uək asoli rəhatah , pəh itəmah onəkotos nətəouiən rəfin lan .
66011006	Violence	Iətəmimi mil u , ilau katuos nəsanəniən o nahtɨpəsɨgiən e nəpuə məmə nuhuən otəsəfuviən nian ilau okatuəghati matuəni pətɨgəm nəghatiən mɨn rəha Uhgɨn . Kəni ilau matuos mɨn nəsanəniən məmə okuəuhlin nəhu mɨn kəhuva nɨrə , konu muəhrun mɨn nərəkɨniən nətəmimi rəha nəhue nɨftəni e nərahiən pɨsɨn pɨsɨn mɨn iətəm ilau kuolkeikei məmə okuol .
44008021	Sin	Ko ik nəsoliən uək u nəuvetɨn mɨne , mətəu-inu rəham nətəlɨgiən təsəhruahruiən e nəhmtɨ Uhgɨn .
43017010	Faith	Nətəmimi mɨn u iatos , ilah rəfin rəham , konu ilah rəfin u nətəm ik natos , ilah rəhak . Kəni nətəmimi mɨn u , ik nəmol ilah məmə nəmiəgəhiən rəhalah tətəfəri nərgək .
45003012	Sin	Nətəmimi mɨn rəfin agɨn kəmotəuhlin nəmtahlah o Uhgɨn , ilah kəsotəhruniən noliən nati kəti o noliən nəuia Uhgɨn , iətəmi kəti tɨkə iətəm in tatol nəuvɨriən , kətiəh agɨn mɨne uəha tɨkə . ”
50002003	Recommendation	E noliən kətiəh əmə , sotoliən nati məmə itəmah nəkotəuvɨr motapirəkɨs itəmah mɨn nəuvein , kəni sotoliən nati kəti məmə nəkotəfəri aru itəmah lan . Mətəu otosiahu aru itəmah , kəni otətəlɨg pɨk e təmah mɨn nəuvein tapirəkɨs itəmah əmə .
66001013	Description	kəni e nəlugɨ nati kətaharu-pəri lait mɨn u lan , mafu suah kəti təhmen e Nətɨ Iətəmimi , rəhan napən təfəməh u təfəməh pəhriən . Kəni kəməlis mankɨlahan e kətəuti , kəmol e aiən u kol tətoraip-oraip .
66022003	Faith	Nati tɨkə agɨn ikɨn əha iətəm təkeikei mos nalpɨniən rəha Uhgɨn . Kəni jeə rəha Uhgɨn mɨne Nətɨ Sipsip in əha ikɨn əha , kətuarmənɨg ikɨn . Kəni rəhan noluək mɨn okotəfaki kəm in .
60004007	Recommendation	Kitah kəutəhuva iuəkɨr e nian rəha naunun natimnati rəfin . Tol lanəha , otol rəhatəmah nətəlɨgiən otərman-ərman məmə nəkotəhrun nəghatiən kəm Uhgɨn e nəfakiən iətəm təsanən .
44014026	Grace	kəni kəmuos negəu ikɨn miatəlɨg=pa Antiok əha Sɨriə . Nətəm Antiok əha inəha , aupən ikɨn ilah kəmotahli=pən Pol mɨne Panəpəs məmə okian muəni pətɨgəm nəghatiən rəha Uhgɨn , kəni motəfaki məmə Uhgɨn oteh vivi ilau e ikɨn mɨn iətəm ilau kətian ikɨn . Kəni rəueiu kɨnuol naunun uək rəhalau .
46007028	Recommendation	Mətəu nəmə natol marɨt , inu səniəmə təfagə tərah . Kəni nəmə pətan vi tatol marɨt , in təsoliən təfagə tərah . Mətəu nətəm kəmotol marɨt , okotatɨg e nərahiən tepət e rəhalah natɨgiən , kəni iəkolkeikei məmə nəsəhuvəniən e nərahiən mɨn əha .
49006012	Sin	Iətəni lanu mətəu kitah kəsotəluagɨniən kitah nətəmimi rəha nɨftəni , mətəu kəutəluagɨn kitah nati pɨsɨn iətəm kəsotafuiən , inəha iərmənɨg mɨn , mɨne nepətiən mɨn , mɨne nati iətəm kotəsanən e nərahiən rəha napinəpuiən rəueiu e nɨftəni , mɨne iərmɨs mɨn mɨne narmɨn mɨn e nɨmagəuagəu .
59001005	Recommendation	Nəmə itəmah kəti , rəhan neinatɨgiən təsəhmeniən , kəni tolkeikei məmə in otəhrun natimnati mɨn iətəm Uhgɨn tolkeikei məmə otol , pəh in tətapuəh lan o Uhgɨn , kəni Uhgɨn otəfən kəm in e nɨkin agiən . Uhgɨn tətəfən natimnati mɨn kəm nətəmimi rəfin e nɨkin agiən , kəni məsagət rəkɨsiən e lah o nati kəutətapuəh ohni .
52005019	Recommendation	Sotalɨfu əpɨsiən nɨgəm rəha Narmɨn Rəha Uhgɨn ;
58009002	Description	Nətəmi aupən u , kəmotiuvi Nima Tapolɨn Asim u , mautol nəuan kəti əpəha nəlugɨn əhruahru , kəmotətɨhli nəuan keiu . Nəuan iətəm tətaupən lan , kautəni məmə Ikɨn Tasim Ikɨn . E nəuan əha , kəmotələhu=pən nati kətaharu-pəri lait lan ikɨn , mɨne tepɨl kəti iətəm kəməlɨn-pəri pɨret asim mɨn lan .
66003018	Recommendation	O nati u , iətəni=pɨnə əhruahru kəm təmah , təuvɨr məmə onəkotos nəhmtɨ aiən u kol tətoraip-oraip ohniəu , iətəm kəmuvan e nɨgəm tus rəkɨs namrəiən lan , kəni pəh itəmah , rəhatəmah nautə otepət . Kəni onəkotos nəhmtɨn mɨn napən ruən o nuvəniən lan , məmə onəkotəuveg nɨpətɨtəmah ko , iətəm tol naulɨsiən . Kəni mautos nəhmtɨn mɨn mərsɨn ohniəu , motol=pən e nəhmtɨtəmah , məmə nəhmtɨtəmah otəhlan , nəkoteruh vivi nati lan .
62005013	Faith	Iətətei nəghatiən mɨn u kəm təmah nətəm nəutəhatətə e Nətɨ Uhgɨn , məmə onəkotəhrun məmə itəmah nəkotos nəmiəgəhiən itulɨn .
43007018	Faith	Iətəmimi iətəm tətəghati aru əmə e rəhan nepətiən , in tətalkut aru əmə ohni , məmə otiuvi rəkɨs nətəmimi , kəni kotəfəri nərgɨn ohni . Mətəu iətəmimi iətəm tolkeikei məmə nətəmimi okotəfəri nərgɨ iətəm təmahli=pa in tuva , in iətəmimi rəha nəniən nɨpəhriəniən , in səniəmə iətəm təteiuə .
47004007	Grace	Mətəu kitah kautos nati keikei əhanəh e kɨpəhau əuas , inu nɨpətɨtah . Tol lanəha məmə otəgətun məmə nəsanəniən təuvɨr əha tapirəkɨs , təmsɨpən e Uhgɨn , təsɨsɨpəniən o təmah .
45012019	Recommendation	Piak mɨn mɨne nəuvɨnɨk mɨn . Sotalpɨniən nɨtai təfagə rəha iətəmi kəti , mətəu otəpəh əmə məmə Uhgɨn otəpanələhu nalpɨniən mɨne niəməha kəm in , mətəu-inu e Nauəuə Rəha Uhgɨn , Iərmənɨg tətəni məmə , “ In rəhak pɨsɨn əmə uək o nalpɨniən nɨtai təfagə . Iəu iəkol lanəha . ”
43008054	Faith	Kəni Iesu təni=pən məmə , “ Nəmə iəu əmə iətəfəri aru iəu , kəni rəhak nɨsiaiən in nati əpnapɨn əmə . Mətəu rəhak Tatə u itəmah nəutəni məmə in Uhgɨn rəhatəmah , inəha in tətəfəri iəu mətəfən nɨsiaiən kəm iəu .
45014020	Recommendation	Sərəkɨniən uək rəha Uhgɨn o nauəniən əmə . Nauəniən rəfin kotəuvɨr , məsotoliən iətəmi kəti tamɨkmɨk e nəhmtɨ Uhgɨn . Mətəu iətəmi kəti tatol təfagə tərah nian in tatun nati kəti iətəm tol pian tətəmei lan e rəhan nəmiəgəhiən .
43019040	Description	Kəni ilau kəmuos rəkɨs nɨpətɨ Iesu , muəuveg e napən təuvɨr kəti , nərgɨn u linən . Kəni ilau kəmuol=pən mɨr mɨne alos e napən u , təhmen əhruahru əmə məmə inu nətəm Isrel kəutəuveg nɨpətɨ iətəmimi mɨne lan , mautohtənɨm .
58010034	Faith	Itəmah nəmotos mautəhtul=pən o lah lanəha , kəni nian kəməhuvən e kaləpus , kəni itəmah nəmotasiru e lah motətəu tərah o lah e nian iəkɨs mɨn rəhalah . Kəni nian nətəmimi kəmotakləh e natimnati mɨn rəhatəmah , kəni itəmah nɨkitəmah təmagiən əmə , mətəu-inu itəmah nəmotəhrun rəkɨs məmə rəhatəmah natimnati nəuvein əha ikɨn kəutatɨg e neai , iətəm kotəuvɨr motapirəkɨs . Kəni natimnati mɨn u , ko kəsohkəiən nian kəti .
44013023	Grace	“ Kəni Uhgɨn təmol məmə Iosmiəgəh kəti , inu Iesu , otsɨpən e nəuanɨləuɨs rəha suah u Kig Tefɨt , məmə otosmiəgəh nətəm Isrel təhmen=pən əmə məmə in təməni rəkɨs .
46002009	Faith	Mətəu Nauəuə Rəha Uhgɨn tətəni məmə , “ Iətəmi tɨkə təteruh , iətəmi tɨkə tətətəu , iətəmi tɨkə təhrun , nati nak iətəm Uhgɨn təmol əpenə-penə lan rəha nətəmi mɨn u kotolkeikei in . ”
45008011	Grace	Narmɨn Rəha Uhgɨn tətatɨg e təmah , inu Narmɨn Rəha Uhgɨn u iətəm təmol Krɨsto Iesu təmiəgəh mɨn e nɨmɨsiən . Nɨpəhriəniən , nɨpətɨtəmah otɨmɨs nian kəti . Mətəu e Narmɨn Rəhan , Uhgɨn otəfɨnə mɨn nəmiəgəhiən e nɨpətɨtəmah .
45008016	Faith	Kəni Narmɨn aru Rəha Uhgɨn tətəni kəm narmɨtəmah məmə kitah nenətɨ Uhgɨn mɨn .
48006007	Recommendation	Əutətəu itəmah , soteiuə aruiən e təmah mɨn məmə itəmah nəkotəhrun noliən nati əpnapɨn kəti iətəm nɨkitəmah tərah aupən tolkeikei . Kəni ko nəsotoliən ialməli e Uhgɨn . Nɨkitəmah təsəhtiən məmə Uhgɨn otəsoliən nalpɨniən kəm təmah . Ik nəmɨsuv nəua nɨgi nak e rəham nasumiən , kəni onəkəhli aru mɨn nəuan , mun .
45011022	Grace	Otətəlɨg e noliən pəti mil rəha Uhgɨn kəm nətəmimi : in tatol təuvɨr kəm nəuvein , kəni mətələhu nəghatiən əskasɨk kəm nəuvein mɨn . In təmələhu nəghatiən əskasɨk o nətəmimi nətəm kəmotəhti nəuian , mətəu in tatol təuvɨr kəm təmah , nəmə nəkotəkeikei məutəhatətə lan e rəhan nəuvɨriən . Mətəu nəmə nəkotəpəh nəhatətəiən lan , kəni in otatgəhli rəkɨs mɨn itəmah .
59005007	Recommendation	Piak mɨn mɨne nəuvɨnɨk mɨn . Otol məmə rəhatəmah nətəlɨgiən otəfəməh nian nəutəhtahnin Iərmənɨg otɨtəlɨg=pa mɨn . Nɨkitəmah tətəhti noliən rəha iətəmi kəti rəha nasumiən . Tətəhtahnin nian əhruahru rəha nəteiən nɨmai , kəni mətəhtahnin nian rəha nərfeiən , kəni mos rəhan nətəlɨgiən təfəməh nian mətəhtahnin mətəuarus=pən tɨməhtə , kəni matəulək e rəhan nauəniən təuvɨr agɨn .
55001016	Grace	Pəh Iərmənɨg otasəkəhruin Onesiforəs mɨne rəhan mɨn , mətəu-inu nian tepət təmasiru lak mətəfəri rəhak nətəlɨgiən . Kəni təməsaulɨsiən məmə iəmətatɨg e kaləpus .
62002028	Faith	Kəni rəueiu əha , kəlkələh mɨn , otəhtul=pən lan , məmə nian in otuva kəni kitah kəsotəgɨniən məsotaulɨsiən e nəhmtɨn e rəhan nuvaiən .
48005016	Recommendation	Iəu , iəkolkeikei mə iəkəni nəghatiən kəti kəm təmah . Itəmah , Narmɨn Rəha Uhgɨn otəkeikei matit itəmah kəni itəmah nəkotohtəu=pən , kəni itəmah məsotələsiən noliən tərah aupən rəhatəmah , iətəm nəmotos motair mohietɨgəm=pa .
54001015	Grace	Inu nəghatiən tətəni pəhriən , kəni kitah kotəkeikei motəni nɨpəhriəniən lan : Krɨsto Iesu təmuva e nəhue nɨftəni məmə otosmiəgəh nətəm kotərah . Kəni iəu iətəmi iəkərah agɨn mapirəkɨs rəfin ilah .
49006010	Faith	Naunun nəghatiən rəhak tol lanu . Otəhtul əskasɨk e Iərmənɨg mɨne rəhan nəsanəniən asoli .
46010012	Recommendation	Kəni nəmə nɨkitəmah təhti məmə nəutəhtul əskasɨk , autətəu vivi itəmah , mətəu-inu itəmah mɨn nəkotəhrun nəmeiən e noliən tərah mɨn əha .
58010014	Grace	mətəu-inu e noliən sakrifais mau kətiəh əmə əha , Krɨsto təmol məmə rəhan nətəmimi nətəm Uhgɨn təmələhu məmə rəhan , ilah mɨn u kɨnotəhruahru e nəhmtɨn , matuvən matuvən , naunun tɨkə .
43010031	Violence	Kəni nətəm Isrel kəmotəmki mɨn kəpiel apɨn , məmə okotəhti in lan .
46011003	Description	Mətəu iəkolkeikei məmə itəmah rəfin nəkotəhrun məmə rəhn-kapə pətan in rəhan iərman iətəm tarmənɨg lan , rəhn-kapə nəman rəfin in Krɨsto iətəm tarmənɨg e lah , kəni rəhn-kapə Krɨsto in Uhgɨn iətəm tarmənɨg lan .
58011036	Violence	Kəni ilah nəuvein , nətəmimi kəutaləh əuvsan e lah , kəni kautalis ilah . Kəni ilah nəuvein , nətəmimi kəutəlis-ərain ilah e sen , kəni mautəmki=pən ilah e kaləpus .
58006019	Faith	Kitah kotələhu=pən rəhatah nətəlɨgiən təskasɨk o nosiən natimnati mɨn əha , tol lanəha , mol məmə nuhuiniən u , in təhmen e agke kəti iətəm tətaskəlɨm vivi rəhatah nəhatətəiən , məmə nati kəti otəsəlauəliən lan kəni məsiuvi rəkɨs mɨniən itah . Nuhuiniən u tatiti=pən itah kautəhuvən=pən e napən rəha Ikɨn Tasim Agɨn Ikɨn mautəhuvən ikɨnu ima Uhgɨn əpəha ilɨs e negəu e neai .
49005011	Recommendation	Sotohtəu-pəniən nətəmimi rəha napinəpuiən motol noliən tərah mɨn itəmah min ilah . Nati təuvɨr mɨn e noliən mɨn əha tɨkə . Mətəu otəmki=pa noliən mɨn əha e nəhagəhagiən , kəni nətəmimi okotun məmə noliən mɨn əha kotərah .
59004011	Recommendation	Piak mɨn mɨne nəuvɨnɨk mɨn . Sotəni rahiən itəmah mɨn . Nəmə iətəmi kəti tətəghati rah e pian kəti , uə in tətələhu nəghatiən kəti məmə in təmol təfagə tərah kəti , kəni iətəmi kəha , in tətəni rah lou mətələhu nəghatiən məmə lou təsəhmeniən məmə otol rəhan uək , uə lou in nati əpnapɨn əmə . Kəni nian nəkotələhu=pən lou məmə in təsəhmeniən , itəmah nəsotohtəu-pəniən lou , mətəu nəmotəri motəharəg-pəri e lou , kəni məsotatɨg ahgəliən lou .
66021021	Description	Ket asoli mɨn u kəmol e perəl ilah tueləf . Kəmol ket kətiəh kətiəh e perəl kətiəh kətiəh . Kəni suaru mɨn əpəha imə e taun u , kəmol e aiən u kol in əmə in əmə , təhlan vivi , təhmen e kɨlas .
58003006	Faith	Krɨsto , in mɨn tatol nəuia Uhgɨn . Mətəu səniəmə in ioluək əmə kəti təhmen e Mosɨs . In Nətɨn , kəni tatos nepətiən o narmənɨgiən e rəhan nimə . Kəni nəmə kitah kəsotəgɨniən , kəni motalkut məmə okotəhtul əskasɨk o nati u iətəm kitah kəmotələhu=pən nətəlɨgiən rəhatah lan , kəni motəfəri ohni , kəni nɨpəhriəniən məmə kitah u , nətəmimi rəhan , kitah rəhan nimə .
45012009	Recommendation	Noliən rəha nolkeikeiən rəhatəmah o nətəmimi , otəkeikei mol nɨpəhriəniən lan . Otəməki e noliən tərah mɨn , kəni motaskəlɨm əskasɨk noliən təuvɨr mɨn .
66011013	Violence	Kəni e nian əhruahru əha , nəmig asoli kəti təman mərəkɨn nɨpɨlga lahuənu əha kətiəh mupəh əmə nain . Nəmig təmohamu nətəmimi ilah rəfin səpɨn-tausɨn , kəni nətəmimi rəfin nətəm kəməsohmɨsiən , kəmotəgɨn motərəmrumɨn , kəni motəni nɨpəhriəniən məmə Uhgɨn e negəu e neai tatos nepətiən .
48003020	Description	Kəni nian Uhgɨn təməghati kəm Epraham , təsəghatiən e suaru kəti təhmen e nagelo mɨn uə iətəmi kəti təhmen e Mosɨs . Mətəu in əhruahru əmə təməghati məni=pən nəniəskasɨkiən rəhan e nəhmtɨ Epraham əmə .
43019010	Description	Kəni Pailət təni=pən kəm in məmə , “ ? Təhro nəsəni=paiən kəm iəu ? ? Ik nəsəhruniən məmə iəu iətos nəsanəniən məmə iəkahli pətɨgəm ik , kəni matos mɨn nəsanəniən məmə okəhti=pən ik e nɨgi kəməluau ? ”
44008032	Description	In təmətafin nəghatiən u e Nauəuə Rəha Uhgɨn , tətəni məmə , “ Kəmit təhmen e sipsip kan məmə okuhamu . Kəni təhmen e nətɨ sipsip , təsagətiən nian kətətei nɨmeimein , Kəni in təməpnapɨn əmə , məsəghatiən .
44013021	Description	Kəni nətəmimi kəmotətapuəh kəm Samuel o kig , kəni Uhgɨn təməfən Sol kəm lah u nətɨ Kis , təmsɨpən e nəuanɨləuɨs rəha Benjəmɨn . Kəni in təmarmənɨg e lah o nu fote .
56001010	Sin	Iətəghati mɨn lanu mətəu-inu nətəmimi tepət e niməfaki əpəha Krit kotəməki e nɨpəhriəniən u . Ilah , nəghatiən rəhalah tətatɨperəh pɨk təhmen e kaluəluə , mətəu nuhuən lan tɨkə , kəni mautiuvi rəkɨs nətəmimi nəuvein e nəgətuniən eiuə mɨn rəhalah . Nətəmimi tepət rəha Isrel nətəm kəutəhatətə e Krɨsto , ilah kəutəhtul əskasɨk o Lou rəhalah , məutəni məmə okəkeikei kəhgi=pən nətəmimi məmə Uhgɨn otosmiəgəh ilah . Ilah nəgətun eiuə mɨn .
44010012	Description	E nɨpəg nati əha , təmeruh nati miəgəh pɨsɨn pɨsɨn mɨn əha ikɨn iətəm kəutaliuək mɨne mautəlkəu , mɨne mənɨg pɨsɨn pɨsɨn mɨn .
43017022	Grace	Ik nɨnəfa rəkɨs nepətiən kəm iəu , kəni iəu iətəfən pəti nepətiən rəhak kəm lah , məmə ilah okəhuva kətiəh əmə təhmen əmə məmə kilau katuol kətiəh .
55001013	Faith	Ɨtəu=pən əmə suaru rəha nəgətuniən u təhruahru iətəm iəməni kəm ik , kəni ol nati u e nəhatətəiən mɨne nolkeikeiən e Krɨsto Iesu .
43002006	Description	Nɨlosɨ nati asoli ilah sikɨs , kəməlɨn əha ikɨn əha o nəhu , məmə nətəm Isrel ilah okoteikuas məutaruətuəh lan e nəhmtɨ Uhgɨn . Nɨlosɨ nati mɨn u , kəmol e kəpiel , kəni kətiəh təhrun nosiən uan-hanrɨt litə nəhu .
46015034	Recommendation	Ohtəlɨg=pa mɨn motos əhruahru mɨn nətəlɨgiən rəhatəmah iətəm təhruahru , kəni motəhlman e təfagə tərah mɨn , mətəu-inu itəmah nəuvein kotəruru əhanəh Uhgɨn , kəni inu nati kəti rəha naulɨsiən .
49004002	Recommendation	Otosiahu aru itəmah e natimnati rəfin , kəni məhuva itəmah nətəmi mətɨg , kəni nətəlɨgiən rəhatəmah otəfəməh , kəni nian suah kəti otol nati kəti təsəhmeniən e nəhmtɨtəmah , kəni nɨkitəmah otəsahmə uəhaiən ohni e nolkeikeiən rəha Uhgɨn .
65001023	Recommendation	Motəmkirəkɨs uəhai nətəm kəutatɨg iuəkɨr o nɨgəm asoli motosmiəgəh ilah . Otasəkəhruin nəuvein mɨn , mətəu nəkotəgɨn pɨk e noliən tərah mɨn rəhalah , iətəm kautol nəmiəgəhiən rəhalah rəfin tamɨkmɨk . Autətəu itəmah məmə noliən tərah rəhalah otəsekiən nəmiəgəhiən rəhatəmah .
45008028	Grace	Kitah kotəhrun məmə , Uhgɨn tatol məmə natimnati rəfin iətəm kəutəhuva , inko nati təuvɨr mɨn mɨne natimnati tərah mɨn , ilah rəfin kəutəhuva o nasiruiən e tah nətəm kotolkeikei Uhgɨn , inu kitah nətəmimi nətəm in təmauɨn e tah e nətəlɨgiən rəhan .
45016019	Recommendation	Nətəmimi kɨnotətəu rəkɨs nanusiən məmə itəmah nautol nəuia Krɨsto . Tol lanəha , nɨkik tagiən pɨk o təmah . Mətəu iəkolkeikei pɨk məmə nəkoteinatɨg e noliən əhruahru mɨn , kəni məmə nəsəhuvəniən e noliən tərah mɨn .
58009004	Description	Ikɨn əha , nati kəti əha ikɨn kəmol e aiən u kol tətoraip-oraip , iətəm katəmki=pən nati pien-pien lan , katuvan . Kəni ikɨn əha , Bokɨs rəha Nəniəskasɨkiən Rəha Nasiruiən tətəharəg əha ikɨn . Bokɨs u kəmol e nɨgi , kəni kəuveg e aiən u kol tətoraip-oraip . Kəni e nɨpəgnəua Bokɨs əha , pətəl kəti əha ikɨn kəmol e aiən u kol tətoraip-oraip , kəmargɨn=pən pɨret u mana , nəuan nəuvetɨn ikɨn . Konu kəmələhu=pən mɨn kasɨkɨn rəha Eron e Bokɨs u , kasɨkɨn u aupən Uhgɨn təmol teviə mɨn . Kəni kəpiel mil keiu əha ikɨn , iətəm kuepin-epin , kəmətei rəkɨs=pən Lou ilah ten e lau .
45003027	Faith	? Tol lanəha , iətəmimi kəti təhrun nəghati əuvsaniən o nati kəti iətəm təmol , məmə in təhruahru e nəhmtɨ Uhgɨn , uə kəpə ? Kəpə , nati tɨkə . ? Kəni iətəmimi təruru nəghati əuvsaniən o nak ? Mətəu-inu iətəmimi kəti tɨkə iətəm təhrun nɨtəu-pəniən Lou məmə tuva məhruahru e nəhmtɨ Uhgɨn . Uhgɨn tatol iətəmimi təhruahru e nəhmtɨn e nəhatətəiən əmə rəhan .
43014010	Faith	? Ik nəsəhatətəiən məmə iətatɨg e Tatə Uhgɨn , konu Tatə Uhgɨn tətatɨg lak ? Nəghatiən mɨn u iəkatəni kəm təmah , səniəmə rəhak əmə . Tatə Uhgɨn u , nian rəfin , tətatɨg lak , inu in tatol rəhan mɨn u uək .
44016022	Violence	Kəni nətəm ikɨn əha kəməhuva moteruh ilau mɨnəutəni rah ilau . Kəni suah mil u rəha kot kəmuəni=pən kəm soldiə mɨn məmə okotəpeg rəhalau napən motalis ilau e nəuanɨgi .
43013034	Recommendation	“ Iəu iətəni=pɨnə nəghatiən vi kəti kəm təmah məmə nəkotəkeikei mautol . Itəmah nəkotəkeikei motolkeikei itəmah mɨn . Iəu iəmolkeikei itəmah , kəni itəmah nəkotəkeikei motolkeikei itəmah mɨn təhmen əmə lanəha .
47005001	Grace	Tol lanəha , kotəhrun məmə nɨpətɨtah təhmen e nɨmauvluvl iətəm kitah kəutatɨg lan u ikɨnu e nəhue nɨftəni , kəni nian kəti otərah məmnəmɨt mɨkə . Kəni nian nɨmauvluvl əha tɨkə e nəhue nɨftəni , mətəu əpəha e negəu e neai , rəhatah nimə vi əha ikɨn iətəm səniəmə iətəmimi təmol , mətəu Uhgɨn əmə təmol , nɨpətɨtah vi iətəm otatɨg itulɨn .
43012044	Faith	Kəni Iesu təmagət əfəməh məmə , “ Iətəmimi iətəm tətəhatətə lak , səniəmə tətəhatətə pɨsɨn əmə lak , mətəu tətəhatətə mɨn e Uhgɨn iətəm təmahli=pa iəu .
44009013	Description	Mətəu Anənaiəs təni məmə , “ Iərmənɨg , iətətəu nəghatiən tepət e suah kəha e rəhan noliən tərah mɨn iətəm tatol e nətəm kəutəhatətə lam əpəha Jerusɨləm .
55003002	Sin	Tol lanəha mətəu-inu , nətəmimi okautətəlɨg aru əmə e lah mɨn , kəni ilah okotolkeikei pɨk məni . Nətəmimi nətəm kəutəni aru əmə nati , məutəfu aru ilah mɨn , məutəni rah nətəmimi mɨne Uhgɨn , məutəhti nəuia tatə mɨne mamə , məutəpəh nəniən tagkiu e nɨkilah , kəni okəsotɨsiaiən Uhgɨn .
45005009	Grace	Tol lanəha , Uhgɨn təmol itah kotəhruahru e nəhmtɨn e nɨra Krɨsto iətəm təmaiu nian təmɨmɨs o tah . Kəni mətəu-inu nati u in nɨpəhriəniən , kitah kotəhrun vivi məmə Krɨsto otosmiəgəh itah e niəməha mɨne nalpɨniən rəha Uhgɨn e naunun nian .
45014014	Sin	Iəu iəmuva kətiəh itɨmlau Iərmənɨg Iesu , kəni o nati u , iəu iəkəhrun vivi məmə nauəniən rəfin kotəuvɨr o nuniən , kəsotoliən iətəmi kəti tamɨkmɨk e nəhmtɨ Uhgɨn . Mətəu nəmə iətəmi kəti nɨkin təhti məmə nati kəti tamɨkmɨk e nəhmtɨ Uhgɨn , nati əha tamɨkmɨk aru əmə ohni .
54004006	Faith	Nəmə nətəni pətɨgəm nəghatiən u kəm piatah mɨn mɨne nəuvɨnɨtah mɨn , kəni ik ioluək təuvɨr kəti rəha Krɨsto Iesu . Kəni tətəgətun məmə ik iətəmimi kəti iətəm natun nəghatiən təuvɨr mɨn rəha nəhatətəiən mɨne nəgətuniən əhruahru , kəni mətəmiəgəh lan , kəni rəham nəmiəgəhiən tatɨtəu=pən nəghatiən rəfin mɨn əha .
