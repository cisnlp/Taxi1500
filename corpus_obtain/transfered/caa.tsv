62003016	Faith	Pues chequer ticoit tuc'a uc'unersiaj e Dios tamar lo que cay uche e Jesucristo tamaron, porque jaxir ixin uyajc'u ub'a tua' achamesna tamaron. Y non ub'an uc'ani tua' caturb'a cab'a tua' catacre cawermanuob' motor este que caxin cawajc'u cab'a tua' cachamesna tamarob'.
43013001	Grace	Pues entonces c'otoy e día conda c'anix achena e nojq'uin pascua y e Jesús war unata que c'anix ac'otoy e hora conda tua' aloc'oy tara tor e rum tua' asutpa axin tut Utata tut e q'uin. Y war uyajta utob' meyra tunor tin e war ac'upseyanob' tamar, y tamar era c'ani uchectes tutob' cob'a war uyajta utob' tunorob'.
58003017	Sin	¿Y chi tacar q'uijna e Dios tama e cuarenta a~no era? Pues tacar taca tin e cay uchiob' e mab'amb'anir tama e choquem lugar, y tamar era c'apa chamayob' meyra gente tama e choquem lugar yaja'.
60001014	Recommendation	Y non cocha umaxtacon e Dios xe' war cac'upseyan tut jaxir, machi ixto tua' cache b'an cocha cay cosre ani conda merato canata chi e Dios.
45011032	Grace	Porque e Dios c'apa uche tua' caquetpa yeb'ar uc'otorer e mab'amb'anir tunoron xe' turon tara tor e rum y b'an uche tua' uyub'i uchectes uc'unersiaj ticoit tunoron xe' turon tara tor e rum ub'an.
66006006	Description	Y umb'i unuc otronte' tujam e cuatro animalob' xe' b'ixirob' xe' che cocha era: —Watar inte' nuxi verano tama tunor or e rum conda tua' aquetpa imb'ijc taca lo que ayan tua' ac'ujxa umen e gente, este que inte' libra trigo axin atujri lo que atojya inte' man conda apatna tama inte' día. Y amantz'a uxte' libra cebada tamar lo que atojya inte' man conda apatna tama inte' día. Pero ira isati e aceite y nien e vino, che inte' animal xe' b'ixir.
59004010	Recommendation	Manxujresic ib'a tut e Cawinquirar Dios y jaxir tua' uchiox ixquetpa más nojta tamar jaxir.
44017031	Grace	Porque Cadiosir uturb'a inte' día conda c'ani watar tua' ub'ijnu uwira tunor e gente tama tunor or e rum tua' uwira jay bueno o jay majax bueno lo que cay uchiob'. Y jaxir erach conda uche tunor era. Y ayan inte' winic xe' erach xe' sicb'ab'ir umen e Dios xe' c'ani watar tua' uwira tama inte' intion. Y e Dios ixin uchecsu chi e winic era umen que ixin usuti ub'ixq'ues tujam e chamenob'. B'an che e Pablo uyare tunor e winicob' tama e lugar xe' uc'ab'a Areópago.
43019002	Description	Entonces e soldadob' cay ujariob' cora t'ix tua' aquetpa b'an cocha inte' corona tua' uturb'ob' tama ujor e Jesús, y ub'ujcsiob' taca inte' b'ujc xe' chacpurem ut b'an cocha ub'ujc inte' rey.
54005014	Recommendation	Y tamar era lo que inware e ixictac xe' chamen uviejo que mato jax onian ixic que bueno tua' asutpa anujb'iob' otronyajr y tua' axinto ach'ijtesianob' y tua' axin ucojcob' umaxtac y uviejo. Y tamar era matuc'a tamar tua' axin a'rob'na upaterob' umen tin e aq'uijna uwira upatnar e Dios.
43014011	Faith	C'upsenic lo que inwareox que nen turen tama Nitata, y que Nitata turu tacaren. Jay machi c'ani ic'upse lo que war inwareox era, pero c'upsenic e sian milagro lo que war inche.
66020014	Violence	Y nacpat era jujrob' inyajrer tunor uc'otorer e chamer y e lugar tia' turob' ani e chamenob' tama e c'ajc xe' atz'ajb'a taca e asufre. Y e c'ajc xe' atz'ajb'a taca e asufre era jax e chate' chamer.
58009026	Description	Pero e Cristo machi war asutpa uche ofrecer uch'ich'er otronyajr tama inte' inte' a~no conda war o'choy tama e tabernáculo lo que ayan tut e q'uin, porque jay b'an ani entonces uc'ani ani tua' asutpa achamesna iraj iraj desde ucajyesnib'ir or e rum era. Pero lo que uche jaxir, checta tari tama e hora conda b'an uc'ani e Dios tua' uyajc'u ub'a tua' achamesna inyajr taca tua' ulocse tunor e mab'amb'anir inyajrer.
44013018	Description	Pues Cadiosir intaca uwira tunor lo que majax imb'utz tut jaxir lo que war uchiob' catata viejob'irob' tama e choquem lugar tama inte' tiempo de cuarenta a~no.
46011033	Recommendation	Entonces niwermanuox, conda imorojse ib'a tua' ic'uxi e Santa Cena tua' Cawinquirar cojconic ib'a inte' intiox tua' ich'ami intarer.
66006012	Violence	Y conda e Cordero uwech'e otronte' sello numuy inte' nuxi yujcb'ar y e q'uin sutpa incsib'an ut b'an cocha ub'utz'ar e tajte'. Y e luna wacchetaca sutpa uwirnar cocha e ch'ich.
58011035	Violence	Y ayan e ixictac xe' turuanob' tama e onian tiempo xe', umen que war ac'upseyanob' tama e Dios, cay uwirob' que sutpa b'ixc'ob' tin e uyajta utob' tujam e chamenob'. Y ayan tin e sujmob' nojta este que chamayob' umen que machi c'ani uyacta e Dios motor que arob'nob' que machi ani tua' achamayob' jay uyactob' ani e Dios, porque jaxirob' war ucojcob' tama e Dios tua' uch'amiob' inte' cuxtar xe' más imb'utz conda axin asujta ab'ixq'uesnob' tujam e chamenob'.
44016037	Violence	Pero e Pablo uyare e policía era y che: —Non era ciudadanuon tua' e Roma, y nox ixiox iwatz'ion tut tunor e gente tara tama e chinam, y machi chenon juzgar tut inte' juez, sino que intaca iwatz'ion, y de allí iyosion esto tama e cárcel. Y era ¿war ca ib'ijnu tua' ilocsion tama e cárcel tz'ustaca? Machi. Uc'ani tua' ayopob' e nuquir ajc'amparob' jaxob' taca tua' ulocsion tama e cárcel era, che e Pablo.
45013009	Recommendation	Pues ch'ar tz'ijb'ab'ir tunor lo que arob'b'iron umen e Dios que non uc'ani tua' cob'ian tut: "Ira i'xin taca inte' ajnajtir ixic o taca inte' ajnajtir winic, ira ichamsan, ira ixujch'ian, ira o'sre tua' ach'ami lo que tua' otronte'." B'an che tama uyojroner e Dios. Pero tunor lo que arob'b'iron umen e Dios tua' cache era y tunor e inmojr ojroner xe' ch'ar tz'ijb'ab'ir aquetpa natanwa tama e ojroner era: "Yajtan ut apiar b'an cocha ac'ani tua' ayajtna oit umen apiar era." B'an che tama uyojroner e Dios.
62003003	Faith	Y tunor tin e war ucojcob' tua' ac'otoy aquetpob' b'an cocha e Cristo conda asutpa watar war uyactob' tunor umab'amb'anirob'. Porque e Cristo erach.
45007022	Faith	Pero tama nib'ijnusiaj inc'ani inche lo que ch'ar tz'ijb'ab'ir tama uley e Dios.
50004004	Recommendation	Tzayjresic ib'a tama Cawinquirar iraj iraj. C'ani inwareox otronyajr que tzayjresic ib'a.
66001012	Description	Entonces sutpen tua' inwira chi xe' war upejquen era. Y conda inch'ujcu inwira que ayan siete uturib' c'ajc xe' war atz'ajb'a xe' chemb'ir taca e oro.
58003018	Sin	¿Y chi tacar cay ojron e Dios y che: "San machi ixto tua' o'choyob' tua' ajiriob' tacaren tama e lugar xe' ustab'ir nimener lo que ayan tama e lugar Canaán?" Jaxob' taca xe' machi c'ani ob'ianob' tut e Dios.
43010008	Sin	Tunor tin e yopob' b'ajxan que nen ajxujch'ob' taca, y tamar era e sian oveja machi o'b'ianob' tutob'.
60002018	Recommendation	Y nox xe' ajpatnarox, c'upseyanenic tut ipatron taca tunor iwalma motor jay uche lo que imb'utz tiut o motor jay mab'amb'an uche tiut.
44006013	Description	Entonces usicb'ob' cora winicob' xe' ajmajresiajob' tua' o'jronob' upater e Esteban xe' chenob': —E winic era machi uyacta tua' o'jron upater catemplo xe' erach tut e Dios, y machi uyacta tua' uq'uijnes uley e Moisés.
47005018	Faith	Pues tunor lo que war anumuy tama inte' winic xe' uche aquetpa intiach uwirnar war achena umen e Dios, porque jax jaxir xe' cay c'umpa taca e winicob' tua' uyajc'u ujiriar umen lo que cay uche e Cristo. Y nacpat era ixin uyajc'on capatnar tua' caware e gente que coner ayan e c'umpar taca e Dios.
59005010	Recommendation	Niwermanuox, ch'ujcunic iwira cocha q'uec'o xanob' conda war unumse ub'ob' e profetob' xe' cay ojronob' tama uc'ab'a Cawinquirar Dios tama e onian tiempo.
44002021	Faith	Y tunor tin e axin upejca Cawinquirar c'ani acorpesnob'. B'an ch'ar tz'ijb'ab'ir tama uyojroner e Dios umen e profeta Joel.
66007012	Faith	Y chenob': B'an ya Cadiosiret, catattz'i ac'ab'a que meyra ayan atawarer y que meyra anatanyaj, y cawajq'uet gracias tama tunor era. Y catattz'iet que meyra ayan awonra, y que meyra ayan ac'otorer y que meyra ayan aq'uec'ojsiaj. Y b'an cocha era c'ani catattz'i ac'ab'a iraj iraj ejc'ar ejc'ar. Amén, che e sian angelob' era.
60003003	Recommendation	Y conda iyustes ib'a tua' aquetpa más imb'utz iwirnar ira ib'ijnu tamar taca lo que chequer patir tama icuerpo, o tua' imani lo que meyra atujri lo que erer atz'ab'pruma ut tua' iturb'a tama utzutzer ijor, o tua' imani lo que chemb'ir tama e oro tua' iturb'a, o tamar lo que erer ilapi xe' meyra atujri,
55001008	Faith	Y ira isub'ajra tua' achecsu uyojroner e Dios tamar Cawinquirar tut e gente axin, y ira isub'ajra tamaren umen que turen tara tama e cárcel. Pero natan que watar lo que uc'ani tua' anumse ab'a tamar umen que war achecsu uyojroner e Dios axin, pero Cadiosir axin uyajq'uet uc'otorer tua' uyub'iet anumse tunor era.
43017019	Description	Y tama tunor tin e awajq'uen c'ani inturb'a nib'a tua' intacriob' tua' ac'otoy ach'ijrsena uwirnarob' umen lo que erach.
66003002	Recommendation	Achpen y pucrun ut e c'ajc xe' ayanto tama awalma xe' c'anix atajpa. Porque nen innata que ma tz'acar lo que war ache b'an cocha uc'ani ani e Dios.
66016004	Description	Entonces ixin otronte' ángel y ujochi uvaso tama tunor e sian xucur y tama tunor unuc e cojnob', y tunor e sian ja' era sutpa ch'ich.
45005002	Faith	Pues jax tama e Cristo era que pasc'a ut e b'ir ticoit tua' uyub'ion cach'ami utacarsiaj e Dios umen que war cac'upseyan tama e Cristo. Y war caq'uec'o cawawan tama e tacarsiaj era y war catzay cacojco e día conda Cadiosir tua' uxere utawarer tacaron.
49005005	Sin	Pues tama e chinam xe' tua' e Cristo y xe' tua' Catata Dios c'ani inata era que ma erer o'choyob' tin e war uch'amiob' ub'ob' b'an taca, y ma erer o'choyob' tin e war uchiob' lo que calapir, y ma erer o'choyob' tin e war uyusre uch'amiob' lo que majax tuob', porque tin e war uyusre uch'amiob' lo que majax tuob' b'anob' cocha tin e war uyujtz'iob' ut inte' chamen dios.
58011008	Faith	Y e Abraham xe' turuan tama e onian tiempo c'upseyan tama e Dios conda pejcna umener tua' axin aturuan tama inte' lugar innajt tia' tua' uch'ami meyra rum. Y motor que e Abraham machi war unata tia' tua' ac'otoy era pero loc'oy tama ulugar tua' axin ac'otoy tama inte' lugar tia' tua' a'rob'na umen e Dios.
49005018	Recommendation	Y ira ixixin ixcaray taca e vino, porque tamar era intaca axin asatpa ijor, sino que c'ajtinic taca e Dios iraj iraj tua' ub'ut'i iwalma tacar Unawalir.
61002002	Sin	Y meyra gente tua' axin tupat e ajcanseyajob' era y c'ani uc'upsiob' e canseyaj tuob' xe' sub'ar uwirnar. Y umen e canseyaj era ayan tin e tua' axin o'jronob' upater uyojroner e Dios xe' erach.
49002018	Faith	Pues tamar lo que uche e Cristo y umen que ajc'unon Unawalir e Dios xe' inte' taca ayan war aquetpa pasar e b'ir ticoit tunoron coner motor jay tuon e Israel o motor jay majax tuon e Israel tua' uyub'ion cac'otoy tut Catata Dios.
44021025	Recommendation	Pero tin e majax tuob' e Israel xe' cay c'upseyanob' tama Cawinquirar Jesucristo cawareob'ix tama inte' carta que machi tua' ac'upseyanob' tut tunor lo que ch'ar tz'ijb'ab'ir tama uley e Moisés, pero que ayan lo que uc'ani tua' uyacta uchiob' xe' jax era: Que machi ixto tua' uc'uxi e wer xe' turb'ana tama uyaltar inte' chamen dios, y machix tua' uc'uxi e ch'ich, y que machi ixto tua' asutpa uc'uxi inte' arac xe' cotb'ir unuc, y machix tua' asutpob' axanob' tacar e ixictac o e winicob' xe' majax tuob'. B'an che e Santiago y e nuquir winicob' tama e grupo ajc'upesiajob' era tut e Pablo.
44005003	Sin	Pero e Pedro, cocha ajc'una tua' unata tunor era umen Unawalir e Dios, uyare e Ananías y che: —Ananías ¿tuc'a tua' awacta ochoy e Satanás tama awalma tua' uchiet amajres Unawalir e Dios conda ixiet aquete imb'ijc e tumin lo que cay ach'ami conda achoni e rum?
49004014	Recommendation	Y tamar era machi ixto tua' caquetpa b'an cocha inte' chuchu maxtac xe' erer amajresna wacchetaca umen inte' canseyaj xe' majax erach. Sino que non uc'ani tua' caquetpa nojta tamar cac'upesiaj tama e Cristo tua' machi camajresna umen inte' canseyaj xe' majax b'an cocha uc'ani uyojroner e Dios. Porque ayan tin e war amajresianob' tamar lo que war acanseyanob' xe' war ub'ijnuob' que jaxirob' nuxi ajcanseyajob', pero xe' intaca war ulocsiob' tunor era tamar ujorob'. Pero machi war acanseyanob' lo que uc'ani e Dios, sino que intaca war uche ub'ob' tua' ulocsiox ani tama ub'ir e Dios.
46006009	Sin	Pero nox war ixto inata que tin e war uche e mab'amb'anir axin machix tua' o'choy tama uchinam e Dios. Y ira iwacta ib'a tua' ixmajresna porque machi tua' o'choy tama uchinam e Dios tin e axin uyose ub'a taca tin e merato anujb'i tacar, o xe' war uyujtz'iob' ut inte' chamen dios, o tin e nujb'ix xe' axin uyose ub'a taca otronte' xe' majax tuach. Y machi tua' o'choy tama uchinam e Dios tin e war uche e mab'amb'anir b'an cocha inte' winic xe' war uyusre uch'ami uyet winiquir, o xe' war uche b'an cocha inte' ixic xe' war uyusre uch'ami uyet ixiquir.
58010025	Recommendation	Ira iwacta tua' ixc'otoy tama inte' servicio conda war umorojse ub'ob' e inmojr, porque ayan tin e b'an war uchiob' y machi c'ani cache b'an cocha war uchiob' jaxirob'. Sino que cac'unlesic cab'a inte' intion más y más coner cocha chequer que watarix e día conda c'ani asutpa watar Cawinquirar Jesucristo otronyajr.
51003005	Sin	Entonces chamsenic tunor uyuseriaj e mab'amb'anir lo que ayan tamarox. Y tamar era nox xe' winicox machi ixto tua' iyose ib'a taca otronte' ixic xe' majax iwixcar, y xe' ixictacox machi ixto tua' iyose ib'a taca inte' winic xe' majax iviejo. Y inte' winic ma erer uch'ami inte' uyet winiquir, y b'an inte' ixic que ma erer uch'ami inte' uyet ixiquir. Y ma erer iyusre tama iwalma tua' iche cocha era, y ma erer iyusre tama iwalma tua' iche lo que mab'amb'an. Y ma erer iyusre ich'ami lo que tua' otronte', porque tin e axin uche cocha era war uyujtz'i ut lo que ayan tua' otronte' b'an cocha jay jax ani udiosir.
52005008	Faith	Pero cocha non war caturuan tama e día uc'ani tua' cacojco cab'a tua' machi cache b'an cocha uchiob' tin e turob' tama e acb'ar. Pues turb'anic e c'upesiaj tama Cawinquirar y turb'anic uc'unersiaj e Dios xe' aquetpa b'an cocha inte' taq'uin lo que uturb'a inte' soldado tua' ucojco ut ub'a. Y cojconic tama ucorpesiaj Cawinquirar xe' b'an cocha inte' soldado xe' uc'ampes inte' casco tua' ucorpes ujor tua' machi achamesna.
55001007	Grace	Porque Cadiosir uyajc'on uc'otorer majax tua' caxin cab'acta sino que uyajc'on uc'otorer tua' uq'uec'ojsion, y tua' aquetpa inc'un cawirnar, y tua' uyub'ion cacojco cab'a tua' machi cache e mab'amb'anir.
62002004	Sin	Pero jay ayan tin e o'jron y che: "Nen imb'utzen tut e Dios", xe' che inte', pero jay machi war ac'upseyan tut uyojroner e Dios chequer que war amajresian y que matuc'a xe' erach tamar.
50002002	Faith	Y jay b'an turox cocha era entonces turb'anic ib'a tua' ixxana taca e inmojr taca inte' taca ib'ijnusiaj. Y yajtanic ut ib'a tamar uc'unersiaj e Dios. Y turb'anic ib'a tua' aquetpa intera taca iyuseriaj lo que ayan tama iwalma. Y turb'anic ib'a tua' ib'ijnu iche b'an cocha uc'ani e inmojr ajc'upesiajob'. Pues jay ixixin iche cocha era c'ani ixto ab'utc'a niwalma taca e tzayer.
43007030	Description	Pues tamar era e nuquir winicob' c'ani ani uq'uechiob' axin e Jesús esto tama e cárcel tama e día era, pero mamajchi ixin ucachi umen que merato ac'otoy e día conda aquetpa tua' aq'uejcha axin.
54006018	Recommendation	Aren tin e ayan utumin tua' uchiob' meyra lo que imb'utz tut e Dios y tua' awechc'a uc'ab'ob' tut tin e tzajtaca utob'.
43018030	Description	Y che e winicob': —Jay ma ani tuc'a war uche, machi ani war catares toit tua' cawajq'uet, che e winicob' era.
45014006	Faith	Pues tin e war ucojco inte' día cocha era war uche tunor era tua' utattz'i uc'ab'a Cawinquirar. Y tin e machi war ucojco inte' día cocha era umen que war ub'ijnu que intera día taca war utattz'i uc'ab'a Cawinquirar ub'an. Y tin e war uc'uxi tunor war uche cocha era tua' utattz'i uc'ab'a Cawinquirar, y war uyajc'u gracias e Dios tamar. Y tin e war uc'uxi e cajr taca war uche cocha era umen que war ub'ijnu que b'an uc'ani e Dios y war utattz'i uc'ab'a Cawinquirar tamar, y war uyajc'u gracias e Dios tamar ub'an.
45012012	Recommendation	Tzayricon umen que war cacojco tama ucorpesiaj e Dios, quetpicon tz'ustaca conda ayan lo que war canumse cab'a. Cac'ajtic taca e Dios iraj iraj.
44024023	Description	Y conda e Félix c'apa ojron cocha era uyare e capitán tua' uq'ueche axin e Pablo tua' aquetpa yeb'ar uc'otorer, pero que erer awarajsena y que erer atacarna umen tin e atzay uwira.
46013007	Description	Y tin e ayan uc'unersiaj e Dios tamar taric lo que taric machix tua' o'jron upater inte' upiar y che: "Pero matuc'a uc'ampib'ir nipiar era", sino que war ac'upseyan tama e Dios que machi tua' asatpa upiar era. Y tin e ayan uc'unersiaj e Dios tamar c'ani ucojco que c'ani aloc'oy bueno tunor lo que war uche upiar era, y ma tia' tua' uch'ami inte' ojroner upater upiar era.
47004013	Faith	Pues b'an cocha ch'ar tz'ijb'ab'ir tama uyojroner e Dios tama inte' Salmo y che: "C'upseyanen tama uyojroner e Dios y tamar era cay ojronen tamar", che tama uyojroner e Dios. Y non cocha war cac'upseyan ub'an tama uyojroner e Dios war cojron tamar ub'an.
52005014	Recommendation	Pues cawermanuox, c'ani cawareox era que arenic tua' apatna más tin e war ac'oyi apatnob', y tacrenic tua' achpa tama ub'ir e Dios tin e insis turu, y tacrenic tin e injayjay tua' aq'uec'o axanob', y turb'anic ib'a tua' aquetpa inc'un iwirnar tut tunor e gente.
66016010	Description	Entonces ixin otronte' ángel y ujochi uvaso tama uturtar e nuxi lagarto, y quetpa incsib'an tama tunor or e lugar tia' war ac'otori jaxir. Y tunor e gente cay uc'uxi or uyac'ob' umen e sian c'uxner era.
48006016	Grace	Pues tunorox xe' war ixc'upseyan tut lo que war intz'ijb'a tib'a era ch'amic ujiriar e Dios y uc'unersiaj, y b'an tunor tin e erachox xe' umaxtacox e Dios.
44018025	Faith	Pues jaxir canseb'ir tama ub'ir Cawinquirar, y war uchecsu uyojroner Cawinquirar taca tunor uyalma. Y erach tunor lo que war uchecsu tama e Jesús motor que jax taca uch'uymar e Juan xe' ajch'uymar uch'ami.
46010031	Recommendation	Pero non, tunor lo que caxin cache uc'ani tua' cache tua' catattz'i uc'ab'a Cadiosir tamar, motor que ayan lo que war cac'uxi o motor que ayan lo que war coych'i.
62002027	Recommendation	Pues nox cocha ich'amix Unawalir e Dios xe' eb'etb'ir tari umen e Jesucristo mix majchi uc'ani tua' ucansiox, porque jax Unawalir e Dios xe' axin ucansiox tunor uyojroner e Dios. Y erach tunor ucanseyaj jaxir y machi amajresian. Y tamar era turb'anic ib'a tua' ixquetpa intera taca e Cristo b'an cocha war ucansiox Unawalir e Dios.
59002026	Faith	Entonces b'an cocha chamen ucuerpo inte' jay c'apa loc'oy uyalma y b'an uc'upesiaj inte' ub'an, chamen jay machi war ac'upseyan tut lo que arob'na umen e Dios.
44027035	Description	Y tamar era e Pablo ujajpi ingojr pan y cay utattz'i e Dios tamar tutob', y de allí uxere e pan y cay uc'uxi.
44015020	Sin	Nen inware que atz'acta jay catz'ijb'a inte' carta tua' caware e gente era que machi ixto tua' uc'uxi e wer xe' quetpa ajc'ub'ir tut inte' chamen dios, y que machix tua' asutpa axanob' tacar e ixictac o e winicob' xe' majax tuob', y que machi ixto tua' asutpa uc'uxi inte' arac xe' cotb'ir unuc, y machix tua' uc'uxiob' uch'ich'er inte' arac.
44023003	Sin	Pero ojron e Pablo y che: —E Dios c'ani uyajq'uet ub'an, ajq'uecraneret. ¿War ca ab'ijnu tua' atuch'ien b'an cocha che tama uley e Moisés? ¿Y tuc'a tua' war aware tua' anjc'una conda ne mato o'b'na tuc'a war inche umen inte' juez xe' b'an cocha uc'ani uley e Moisés? che e Pablo.
45008001	Description	Pues entonces coner era e Dios machi ixto tua' uchion juzgar jay intera cab'ijnusiaj taca e Cristo Jesús, y jay machi war cache b'an cocha uyusre uche cawerir, sino que war caxana b'an cocha uc'ani Unawalir e Dios.
52005009	Grace	Porque Cadiosir machi uquetion tua' caxin cach'ami uq'uijnar, sino que uquetion tua' cacorpesna umen lo que uche Cawinquirar Jesucristo
66020008	Violence	Y jaxir tua' axin umajres tunor e sian chinamob' lo que ayan tama tunor or e rum. Y axin umajres tin e war ac'otori tujor e lugar Gog y tin e war ac'otori tujor e lugar Magog. Y c'ani umorojse tunor e sian soldadob' xe' meyra ayan b'an cocha e ji' lo que ayan tuti' e xucur.
46006011	Grace	Pues ayan tijam tin e cay uchiob' tunor e mab'amb'anir cocha era conda merato ac'upseyanob' tama Cawinquirar Jesucristo, pero xe' machi ixto war uchiob' tunor era coner umen que pocb'irob'ix tamar uch'ich'er Cawinquirar Jesucristo y coner tuob' e Dios. Y coner tunorox quetpox erach taca e Dios tamar uc'ab'a Cawinquirar Jesucristo tacar utacarsiaj Unawalir e Dios.
55001012	Faith	Y umen que cay inchecsu uyojroner e Dios tama e corpesiaj era war innumse nib'a coner, pero nen machi insub'ajra tamar era porque war innata chi tamar war inc'upseyan. Y c'apa inturb'a nib'a tama e Dios y innata ixto ya' que ayan uc'otorer tua' ucojcuen este que ac'otoy e día conda asutpa watar jaxir otronyajr.
49006018	Faith	Y ira iwacta tua' ic'ajti taca e Dios iraj iraj tacar utacarsiaj Unawalir. Y turb'anic ib'a tua' ich'ujcu iwira tin ucucursiaj e Satanás ipater. Y c'ajtinic iraj iraj taca e Dios tua' atacarnob' tunor e inmojr maxtacob' tua' e Dios ub'an.
52001001	Grace	Pues nen xe' Pabloen taca e Silvano y e Timoteo war catz'ijb'a e carta era tib'a xe' jax inte' grupo ajc'upesiajob' xe' turox tama e chinam Tesalónica. Pues nox quetpa intera ib'ijnusiaj taca Cadiosir xe' jax Catata y taca Cawinquirar Jesucristo. Ch'amic utacarsiaj e Dios taca ujiriar.
50004005	Faith	Y chectesic ib'a tut e gente axin tua' unatob' que nox inc'un iwirnar, porque majax innajt war Cawinquirar ticoit non.
46011026	Faith	Y tamar era tic taca tia' ic'uxi e pan era y iyuch'i lo que ayan tama e ch'eu nox war ichecsu uchamer Cawinquirar tut e gente axin este que asutpa watar otronyajr.
59005015	Faith	Y conda ic'ajti taca e Dios tujor e ajmuac era taca ic'upesiaj, entonces c'ani atz'acpa y Cawinquirar c'ani ujachi e ajmuac era otronyajr. Y jay ayan umab'amb'anir e ajmuac era Cadiosir axin ac'umpa tacar.
55001003	Faith	Pues conda inc'ajb'uet inxin intattz'i uc'ab'a Cadiosir xe' war unjtz'i ut taca inte' b'ijnusiaj xe' imb'utz b'an cocha cay uchiob' tunor nitata viejob'irob', y tamar era war inc'ajti taca e Dios tamaret tama e día y acb'ar ub'an.
66006016	Description	Y tunorob' c'ani uyareob' or e witzir y ut e sian nuquir tun y chenob': —Ojrien c'axien ticajor tua' amaquion tua' machi querna umen e Dios xe' turu tor uturtar, y tua' machi canumse cab'a más tama tunor uq'uijnar e Cordero, che tunor e gente era watar e día.
66002017	Description	Tin e ayan uchiquin uyub'ic lo que Unawalir e Dios war uyare e siete grupo ajc'upesiajob': Tunor tin e axin uche erach tama ucuxtar c'ani inwajc'u tua' uc'uxi e maná xe' ojri tari tut e q'uin, y c'ani inwajc'u inte' tun xe' sacsac ut xe' ayan inte' uc'ab'a xe' imb'utz tz'ijb'ab'ir tamar pero mamajchi unata tuc'a uc'ab'a era sino que jax taca tin e axin uch'ami tua' unata tunor era. B'an che Unawalir e Dios tama e grupo ajc'upesiajob' xe' turob' tama e chinam Pérgamo.
61002003	Sin	Y tunor e ajcanseyajob' cocha era axin ub'ijnuob' tamar taca e tumin y tamar era axin ulocsiob' meyra tumin tib'a y axin ucansiox meyra lo que majax erach. Pero watar ujatz'uar e Dios tama ujorob' wacchetaca este que axin atijresnob' inyajrer.
53002011	Sin	Y tamar era cocha matuc'a uc'aniob' xe' erach, e Dios tua' uyeb'ta watar inte' nuxi majresiaj ojroner tua' uche ac'upseyanob' tamar lo que majax erach.
45002024	Sin	Ch'ar tz'ijb'ab'ir tama uyojroner e Dios que: "E gente xe' majax tuob' e Israel war uq'uijnesob' e Dios umen que war uwirob' lo que war iche nox xe' tuox e Israel." B'an ch'ar tz'ijb'ab'ir tama uyojroner e Dios.
55003008	Sin	Pues tama e onian tiempo ayan ani chate' winicob' xe' ob'na uchiob' e mágia xe' uc'ab'a Janes y Jambres xe' c'ani ani uquete uwab'uob' tunor lo que war uche e Moisés. Y b'anob' e winicob' era ub'an, c'ani uquete uwab'uob' tunor lo que erach. Pero satrem ujorob' inyajrer, y cocha machi c'ani ac'upseyanob' tama e Dios machi war ach'ajmob' umener ub'an.
66003019	Recommendation	Tunor tin e war inc'ani inxin impejca tamar lo que war uchiob' xe' majax imb'utz, y c'ani inxin insub'ajresob' conda war uchiob' e mab'amb'anir tua' unatob' que majax imb'utz lo que war uchiob' era. Turb'an ab'a tama e Dios y actan tunor uchenar e mab'amb'anir.
45005001	Faith	Pues entonces coner que quetpon erach taca e Dios umen que war cac'upseyan tamar, c'otoyon cach'ami e jiriar taca e Dios tama Cawinquirar Jesucristo.
54004016	Recommendation	Y cojcon ab'a tama tunor lo que war ache y tama tunor lo que war icanseyan. Ira awacta tua' ache tunor era, porque tamar era i'xin acorpes ab'a y i'xin acorpes tunor tin e axin uyub'iob' lo que war achecsu axin ub'an.
44026011	Violence	Pero ayan ani ub'an conda nen cay inwatz'i e ajc'upesiajob' tua' inchiob' uchoquiob' inyajrer uc'ab'a e Jesús. Y b'an cay inche tama tunor or e lugar tama inte' inte' sinagoga, y war inq'uijna upaterob' meyra este que ixien tama inte' chinam xe' innajt tua' inware ajajtz'ob' e ajc'upesiajob' tama e Jesús yaja', che e Pablo.
48005019	Sin	Y chequer lo que uyusre uche uwerir inte' xe' jax era: Conda inte' axin uyose ub'a taca tin e merato anujb'i tacar, y conda inte' axin uche lo que intuj tut e Dios, y conda inte' axin uche lo que uche asatpa ujor conda uche.
46003007	Grace	Pero machi c'ani catattz'i tin e cay pacma, y nien machi c'ani catattz'i tin e cay tz'ayma, sino que jax taca e Dios xe' tua' atajttz'a porque jax jaxir xe' uch'ijrse lo que cuxpa tama iwalma xe' jax uyojroner e Dios.
46001007	Faith	Y tamar era nox ajc'unox tunor ic'ampib'ir umen e Dios tua' ixixin iche tunor upatnar e Dios ya que turoxto war icojco ac'otoy e día conda tua' achecta watar Cawinquirar Jesucristo otronyajr.
66014002	Description	Y wacchetaca umb'i inte' nuxi nuc xe' tari tichan tut e q'uin xe' aquiricna b'an cocha inte' cojn conda war ecmay watar o b'an cocha uyub'nar conda war aquiricna ut e q'uin. Y e nuc lo que umb'i b'an uyub'nar cocha conda achena e lajb'ar tama cora sian arpa.
44010043	Faith	Y tunor e profetob' tama e onian tiempo cay utz'ijb'a uyactob' que tunor tin e axin ac'upseyanob' tama e Jesús era c'ani acorpesnob' tama tunor umab'amb'anirob' umen que ayan e c'otorer tama uc'ab'a e Jesús. B'an che e Pedro uyare e Cornelio taca tunor tin e turob' tama uyotot.
45002007	Faith	Porque ayan tin e war usicb'ob' tua' uchiob' jax taca lo que imb'utz. War usicb'ob' e tawarer, y e tattz'arsiaj y e cuxtar xe' machi tua' ac'apa. Y tamar era e Dios tua' axin uyajc'u utuanib'ir xe' jax e cuxtar xe' machi tua' ac'apa.
66001004	Grace	Pues nen xe' Juanen c'ani intz'ijb'a inte' ojroner tama e siete grupo ajc'upesiajob' xe' turob' tama e departamento Asia. Ch'amic utacarsiaj y ujiriar Catata Dios xe' turu conda ne mato achena ani or e rum era y xe' turu coner y xe' tua' aturuan tama uc'apesnib'ir or e rum era ub'an. Pues war ich'ami tunor era tua' e siete Nawal xe' erach tua' e Dios xe' turob' tut uturtar Catata Dios,
44019004	Faith	Y che e Pablo: —E ch'uymar lo que uche e Juan xe' ajch'uymar jax taca tua' tin e war ub'ijnu tua' uyactob' e mab'amb'anir. Jaxir war ucanse e gente tua' e Israel que uc'ani tua' ac'upseyanob' tamar jaxir xe' quetpa tua' watar xe' jax e Jesús, che e Pablo.
61002009	Violence	Y tamar era chequer que Cawinquirar Dios unata ucorpes tunor tin e war uturb'a ub'a tamar jaxir conda war unumse ub'ob'. Y chequer ub'an que jaxir unata ucojco yeb'ar uc'ab' tunor tin e machi c'ani uyacta e mab'amb'anir este que ac'otoy e día tua' e juicio.
58011016	Grace	Pero jaxirob' war uyusreob' uwirob' inte' lugar xe' más galan que war che que war usicb'ob' inte' lugar xe' tua' aquetpa tuob' tut e q'uin. Y tamar era e Dios machi asub'ajra tua' uyare que jax Udiosirob', porque jax jaxir xe' ixin uyustes e lugar xe' tua' aquetpa tuob' tichan tut e q'uin.
54004007	Recommendation	Pues ira achiquini inte' aras ojroner b'an cocha ayan tara tor e rum xe' matuc'a uc'ampib'ir, sino que turb'an ab'a tua' iq'uec'o ixana tama ub'ir e Dios.
66020009	Violence	Entonces e sian soldadob' era xanob' meyra tama or e rum tua' axin uxojyob' e chinam xe' más inchoj ut umen e Dios. Pero e Dios uyeb'ta tari e c'ajc tut e q'uin y c'apa purutnob' inyajrer tunor e sian soldadob' era.
44010048	Description	Entonces e Pedro uyare tua' ach'ujyob' tunor e gente era tama uc'ab'a e Jesucristo. Y conda c'apa ch'ujyob' tunor e gente cay upejcob' e Pedro tua' aquetpa tacarob' cora día tua' uyub'iob' más tamar e Dios.
45002019	Grace	Y net war anata que imb'utzet tua' ab'ijres tin e tajpem unac'ut, y anata que net erer ajanch'acnes tin e war axanob' tama e incsib'aner xe' jax tin e matuc'a unatob' tamar lo que erach.
62002025	Grace	Y jax era e ojroner lo que Cawinquirar Jesucristo uchecsu ticoit: Que c'ani uyajc'on e cuxtar xe' machi tua' ac'apa.
59003017	Description	Pero tin e ayan e natanyaj xe' tari tut e q'uin tichan war uche intaca lo que erach, y ayan ujiriar e Dios tamar, y inc'un uwirnar, y amanxuran ut. Y inte' cocha era xe' ayan unatanyaj e Dios tamar uyusre utacre e inmojr, y mamajchi uxejb'e ut, y turix tua' uche lo que imb'utz.
43003035	Faith	Y chequer que Catata Dios uyajta ut Uyunen, porque ixin uyajc'u tua' ac'otori tujor tunor lo que ayan.
61003009	Grace	Y motor que numuy meyra tiempo cocha cab'ijnu non, pero Cawinquirar Dios c'ani ac'apa uche tunor lo que che jaxir. Pues jaxir war acojcsan, porque machi war uc'ani tua' asatpa nien incojt winic tara tor e rum, sino que warto uquisu e día axin tua' ererto uyactob' tunor umab'amb'anirob' y tua' asutpob' tut e Dios.
46007007	Grace	Pues nen quisinic que tunor e gente aquetpob' b'an cocha nen que machi anujb'i, pero inte' inte' ajc'una uc'ampib'ir umen e Dios. Ayan tin e uch'ami inte' uc'ampib'ir, y ayan tin e uch'ami intex uc'ampib'ir.
46014001	Recommendation	Pues entonces casicb'anic más ut e Dios tua' aquetpa más chequer que ayan uc'unersiaj e Dios tamaron, pero caturb'anic cab'a ub'an tua' cach'ami cac'ampib'ir nawalb'ir tua' e Dios, pero xe' más tua' caturb'a cab'a tua' cach'ami jax cac'ampib'ir tua' uyub'ion cach'ami inte' ojroner tua' e Dios y tua' casutpa cachecsu tunor era tut e inmojr ajc'upesiajob'.
47004006	Grace	Pues tama ucajyesnib'ir tunor lo que ayan cay ojron Cadiosir y che que tama e incsib'aner tua' aloc'oy e janch'aquenar, y jax Cadiosir era ub'an xe' cay uche ejpray ujanch'aquenar esto macuir tunor cawalma tua' uyub'ion cac'otoy canata tuc'a tunor utawarer Cadiosir lo que cay ejpray loc'oy tamar ut e Cristo.
44018024	Description	Pues ayan inte' winic xe' tua' e Israel xe' uc'ab'a Apolos xe' tari tama e chinam Alejandría xe' c'otoy tama e chinam Éfeso. Y jaxir war unata cocha tua' uchecsu uyojroner e Dios y war unata tunor lo que ayan tamar.
58013012	Grace	Y tamar era e Jesús ixin uwech'e uch'ich'er najtir e chinam Jerusalem ub'an tua' uchion caquetpa erach tunoron xe' war cac'upseyan tamar.
56002015	Recommendation	Pues entonces Tito, lo que war intz'ijb'a tab'a era jax lo que uc'ani tua' i'xin acanse e ajc'upesiajob'. C'unles uyalmob' tin e tzajtaca utob', y c'ayenob' tunor tin e machi c'ani uyactob' e mab'amb'anir taca tunor e c'otorer xe' ajc'unet. Ira awacta o'jron tin e c'ani uyaret que matuc'a ac'ampib'ir.
62004009	Grace	Y Cadiosir uchectes ticoit que meyra war uyajta coit conda uyeb'ta tari Uyunen xe' inte' taca ayan tua' uyub'ion cach'ami e cuxtar xe' machi tua' ac'apa tamar.
43017024	Grace	Entonces Nitatet, net c'apa awajq'uen tunor niwajcanuarob' era, y war inc'ani que axin aturuanob' tia' turen tua' erer uwirob' nitawarer lo que awajq'uenix conda ne mato achena or e rum era umen que ayajta niut.
45003016	Sin	Y war atijresianob', y war uche unumse ub'ob' tunor e inmojr.
58004014	Faith	Entonces cocha non ayan inte' casacerdote xe' más nojta xe' jax e Jesús xe' jax Uyunen e Dios xe' t'ab'ay ixin tut e q'uin, q'uec'ojsenic cab'a coner tua' caxana tama e c'upesiaj lo que war cachecsu tut e gente axin.
61001017	Grace	Y non turon tujor e witzir era conda Catata Dios cay ojron taca inte' nuxi nuc xe' tari tut e q'uin y cay utattz'i Uyunen y cay uyajc'u utawarer y che: "Jaxto era Niunen xe' inyajta ut y xe' intzay inwira", che e Dios uyare e Jesús.
46012011	Description	Pero jax Unawalir e Dios xe' inte' taca ayan xe' war uche tunor era tua' uyajc'on cac'ampib'ir inte' intion. Y jaxir uyajc'u inte' inte' ajc'upesiaj uc'ampib'ir b'an cocha uc'ani jaxir.
66008012	Description	Y conda otronte' ángel cay lajb'a tama ucorneta quetpa yob'orb'ir ut casi intajch e q'uin, y quetpa yob'orb'ir casi intajch e luna, y b'an numuy tama casi intajch tunor e sian lucero ub'an. Y tamar era quetpa incsib'an utob' casi intajch tama tunor lo que ayan tut e q'uin, y machi janch'acna casi intajch e día y nien e luna machi janch'acna tama casi intajch e acb'ar y nien e lucero machi janch'acna tama casi intajch e acb'ar ub'an.
44018017	Violence	Entonces tunor e gente xe' griego xe' turob' yaja' xe' majax tuob' e Israel ixin uchuquiob' e Sóstenes xe' jax uwinquir e sinagoga, y cay uwatz'iob' y cay uyajc'uob' meyra tut e gobernador, pero e Galión uche ub'a que machi uwira tuc'a war uchiob'.
43010039	Violence	Pues tamar era jaxirob' c'ani ani uchuquiob' e Jesús tua' uq'uechiob' axin tama e cárcel, pero jaxir intaca loc'oy tutob'.
47004016	Faith	Entonces motor que war canumse cab'a meyra cocha era, pero machi war cawacta o'choy e c'oyir tama cawalma. Y motor que war ac'apa axin cacuerpo umen que war anumuy meyra a~no tama cajor, pero tunor cawalma war aq'uec'ojsena iraj iraj umen Cadiosir.
43012003	Description	Entonces e María utares inte' media botella perfume xe' meyra atujri xe' uc'ab'a nardo. Y cay uyari e perfume era tupat uyoc e Jesús, y de allí cay utaquijse taca utzutzer ujor. Y b'utc'a tunor e otot era taca uyujtzner e perfume era.
58011009	Faith	Y e Abraham, umen que war ac'upseyan tama e Dios, ixin turuan tama inte' lugar que arob'na umen e Dios que tua' aquetpa tua'. Pero jaxir turuan tama e lugar era b'an cocha inte' ajnajtir gente y turuan tama inte' chuchu otot xe' chemb'ir taca e b'ujc. Y b'an ub'an turuanob' e Isaac y e Jacob xe' jax usitzob' e Abraham. Y jaxirob' arob'nob' umen e Dios que tua' uch'amiob' e rum era ub'an.
50003017	Recommendation	Pues entonces niwermanuox, chenic nox b'an cocha iwira inche nen, y ch'ujcunic iwira chi xe' war uche b'an cocha nen tijam nox, porque jaxir erer aquetpa inte' chequerir tamar cocha uc'ani tua' ixquetpa ub'an.
48006002	Recommendation	Y tacrenic ib'a inte' intiox conda ayan tin e war unumse ub'a tijam tua' machi acucrema tamar. Porque jay war iche cocha nen war ac'apa iche b'an taca cocha uc'ani e Cristo.
59002024	Faith	Entonces erer cawira que inte' winic ac'otoy achectesna que erach umen e Dios tamar lo que uche ub'an y majax tamar taca lo que war ac'upseyan tamar.
45009014	Faith	Entonces ¿tuc'a cawaric tamar era? ¿O mab'amb'an ca lo que ub'ijnu uche Cadiosir era? Machi.
45014001	Recommendation	Pues entonces jay ayan inte' hermano xe' mato jax nojta tama uc'upesiaj tama Cawinquirar más ani bueno tua' cach'ami b'an taca y que machi cojron tamar lo que ma chequer jay erach o jay majax erach.
66012007	Violence	Y nacpat era ayan inte' nuxi tz'ojyir tut e q'uin, y tamar era e Miguel xe' jax e más nuquir ángel taca tunor uyangelob' xe' turob' yeb'ar uc'otorer cay uchiob' e tz'ojyir upater e nuxi chan. Y e nuxi chan ayan meyra uyangelob' tacar ub'an.
49004026	Recommendation	Y jay ixq'uijna, ira iwacta a'jni ijor tua' iche e mab'amb'anir. Y ira iwacta eixna e q'uijnar tamarox sino que sisijresic ib'a tua' machi ixacb'are taca e q'uijnar era.
60003009	Recommendation	Y ira isuti uyeror ut tama tin e war uche e mab'amb'anir ipater. Y ira ib'axe tin e war ub'axeox, sino que chojb'esic utob'. Porque Cadiosir ixin upejcox tua' ich'ami e chojb'esiaj.
43008029	Grace	Porque tin e uyeb'ta tarien turu tacaren. Y ma tia' uyacten nib'ajner porque war inche jax taca lo que atzay uwira iraj iraj, che e Jesús.
49006014	Recommendation	Warenic turix tua' iche e tz'ojyir. Y canoenic tunor lo que erach tua' e Dios tua' machi ixmajresna xe' b'an cocha inte' cinturón lo que ayan cachb'ir tama unac inte' soldado tua' uquete tunor ub'ujc. Y turb'anic ib'a tua' ixquetpa erach tama tunor lo que war iche xe' b'an cocha inte' taq'uin lo que uturb'a inte' soldado tua' ucojco ut ub'a.
66001020	Description	C'ani inchectes toit era lo que war che e siete lucero lo que q'uecher nimener tama ninojc'ab' y lo que war che e siete uturib' c'ajc xe' chemb'ir taca e oro. Pues e siete lucero era war che tin e aquetpa cocha inte' líder tama inte' inte' grupo ajc'upesiajob'. Y e siete uturib' c'ajc era war che e siete grupo ajc'upesiajob'.
58002009	Grace	Pero cawira ut e Jesús xe' quetpa más chuchu imb'ijc uc'ampib'ir que e angelob'. Y b'an quetpa taca utacarsiaj e Dios tua' uyub'i axin achamay tama tunoron. Pero coner cawira ut e Jesús que war ac'otori taca e tawarer y taca e tattz'arsiaj umen que ixin unumse ub'a tama e chamer.
50002013	Grace	Porque Cadiosir war apatna tama iwalma tua' utacriox iyusre lo que uc'ani jaxir y tua' utacriox iche lo que uc'ani jaxir ub'an.
43015011	Grace	'War inwareox tunor era tua' erer aquetpa nitzayer tamarox, y que nitzayer era erer axin ub'ut'i tunor iwalma.
54001001	Description	Pues nen xe' Pabloen jax inte' apóstol tua' e Cristo Jesús umen que b'an arob'nen umen Catata Dios xe' jax Cawajcorpesiaj y umen e Cristo Jesús xe' jax tin e war cacojco tamar.
54002009	Recommendation	Y inc'ani ub'an que e ixictac y e ch'om ijch'octac axin ucojco ub'ob' conda war ub'ujcse ub'ob' b'an cocha war uchiob' coner tua' machi usub'ajres ub'ob'. Y machi tua' uyustes utzutzer ujor tua' taca e'rna umen e gente y machi tua' utz'iri inte' oro o ingojr perla tama utzutzer ujor y nien machi tua' ulapi ub'ujc xe' meyra atujri.
43002015	Violence	Y conda e Jesús uwira tunor era, uch'ami inte' jarb'ir q'uewer y cay uwatz'i uyajnes tunor e ajchonmar taca tunor e wacax y e oveja. Y cay upusi e tumin tua' tin e war uwech'iob' ut e tumin y ucucru ixin e sian mesa tuob'.
49002010	Grace	Pues tunoron chemb'iron umen e Dios tama e Cristo Jesús tua' caxin cache meyra lo que imb'utz. Y lo que war uc'ani tua' cache xe' imb'utz ustab'ir umener conda ma ani tuc'a or e rum era.
60004012	Recommendation	Pues entonces niwermanuox xe' inchoj iut nimener, ira ib'ijnu tamar lo que war inumse ib'a era, b'an cocha jay jax taca ani nox xe' war inumse ib'a.
66019007	Recommendation	Tzayenic tunorox. B'ut'ic iwalma taca e tzayer y catattz'i uc'ab'a Cadiosir porque c'otix e hora tua' acay e nojq'uin tama e nujb'iar tua' e Cordero, y tin e tua' anujb'i tacar c'apa ustana.
49006017	Recommendation	Y ch'amic e corpesiaj tua' Cadiosir tua' icorpes ib'a b'an cocha inte' soldado xe' uc'ampes inte' casco tua' ucorpes ujor tua' machi achamesna. Y ojronenic tamar uyojroner e Dios tua' icucru e Satanás porque uyojroner e Dios era b'an cocha inte' machit xe' ajc'unon umen Unawalir e Dios b'an cocha inte' soldado xe' uc'ampes umachit tua' ucucru uyenemigo y b'an tua' cac'ampes uyojroner e Dios non ub'an.
44007024	Violence	Y conda yopa tujam upiarob', cay uwira que ayan inte' upiar xe' war unumse ub'a umen que ayan inte' winic tua' e Egipto xe' war uwatz'i. Y tamar era e Moisés cay ub'ijnu que c'ani ucorpes upiar era, y ixin uchamse e winic tua' e Egipto.
53003013	Recommendation	Pues cawermanuox, ira ixc'oy iche lo que imb'utz tut e Dios.
46016013	Faith	Pues turb'anic ib'a tua' icojco ib'a tua' machi ib'ijnu iche e mab'amb'anir. Y q'uec'ojsenic ib'a tua' ixc'upseyan tama tunor uyojroner e Dios. Turb'anic ib'a cocha winicox tua' e Dios tunorox. Y q'uec'ojsenic ib'a tua' ixxana tama ub'ir e Dios.
44007043	Sin	Pues más cay iturb'a ib'a tama e champa xe' chemb'ir imener taca e b'ujc xe' quetpa tua' e chamen dios Moloc xe' cay iq'ueche ixin tama ilugar. Y war ixtzay iq'ueche axin inte' chamen dios xe' b'an uwirnar cocha inte' lucero xe' uc'ab'a Renfán. Y jax nox xe' cay iche e chate' chamen dios era tua' iyujtz'i ut, y tamar era c'ani intzacriox ixixin esto tama e lugar Babilonia xe' más innajt teinxejr b'ana. B'an ch'ar tz'ijb'ab'ir umen e profeta.
53002015	Recommendation	Entonces niwermanuox, q'uec'ojsenic ib'a tama ub'ir e Dios y ira inajpes e canseyaj lo que cay cachecsu tiut conda turonto tacarox y lo que cay catz'ijb'a tama inte' carta tib'a.
47005005	Grace	Pues jax Cadiosir xe' cay uyusteson tua' uyub'ion cach'ami intex cacuerpo xe' imb'utz xe' tua' cach'ami conda caxin tut e q'uin, y ixin uyajc'on Unawalir tua' uchion canata que san tua' uyajc'on cacuerpo xe' imb'utz b'an cocha cay uyareon.
54002011	Recommendation	Pues e ixictac y e ch'om ijch'octac uc'ani tua' uyub'iob' tz'ustaca tin e war acanseyan tamar uyojroner e Dios y uc'ani tua' aquetpob' manxujresb'ir tut e Dios.
54005019	Recommendation	Y ira aturb'a ab'a tama inte' ojroner upater inte' líder jay majax q'uechb'ir umen chate' o uxte' ajchecsuyaj.
45016016	Recommendation	Pues entonces c'ajpesic ib'a inte' intiox taca inte' mecsaj xe' erach. Tunor e sian grupo ajc'upesiajob' tama e Cristo war uyeb'tob' axin e c'ajpesiaj tib'a ub'an.
66018019	Description	Y tunor tin e axanob' tor e barco cocha era axin uyariob' e tanlum tama ujorob' tua' uchecsu ub'ob' que tzajtaca utob' y axin aruob' tamar lo que war unumse ub'a e nuxi chinam era y che: —Tzajtaca utob' tunor tin e turob' tama e chinam era. Pues tunor tin e ayan ubarco xe' axanob' tor e ja' b'oro ani meyra utumin umen lo que cay uchoniob' tama e nuxi chinam era. Pero era wacchetaca tijrpa y satpa tunor lo que ayan ani tamar. B'an tua' o'jronob' e winicob' era.
62003001	Grace	Pues entonces b'ijnunic cob'a uyajta coit Catata Dios que ixin upejcon tua' caquetpa umaxtac, y b'anon. Y tamar era tin e turob' tara tor e rum machi war unatob' cocha turon porque machi war unatob' cocha turu e Dios ub'an.
60005005	Recommendation	Y b'an ub'an tamarox nox xe' ch'om maxtacox, uc'ani tua' iturb'a ib'a yeb'ar uc'ab' tin e más ayan ujab' que nox. Y tunoron ub'an uc'ani tua' camanxujres cab'a tut e Dios y tut capiar porque ch'ar tz'ijb'ab'ir tama uyojroner e Dios que: E Dios uxejb'e ut tunor tin e uche ub'a que jax taca unata, pero utacre taca uc'unersiaj tunor tin e war umanxujres ub'a. B'an che tama uyojroner e Dios.
45003004	Faith	Machi. Y machi tua' cab'ijnu que e Dios machi ixto tua' ac'apa uche tunor lo que quetpa tua' uche. Porque Cadiosir c'ani uche tunor lo que erach iraj iraj motor jay axin amajresian tunor e winicob'. Pues ch'ar tz'ijb'ab'ir tama uyojroner e Dios que: Que net, Cadiosiret, tua' iquetpa erach tama tunor lo que aware, y net tua' iquetpa erach conda axin uchietob' juzgar. B'an ch'ar tz'ijb'ab'ir tama uyojroner e Dios.
44009014	Violence	Y era tari esto tama cachinam tara taca uc'otorer uwinquir e inmojr sacerdotiob' tama e chinam Jerusalem tua' uyub'i uq'ueche axin tama e cárcel tunor tin e axin utajwi xe' war upejca ac'ab'a, che e Ananías.
61002001	Sin	Pero tama e onian tiempo ayan ub'an e profetob' xe' ajmajresiajob' tujam e gente tua' e Israel. Y ayan ub'an tijam nox coner. Ayan tin e war ucanse e majresiaj mucur, motor que tut e gente war uche ub'ob' que erach tunor. Pero jaxirob' ucansiob' jax taca lo que ayopa tama ujorob' xe' mab'amb'an y este que axin umuquiob' uc'ab'a Cawinquirar xe' mamb'irob' ani umener. Y tamar era uc'ani tua' asatpob' wacchetaca.
43005018	Violence	Y tamar era q'uijnob' meyra e winicob' era y cay ub'ijnuob' tua' uchamsiob' e Jesús porque jaxir machi war ac'upseyan tut lo que ch'ar tz'ijb'ab'ir tama uley e Moisés tama e día tua' e jiriar. Y war aq'uijnob' ub'an umen que jaxir che que e Dios jax Utata xe' war che que jaxir Dios ub'an.
46011002	Faith	Pues entonces niwermanuox, c'ani intzayjresox era umen que war ic'ajpes iraj iraj tunor lo que cay inwareox, y umen que war icojco tunor e canseyaj lo que cay ich'ami tamaren.
44002025	Faith	Y canata que b'an porque ayan lo que utz'ijb'a e rey David tama uyojroner e Dios tamar Cawinquirar Jesús tama e onian tiempo xe' che: Nen inwira que turu Niwinquirar taniut tama tunor e tiempo, y que turu jaxir tama ninojc'ab' tua' ucojcuen tua' machi imb'ajc'usena, che e David.
60001023	Grace	Porque nox sutpa cuxpox otronyajr, pero majax umen inte' tatab'ir tara tor e rum xe' aquetpa tua' achamay, sino que tamar uyojroner e Dios xe' b'ixir y xe' machi tua' ac'apa.
59005016	Recommendation	Checsunic ib'a tut e inmojr ajc'upesiajob' inte' intiox y c'ajtinic taca e Dios tama inte' intiox tua' ixtz'acpesna. Porque conda uc'ajti taca e Dios tin e erach, erer uch'amiob' meyra lo que imb'utz tua'.
43006047	Faith	C'ani inwareox era que tunor tin e ac'upseyanob' tamaren c'ani uch'amiob' e cuxtar xe' machi tua' ac'apa.
43014018	Grace	Y nen machi tua' inwactox ib'ajner, sino que c'ani insutpa waten tua' inturuan tacarox.
45003002	Grace	Pues meyra ayan uc'ampib'ir jay aquetpa ajisrael inte' winic, y meyra ayan uc'ampib'ir jay xujra imb'ijc uq'uewerir utejromar. Y ayan uc'ampib'ir e ajisraelob' era ub'an porque sicb'ab'irob' umen e Dios tua' a'jc'unob' uley e Moisés.
49006005	Recommendation	Y nox xe' manox xe' mamb'irox inyajrer ch'ab'unic ib'a tua' ixc'upseyan tut iwajyum tama tunor lo que uyareox iche. Y chenic tunor era taca tunor iwalma b'an cocha jay war ani iche tunor era tama e Cristo.
45002004	Grace	¿O war ca ab'ijnu que matuc'a uc'ampib'ir que meyra ayan uc'unir e Dios y que ayan meyra ucojcseyaj y que jaxir tz'ustaca turu? Net machi war anata que jax taca uc'unir e Dios era que war upejquet tua' awacta tunor amab'amb'anir y tua' isutpa ic'upseyan tut jaxir.
62005014	Faith	Y non era war canata que tunor lo que war cac'ajti taca e Dios, jay cac'ajti b'an cocha uc'ani jaxir, que jaxir war uyub'i tunor era.
45015013	Faith	Que e Dios xe' war uyajc'ox tua' icojco tamar, ub'ut'ic iwalma taca e tzayer y taca e jiriar umen que war ixc'upseyan tamar jaxir tua' uyub'i ab'oro tama iwalma meyra icojcsiaj tama uc'otorer Unawalir e Dios.
43019041	Description	Y tama e lugar tia' chamesna e Jesús ayan inte' huerto. Y macuir e huerto era ayan inte' ch'en tama ut inte' nuxi tun xe' jax inte' mujr tia' mato majchi amujca tamar.
66019020	Violence	Pero c'apa cucurna e nuxi lagarto xe' loc'oy macuir e ja' y cajcha. Y cajcha ub'an e nuxi lagarto xe' loc'oy macuir e rum xe' jax e profeta xe' amajresian. Jaxir jax tin e cay uche meyra milagro taca uc'otorer e b'ajxan nuxi lagarto y tamar era cay umajres meyra gente xe' jax tin e ixin uch'amiob' use~nair e nuxi lagarto y xe' cay uyujtz'iob' ut e chamen dios xe' chemb'ir b'an cocha uwirnar. Entonces e nuxi lagarto taca e profeta xe' amajresian jujra ixiob' b'ixir tama e c'ajc xe' war atz'ajb'a taca e azufre.
45012020	Recommendation	Y ch'ar tz'ijb'ab'ir tama uyojroner e Dios otronyajr que: "Jay ayan inte' xe' war uxejb'e oit xe' war aytz'a, wesen, y jay war ataqui uti', ajc'un e ja' uyuch'ic, porque conda ache lo que imb'utz tut inte' xe' war uxejb'e oit, war ache asub'ajra e winic era." B'an ch'ar tz'ijb'ab'ir tama uyojroner e Dios.
51003016	Recommendation	Y canoenic más y más tama tunor e ojroner lo que ajc'unon umen Cawinquirar Jesucristo. Cansenic ib'a inte' intiox tunor tama Cawinquirar, y t'ab'senic iwalma inte' intiox taca tunor unatanyaj e Dios, y c'aywijresic inte' intiox inte' salmo y inte' himno y inte' coro, y chenic tunor era tua' itattz'i uc'ab'a e Dios tama tunor lo que cay uche tamarox.
51003019	Recommendation	Y nox xe' winicox c'aninic iwixcar xe' tib'a y ira iche ib'a intran iwirnar tutob'.
54005016	Recommendation	Y jay inte' hermana ayan inte' ixic xe' chamen uviejo tujam ufamilia uc'ani tua' axin utacre tua' machi ac'axi tujor inte' grupo ajc'upesiajob' tua' utacre e ixic era. Y tamar era e grupo ajc'upesiajob' era ererto utacriob' tin e aquetpa choquem inyajrer.
62005011	Grace	Y lo que e Dios war uchecsu ticoit jax era: Que jaxir ixin uyajc'on e cuxtar xe' machi tua' ac'apa, y que e cuxtar era atajwina tamar taca Uyunen.
62005012	Faith	Tin e turu Uyunen e Dios tama uyalma, turu e cuxtar xe' machi tua' ac'apa tama uyalma ub'an. Pero tin e machi turu Uyunen e Dios tama uyalma, matuc'a e cuxtar xe' machi tua' ac'apa tama uyalma ub'an.
43008036	Grace	Pues nen xe' Uyunenen e winic erer imb'aniox tua' machi ixto ixquetpa cachar b'an cocha inte' man xe' mamb'ir inyajrer. Y jay b'an inche, nox c'ani ixquetpa b'amb'ir inyajrer.
49003013	Faith	Y tamar era c'ani inwareox que ira ixjayjayran tama iwalma umen que nen war innumse nib'a tara tama e cárcel. Porque nen turen tama e cárcel umen que cay intacriox tunorox, y lo que war innumse nib'a era ac'ampa tua' itattz'i uc'ab'a Cadiosir tamar umen que jaxir war ucojcuen motor que tara turen tama e cárcel.
45016018	Sin	Porque e winicob' cocha era machi war uyujtz'iob' ut Cawinquirar Jesucristo sino que war uchiob' lo que uyusre uchiob' tama uwerir, y war umajres uyalmob' e gente xe' mato jax nojta tama e c'upesiaj porque jaxirob' war o'jronob' taca e ojroner xe' inchi' y xe' galan uyub'nar.
45001029	Sin	Y b'ut'ur ujorob' taca tunor e sian mab'amb'anir, y war uyusreob' tua' uch'amiob' e ixictac axin, y war uyusreob' tua' uch'amiob' uyet winiquir. Y motor que meyra ayan lo que ayan tuob' pero warto uyusreob' tua' uch'amiob' más. Y machi ub'ijnuob' tua' uchiob' lo que imb'utz. Y war ac'uxnaq'uiob' uwirob' lo que ayan tua' otronte', y war uyusreob' tua' achamsanob', y war aq'uecranob' iraj iraj, y war amajresianob', y war uyusreob' meyra lo que intuj tama uwerir, y war o'jronob' upater e inmojr.
55001014	Recommendation	Cojcon tunor e canseyaj xe' erach xe' ajc'ub'iret tacar utacarsiaj Unawalir e Dios xe' war aturuan tama cawalma.
48006008	Faith	Pues jay inte' axin uche inte' pacmar tua' taca utzayjres uwerir, tama uwerir era axin uch'ami e cosecha xe' jax e chamer. Pero jay inte' axin uche inte' pacmar tua' utzayjres Unawalir e Dios, entonces axin uch'ami inte' cosecha tua' Unawalir e Dios era xe' jax e cuxtar xe' machi tua' ac'apa.
46010009	Recommendation	Y ma erer cache cocha uchiob' tin e cay uchiob' e mab'amb'anir tama e choquem lugar tua' uwirob' ani jay aq'uijna Cawinquirar uwira tunor era, porque tamar era jaxirob' chamayob' c'uxb'ir umen e sian chan.
46013005	Recommendation	Y tin e ayan uc'unersiaj e Dios tamar machi tua' axin uq'uijnes e gente axin, y machi tua' uyusre uch'ami tunor lo que uwira, y machi aq'uijna iraj iraj. Y tin e ayan uc'unersiaj e Dios tamar machi ut'ab'se e q'uijnar tama uyalma tamar lo que chena upater.
66009009	Description	Y upat e sian sajc era aquetpa b'an cocha e taq'uin, y conda atob'oy axin calapir aquiricna uwich, b'an cocha aquiricna uyoc e sian chij conda war a'jniob' taca inte' inte' ucarreta tama inte' tz'ojyir.
43015022	Sin	'Jay machi ani yopen tua' inwareob' e gente tara tor e rum lo que uc'ani e Dios tua' uchiob', matuc'a ani umab'amb'anirob'. Pero coner ma cocha erer ulocse ub'ob' que matuc'a umab'amb'anirob' porque chequer tutob' tuc'a war uchiob'.
51004005	Recommendation	Y turb'anic ib'a tua' aquetpa imb'utz iwirnar tut e gente xe' machito ac'upseyanob' tama Cawinquirar Jesucristo conda war ixojron tacarob'. Y conda itajwi ib'a taca inte' cocha era c'ampesic e tiempo tua' ichecsu uc'unersiaj e Dios tutob'.
45006006	Faith	Y canata que e mab'amb'anir lo que war ani ac'otori macuir cawalma chamay taca e Cristo tut e cruz, y b'an cocha era quetpa tijresb'ir uc'otorer e mab'amb'anir tama cawalma tua' machi uyub'i asutpa uyareon tuc'a tua' cache otronyajr.
62003010	Sin	Y tamar era erer inata chi umaxtac e Dios y chi umaxtac e diablo, porque tunor tin e machi uche lo que erach y nien machi uyajta ut uyet ajc'upesiajir, majax tua' e Dios.
45008007	Sin	Pues tin e ub'ijnuob' tua' taca uchiob' lo que uc'ani e winicob' tara tor e rum war uxejb'iob' ut e Dios, porque machi c'ani umanxujres ub'ob' tut uley e Dios y nien machi uyub'iob' tua' uchiob'.
44002026	Faith	Y tamar era b'utc'a niwalma taca inte' nuxi tzayer este que ojronen meyra ojroner tama niwej, y tamar era c'ani aturuan atzay nicuerpo ub'an umen que war incojco tama e Dios, che e David.
46010020	Sin	Pero lo que c'ani inwareox jax era: Que conda inte' xe' machi war ac'upseyan tama Cawinquirar axin uturb'a e wer tut inte' chamen dios que jaxir war uturb'a tunor era tut inte' mab'amb'an mein, y majax tut e Dios. Y nen machi inc'ani que ayan tijam tin e war uc'uxi e wer era taca tin e war uyujtz'iob' ut inte' mab'amb'an mein, porque jay b'an ani iche war ixquetpa intera taca e mab'amb'an mein era.
44013001	Description	Pues entonces tama e grupo ajc'upesiajob' xe' turu tama e chinam Antioquía ayan cora profetob' y ayan cora ajcanseyajob'. Y ya turu e Bernabé y e Simón xe' uc'ab'a Negro ub'an, y ya turu e Lucio xe' tua' e chinam Cirene, y ya turu e Manaén xe' jax inte' winic xe' ch'i' tuyejtz'er e Herodes xe' jax e rey tama e departamento Galilea, y ya turu e Saulo.
49005006	Recommendation	Pues ira iwacta ib'a tua' ixmajresna umen tin e upejcox taca inte' ojroner xe' tojb'en uyub'nar, porque watar uq'uijnar e Dios tujor tunor tin war uchiob' tunor era cocha machi war ac'upseyanob' tut jaxir.
56001011	Sin	Pues uc'ani tua' aquete awab'u e gente cocha era porque war axanob' y war acanseyanob' tamar lo que machi ani uc'ani tua' acansena este que axin usati ujorob' tunor tin e turob' tama inte' otot. Pero war uchiob' tunor era ajtaca tua' ulocse e tumin tua' e gente axin.
43013011	Sin	Pues e Jesús cay che que ayan inte' xe' ayanto e b'onemar tamar porque war unata chi umen tua' atujch'a.
43010001	Sin	Entonces ojron e Jesús y che: —C'ani inwareox era que tin e machi o'choy tama e puerta lo que ayan tama e macte' tia' macar e ovejob', sino que intaca atob'oy tujor e macte' tua' o'choy, jax inte' ajxujch.
61002015	Sin	Jaxirob' ajsatparob' war axanob' porque ixin uyactob' e b'ir xe' erach. Cay uchiob' b'an cocha uche e profeta Balaam xe' jax uyunen e Beor xe' turuan tama e onian tiempo. Jaxir uyajta ut e tumin lo que uch'ami umen que war uche e mab'amb'anir.
44014005	Violence	Entonces tin e tuob' e Israel y tin e majax tuob' e Israel xe' machi c'upseyanob' tama Cawinquirar cay uturb'a ub'ob' tua' aquetpa intera ub'ijnusiajob' taca tin e ajc'amparob' tama e chinam era tua' axin uc'ayob' e Pablo y e Bernabé este que uchamsiob' taca e tun.
43021017	Description	Entonces e Jesús sutpa uyub'i tua' e Pedro uxyajr y che: —Net ac'ab'a Simón xe' uyunenet e Jonás. ¿Erachet ca que war ayajta niut? che e Jesús. Y e Pedro quetpa tzajtaca ut umen que uxyajr war ub'na tua' jay uyajta ut e Jesús. Y che e Pedro: —Niwinquiraret, net anata tunor, y net anata que inyajta oit, che e Pedro. Y che e Jesús: —Quiqui cojcsanen tama tunor tin ac'upseyanob' tamaren b'an cocha inte' ajcojc oveja xe' axin ucojco tunor e oveja.
66021027	Sin	pero machi tua' o'choy lo que mab'amb'an. Y mamajchi tua' o'choy tama e chinam era xe' war uche lo que intuj, y nien machi tua' o'choy tin e amajresian. Ajtaca tua' o'choyob' tin e tz'ijb'ab'ir uc'ab'ob' tama e jun tua' e cuxtar xe' machi tua' ac'apa xe' tua' e Cordero.
66017004	Sin	Y ub'ujc e ixic era chacpurem uwirnar. Y tama ub'ujc ayan ub'an lo que chacchac ut y ayan lo que incsib'an ut. Y tunor lo que ch'ur tut unuc xe' jax uyujy y uyarita chemb'ir taca e oro. Y tamar uyujy y uyarita era ayan e tun xe' galan ejpray y ayan e tun yujy xe' uc'ab'a perla. Y tamar uc'ab' q'uecher umen inte' vaso xe' chemb'ir taca e oro xe' b'ut'ur taca tunor e sian mab'amb'anir lo que cay uche e ixic era tama uwerir.
51003014	Recommendation	Pero lo que ayan más uc'ampib'ir tujor tunor jax era: Que nox ixixin iyajta ut ib'a inte' intiox, porque tamar era ixixin ixquetpa intera tunorox inyajrer tama Cawinquirar.
43012023	Description	Y che e Jesús: —War ac'otoy e hora conda nen xe' Uyunenen e winic c'ani insutpa inxin tut e q'uin.
45002022	Sin	Net war acanse e gente axin que ma erer axin taca inte' ajnajtir ixic, y net ¿ma ca nic war i'xin taca inte' ajnajtir ixic? Y war axejb'e ut tunor e chamen dios, pero ¿ma ca nic war ixujch'i lo que ayan macuir e otot tia' turob' e sian chamen dios era?
45007008	Sin	Pero e mab'amb'anir uchuqui niwalma y cay uc'ampes e ley era tua' ut'ab'se e sian mab'amb'an b'ijnusiaj tama niwalma. Pues tia' machi unatob' e gente jay ayan inte' ley, matuc'a uc'otorer e mab'amb'anir ub'an.
44026017	Grace	Pero c'ani inweb'tet i'xin esto tut e gente xe' majax tuob' e Israel, y c'ani incorpeset tua' machi ichamesna conda iquetpa tama uc'ab'ob' e gente xe' tuob' e Israel o tama uc'ab'ob' e gente xe' majax tuob' e Israel.
56003003	Sin	Pues c'ani inwaret que non ub'an intran ani cawirnar, y que machi ani c'upseyanon tut e Dios, y que war ani camajresna iraj iraj, y que cacharon ani tama tunor lo que uyusre uche cawerir y tamar lo que galan ani canata cache. Y war ani cache meyra e mab'amb'anir, y cac'uxnaq'ui ani cawira lo que ayan tua' otronte', y xejb'eb'ir coit ani umen e inmojr y caxejb'e cab'a ani inte' intion ub'an.
54005021	Recommendation	Pues Timoteo, c'ani inwaret era tut Cadiosir y tut e Cristo Jesús y tut tunor e angelob' xe' sicb'ab'irob' umen e Dios que uc'ani tua' ic'upseyan tut tunor lo que war intz'ijb'a tab'a era. Porque uc'ani tua' i'xin ac'aye tunor tin e war uchiob' e mab'amb'anir motor jay jax inte' xe' itzay awira o motor jay machi. Porque uc'ani tua' achempa lo que erach tut e Dios watar lo que watar.
58010035	Recommendation	Ira isati ic'upesiaj tama Cawinquirar era porque Cadiosir tua' axin uchojb'esox meyra jay machi ixixin iwacta ub'ir e Cristo.
46004002	Faith	Pues tin e ajc'una inte' upatnar umen e Dios uc'ani tua' uturb'a ub'a tua' uche imb'utz tunor e patnar era.
44009043	Description	Y e Pedro quetpa cora día tama e chinam era tama uyotot e Simón xe' jax inte' winic xe' unata uyustes e q'uewer.
46003016	Grace	Pues entonces niwermanuox, ¿war ca inata que nox larox cocha inte' otot tua' e Dios? Pues b'an, porque war aturuan Unawalir e Dios tama iwalma.
58010019	Faith	Pues entonces niwermanuox, cocha war cac'upseyan meyra tama uch'ich'er e Jesús, non erer cochoy tama e lugar xe' más erach tia' turu Catata Dios.
43008021	Sin	Entonces ojron e Jesús otronyajr y che: —Nen c'ani inloc'oy tama e lugar era, y nox c'ani isajquen y c'ani ixchamay tamar imab'amb'anir. Pero tia' inxin nen, nox machi uyub'iox ixc'otoy, che e Jesús.
51003012	Recommendation	Entonces niwermanuox, cocha nox sicb'ab'irox umen e Dios tua' ixquetpa tua', y cocha quetpox ch'ujb'ab'ir umener umen que chojresb'ir iut umener, uc'ani tua' iturb'a ib'a tua' aquetpa inc'un iwirnar tut ib'a inte' intiox, y uc'ani tua' iturb'a ib'a tua' aquetpa imb'utz iwirnar tut ib'a inte' intiox, y uc'ani tua' ixxana taca e manxujresiaj, y uc'ani tua' ixquetpa tz'ustaca tut e hermanuob' conda uchiob' lo que majax bueno tut inte', y uc'ani tua' icojco anumuy b'an taca tut lo que uchiob' e inmojr ajc'upesiajob' jay uchiob' lo que majax b'an cocha ib'ijnusiaj tib'a.
43012026	Faith	Y tin e c'ani uche nipatnar uc'ani tua' ac'upseyan tut niwojroner, y tia' turen nen yaja' tua' aturuan tin e war uche nipatnar ub'an. Y Nitata c'ani utattz'i tunor tin e war uche nipatnar, che e Jesús.
54003004	Description	Y tin e c'ani aquetpa inte' líder uc'ani tua' unata ac'otori tujor uwixcar y tujor umaxtac, y uc'ani tua' ucanse umaxtac tua' o'b'ianob' y tua' machi axin uchiob' lo que calapir uwirnar.
52005011	Recommendation	Y tamar era t'ab'senic ib'a inte' intiox tama e ojroner era y q'uec'ojsenic ib'a inte' intiox tamar era ub'an, b'an cocha warix iche.
62003011	Recommendation	Pues jax era e canseyaj lo que cay iyub'i tama ucajyesnib'ir tunor era: Que cayajtic cab'a inte' intion.
46007026	Recommendation	Y cocha ayan meyra lo que war anumuy xe' intran tama tunor or e rum coner, nen imb'ijnu que más ani bueno que inte' sitz o inte' ijch'oc aquetpa ani b'an taca y que machi anujb'i.
43003001	Description	Pues entonces ayan inte' fariseo xe' uc'ab'a Nicodemo xe' jax inte' nuquir winic tama e Israel
59002025	Description	Y b'an numuy ub'an taca inte' ixic xe' turuan tama e onian tiempo xe' uc'ab'a Rahab xe' jax ani inte' ajnajtir ixic. Jaxir ch'ajma umen e Dios que erach tamar lo que cay uche conda cay utacre cora winicob' tua' Israel xe' c'otoyob' mucur tua' uwirob' e lugar yaja'. Jaxir umucres e winicob' era tama uyotot tua' machi atajwinob' umen e soldadob' y de allí utacre loc'oyob' tama otronte' b'ir.
54002015	Faith	Pero inte' ixic axin atacarna conda war ucuxi uyar tua' machi achamay jay war ac'upseyan tama e Dios y jay war uyajta ut e inmojr y jay war uche lo que erach tut e Dios y jay war ucojco ub'a tamar lo que war uche.
44013017	Grace	Cadiosir tama cachinam Israel usicb'a tunor catata viejob'irob' y cay ub'orojsiob' tua' aquetpob' inte' nuxi chinam conda turob'to tama e lugar Egipto. Jaxirob' quetpob' b'an cocha cora man tama e lugar yaja', pero nacpat era Cadiosir ulocsiob' tama e lugar yaja' taca uc'otorer.
44015008	Grace	Y Cadiosir, xe' war unata tunor lo que ayan tama uyalma inte', cay uwirse ub'a que war uch'ami tunor e gente era conda ixin uyajc'u Unawalir e Dios b'an cocha cay uyajc'on non tama ucajyesnib'ir tunor era.
59002011	Sin	Porque inte' taca Cadiosir xe' che: "Ira iyose ib'a taca inte' ixic xe' majax iwixcar", y jax taca xe' che ub'an: "Ira ixchamsan." Pero jay machi war iyose ib'a taca otronte' ixic xe' majax iwixcar pero jay war ixchamsan, mab'amb'an war iche y tamar era war ic'asi tunor lo que ch'ar tz'ijb'ab'ir tama uley e Moisés.
43010028	Grace	Y nen inwajc'uob' e cuxtar xe' machi tua' ac'apa y machi ixto tua' asatpob', y mamajchi tua' uyub'i ulocse inte' oveja cocha era tama nic'ab'.
45016020	Grace	Y Cadiosir xe' jax xe' uyajc'on e jiriar axin ucucru wacchetaca e Satanás tua' aquetpa yeb'ar utajn iyoc. Cawinquirar Jesús uchojb'esicox tunorox.
55003005	Sin	Y axin uche ub'ob' que war utattz'iob' ut e Dios tut e gente pero axin o'jronob' upater tunor era que majresiaj taca conda turob' ub'ajnerob'. Pero ira aturb'a ab'a tama e gente cocha era.
45012005	Description	Y b'anon non ub'an xe' ajc'upesiajon tama e Cristo, motor que meyron pero interon tama ucuerpo e Cristo, y tamar era inte' intion b'anon cocha inte' parte tama inte' cuerpo y b'an cocha era uc'ani tua' catacre cab'a, b'an cocha c'ampesna uc'ab' inte' tua' uturb'a e comida tama uyej tua' uyub'i awe'.
56003008	Faith	Pues tunor e ojroner era tawar tua' ac'upesna umen tunor e gente, y tamar era ira awacta tua' achecsu tunor e ojroner era tut e ajc'upesiajob', porque tunor tin e war ac'upseyanob' tama e Dios uc'ani tua' uturb'a ub'ob' tua' uchiob' tunor lo que imb'utz. Pues tunor era galan y ayan meyra uc'ampib'ir tut tunor e ajc'upesiajob'.
59002023	Faith	Y b'an cocha era c'apa chena lo que ch'ar tz'ijb'ab'ir tama uyojroner e Dios y che: "E Abraham c'upseyan tama e Dios, y tamar era ch'ajma umen e Dios que erach." Y tamar era tzay erna e Abraham umen e Dios.
59002001	Faith	Niwermanuox xe' war ixc'upseyan tama Cawinquirar Jesucristo xe' ayan meyra utawarer, ira iturb'a ib'a tamar inte' xe' ayan meyra utumin, y ira ixejb'e ut tin e tzajtaca ut.
45003013	Sin	Y uchorchor tunor e winicob' b'an cocha umujr e chamenob' conda apasc'a ut, y b'an intuj tunor uyojronerob'. Y tacar or uyac'ob' war amajresianob'. Y uyojroner e winicob' b'an cocha upuc e chan.
49005028	Recommendation	Y b'an cocha e Cristo war uyajta coit y b'an uc'ani tua' cayajta ut cawixcar non ub'an xe' winicon b'an cocha war cayajta coit cab'a. Porque e winic xe' axin uc'ani ut uwixcar jax taca war uc'ani ub'a.
45009030	Faith	Pues entonces ¿tuc'a cawaric tama tunor era? Pues c'ani caware que tin e majax tuob' e Israel y xe' machi ani war usicb'ob' cocha tua' aquetpob' erach taca e Dios, jax jaxirob' xe' quetpob' erach taca e Dios coner umen que cay c'upseyanob' tamar.
54003009	Faith	Y e ajtacarsiaj era uc'ani tua' uc'upse que erach tunor e canseyaj lo que ayan tama uyojroner e Dios y ma erer aquetpa chate' ub'ijnusiaj tama tunor era.
54006002	Recommendation	Y inte' man xe' mamb'ir inyajrer jay ayan upatron xe' ajc'upesiaj tama Cawinquirar ub'an, uc'ani tua' ac'upseyan más tut y uc'ani tua' uturb'a ub'a más tama upatnar umen que tin e war atacarna umen upatnar era jax inte' umaxtac e Dios xe' chojresb'ir ut umen e Dios ub'an. Pues cansen tunor lo que war intz'ijb'a tab'a era taca tunor e ajc'upesiajob' y arenob' que b'an uc'ani tua' uchiob'.
45003003	Faith	¿Pero tuc'a nic tua' anumuy jay tujam e inmojr winicob' era achecta meyra winicob' xe' machi uc'upsiob' que e Dios tua' ac'apa uche tunor lo que arob'na umener? Pues ¿tamar ca era que e Dios ub'an tua' uyacta lo que quetpa ani tua' uche?
43019034	Violence	Entonces inte' soldado era ixin y uxeq'ue uchejchec e Jesús, y wacchetaca loc'oy uch'ich'er yab'arb'ir taca e ja'.
43015012	Recommendation	Jax era lo que c'ani inwareox tua' iche: Yajtanic ut ib'a inte' intiox, b'an cocha nen war inyajta iut.
45006013	Recommendation	Y ira iwajc'u iwerir tua' ac'ampesna umen e mab'amb'anir tua' uche lo que majax bueno. Sino que ajc'unic ib'a e Dios tua' ixixin iche lo que erach tut jaxir, b'an cocha inte' xe' c'apa chamay y de allí sutpa b'ixc'a tujam e chamenob' y coner machi ixto tua' uche más e mab'amb'anir.
58010039	Faith	Pero non machi war casutpa ticapat tua' cawacta ub'ir e Dios tua' casatpa, sino que non war cacojco cab'a tamar cac'upesiaj tama e Dios y tamar era war cacorpes cacuxtar axin tacar utacarsiaj e Dios.
45011026	Grace	Y tamar era conda achecta watar e día era tunor e gente xe' tuob' e Israel c'ani acorpesnob'. B'an cocha ch'ar tz'ijb'ab'ir tama uyojroner e Dios: E Ajcorpesiaj axin achecta tama e lugar Sión, y jaxir tua' ulocse tunor e mab'amb'anir tama umaxtac e Jacob.
52002015	Violence	Porque jax e gente era xe' uchamsiob' Cawinquirar Jesús, y xe' uchamsiob' tunor e profetob' tama e onian tiempo, y xe' c'apa uyajnesonob' non ub'an. Pues e gente era machi utzayjresob' e Dios y uxejb'iob' ut tunor e winicob' axin ub'an.
58010026	Sin	Pues non xe' war canata lo que ayan xe' erach tama Cawinquirar Jesucristo, jay caxin cache e mab'amb'anir umen taca que non war cac'ani este que caxin cawacta inyajrer tunor lo que ayan tama Cawinquirar, entonces mix majchi más tua' ulocse camab'amb'anir otronyajr, porque jax taca Cawinquirar Jesucristo xe' ixin chamay tamaron tua' ulocse camab'amb'anir.
49002006	Grace	Y Cadiosir ixin ulocsion tama ub'ir e chamer y usuti ub'ixq'ueson tujam e chamenob' taca e Cristo, y uchion caturuan tuyejtz'er e Cristo Jesús tichan tut e q'uin.
49004025	Recommendation	Entonces actanic tunor e majresiaj. Ojronenic jax taca lo que erach taca tunor ipiarob' porque inte' intion laron cocha inte' b'ac xe' aquetpa tama ucuerpo Cawinquirar.
48002005	Faith	Pero non machi cawactob' tua' ucucruonob' tamar e ojroner xe' cay cach'ami tua' e Dios tama e corpesiaj. Porque jaxirob' war ani uc'aniob' que tunor tin e majax tuob' e Israel uc'ani ani tua' axujra imb'ijc uq'uewerir utejromar ub'an tua' uyub'i ani aquetpob' imb'utz tut e Dios. Pero quetpa chequer que erach tunor e ojroner tama e corpesiaj tama Cawinquirar Jesucristo b'an taca cocha cay c'upseyanox tamar.
46014013	Recommendation	Pues inte' hermano xe' ayan uc'ampib'ir tua' axin uch'ami inte' ojroner tua' e Dios y asutpa uyare e inmojr ajc'upesiajob' pero tama inte' ojroner xe' ma tia' cano o'jron tamar uc'ani tua' uc'ajti meyra taca e Dios tua' uch'ami uc'ampib'ir ub'an tua' ac'otoy unata tuc'a war che tunor e ojroner era tua' uyub'i uchecsu tunor era tut e inmojr hermanuob'.
44009001	Violence	Pues entonces e Saulo machi war uyacta uq'uijnar upater tunor tin e war axanob' tama ub'ir Cawinquirar este que war ub'ajc'usiob' que c'ani uchamsiob'. Y tamar era ixin e Saulo tua' o'jron taca uwinquir e inmojr sacerdotiob'
43017013	Description	'Pues rajxa era c'ani inc'otoy tia' turet tut e q'uin. Pero war inwaret tunor era conda turento tara tor e rum tua' ab'utc'a uyalmob' tunor tin e tanib'a taca e tzayer b'an cocha b'ut'ur niwalma nen taca e tzayer ub'an.
60004013	Recommendation	Pero tzayenic que nox uyub'iox inumse ib'a b'an cocha cay unumse ub'a e Cristo. Porque tamar era nox c'ani ixixin ixtzay más nojta tama e día conda achecta watar e Cristo taca tunor utawarer.
44011006	Description	Cay inch'ujcu inwira tuc'a ayan tama e nuxi manta era, y cay inwira que ayan tunor e animalob' xe' chante' uyocob'. Y ayan e animal xe' ajc'opot, y ayan e chan y ayan e ajpat, y ayan e mut.
51003008	Recommendation	Pero coner uc'ani tua' iwacta tunor e mab'amb'anir xe' jax e q'uecraner, y e q'uijnar, y e b'ijnusiaj tua' iche e mab'amb'anir, y e ojroner upater otronte' tua' taca iche unumse ub'a, y e ojroner xe' calapir xe' aloc'oy tama iwej,
44018003	Description	Y cocha jaxir b'an upatnar cocha e Aquila y uwixcar, e Pablo quetpa tacarob' tama uyotot cocha jaxirob' ajcheyaj rancho xe' chemb'ir taca e b'ujc.
45006012	Sin	Entonces ira iwacta ac'otori más e mab'amb'anir tama iwerir xe' war asatpa axin, porque jax e mab'amb'anir era xe' war ani utacsuon tua' cache tunor lo que uyusre uche cawerir.
53003012	Recommendation	Entonces c'ani caware tamar uc'ab'a Cawinquirar Jesucristo tunor tin e machi war apatnob' que turicob' tz'ustaca y que chic patnacob' tua' utajwiob' e tumin tua' uyub'i umaniob' lo que c'ani uc'uxiob'.
44007009	Sin	'Y umaxtac e Jacob era xe' jax catata viejob'irob' q'uijnob' upater uwijtz'in xe' jax e José, porque e José más chojb'esb'ir ut umen utata que e inmojr. Y tamar era jaxirob' ixin uchoniob' tua' aquetpa inte' man xe' mamb'ir inyajrer, y de allí q'uejcha ixin esto tama e lugar Egipto. Pero e Dios turu taca e José iraj iraj.
44011028	Description	Y ayan inte' winic tujam e grupo era xe' uc'ab'a Agabo. Y tama inte' día jaxir achpa wawan tujam e grupo ajc'upesiajob' y cay ojron b'an cocha arob'na umen Unawalir e Dios. Y jaxir uyare e ajc'upesiajob' que rajxa era watar inte' nuxi winar tama tunor or e rum. Y b'an numuy que checta inte' nuxi winar tama e tiempo conda war ac'otori inte' rey xe' uc'ab'a Claudio.
44020036	Description	Entonces conda c'apa tunor e ojroner era, e Pablo cotuan taca e inmojr era y cay uc'ajti taca e Dios tama tunor e ajc'upesiajob' xe' tariob' tama e chinam Éfeso.
48005024	Faith	Y tamar era tunoron xe' tuon e Cristo Jesús machi ixto c'ani cache e mab'amb'anir, sino que war caquetpa b'an cocha inte' chamen tut tunor lo que uyusre uche cawerir.
59001002	Recommendation	Pues entonces niwermanuox, tzayjresic ib'a conda war inumse ib'a tama inte' c'uxner xe' inyaj uwirnar
62001006	Sin	Jay caxin ani cache lo que mab'amb'an caquetpa b'an cocha inte' xe' war axana tama e incsib'aner. Y jay b'an turon cocha era, war camajresian jay caware que intera cab'ijnusiaj taca e Dios, porque machi war cac'upseyan tut jaxir xe' b'an cocha e janch'aquenar xe' erach.
44010011	Description	Y tama umayjut uwira que pasar ut e q'uin y que war ecmay watar lo que lar uwirnar cocha inte' nuxi manta xe' cachar tama inte' inte' upunto taca e lazo. Y war emsena watar taca e lazo esto tut e q'uin.
44002009	Description	Porque ticajam non xe' ajwaron tara tama e chinam Jerusalem ayan tin e tariob' tama e lugar Partia, y tama e lugar Media, y tama e lugar Elam. Y ayan ticajam tin e tariob' tama e lugar Mesopotamia, y tama e lugar Judea, y tama e lugar Capadocia. Y ayan ticajam tin e tariob' tama e lugar Ponto, y tama e departamento Asia.
51001010	Faith	Y war cac'ajti taca e Dios cocha era tua' ixc'otoy iche b'an cocha uc'ani tua' uchiob' tunor tin e tuob' Cawinquirar, y que tamar era erer ixc'otoy iche lo que utzayjres ut e Dios. Y war cac'ajti taca e Dios cocha era tua' acay iche meyra lo que erach tut jaxir, y que erer ixc'otoy inata más y más lo que uc'ani Cadiosir.
54001018	Recommendation	Pues entonces Timoteo xe' b'anet cocha inte' nisitz, c'ani inwaret era tua' ache b'an cocha arob'net tama inyajr umen inte' xe' cay uch'ami inte' ojroner tua' e Dios y xe' sutpa uyaret tunor era otronyajr: Que net uc'ani tua' i'xin aware tin e war acanseyanob' tamar lo que majax erach que uc'ani tua' uyactob' tunor era.
66019001	Faith	Pues entonces nacpat era cay umb'i que war o'jronob' meyra gente taca inte' nuxi nuc tut e q'uin xe' chenob': Catattz'i uc'ab'a Cadiosir xe' ixin ucorpeson, y xe' meyra ayan utawarer y xe' meyra ayan uc'otorer.
49002001	Grace	Pues entonces coner war caxana tama ub'ir e Dios. Pero ixnix chamenon ani umen que war ani caxana tama e incsib'aner y tama e mab'amb'anir.
46010021	Sin	Porque ma cocha erer tua' caxin coych'i lo que ayan tama uvaso Cawinquirar y de allí caxin coych'i e copa tua' inte' mab'amb'an mein ub'an. Y ma cocha erer tua' caxin cac'uxi e pan tama umesa Cawinquirar y de allí caxin cac'uxi lo que ayan tama umesa inte' mab'amb'an mein ub'an.
49005003	Recommendation	Y cocha nox tuoxix e Dios machix tua' achecta nien inte' ojroner tamarox que ayan tijam tin e war uch'ami ub'ob' b'an taca, o que ayan tijam tin e war uchiob' lo que calapir, o que ayan tijam tin e war uyusre uch'amiob' lo que majax tuob'. Porque tunor era machi uwajpi tama umaxtac e Dios.
56001015	Sin	Pues tut tin e imb'utz tunor ub'ijnusiaj matuc'a xe' majax imb'utz tutob'. Pero tut tin e xex ut ub'ijnusiajob' y xe' machi ac'upseyanob' tama Cawinquirar ub'ijnuob' que matuc'a xe' imb'utz tama tunor. Y b'an ub'ijnuob' umen que tijrem ujorob', y umen que machi ucojco ub'ob' tama ub'ijnusiajob', y tamar era war uchiob' e mab'amb'anir iraj iraj.
44009021	Description	Y tunor tin e uyub'i uyojroner war ub'ijnu uwira y chenob': —¿Ma ca jax era e winic xe' cay uche unumse ub'ob' tunor tin e war upejca uc'ab'a e Jesús tama e chinam Jerusalem? ¿Y ma ca jax era xe' yopa tara tua' uq'ueche axin tama e cárcel tunor tin e war upejca uc'ab'a e Jesús tua' uc'otesob' tut uwinquir e inmojr sacerdotiob'? B'an che e gente xe' uyub'iob' uyojroner e Saulo era.
58008006	Description	Pero Casacerdote xe' más nojta ticab'a ajc'una upatnar xe' más nojta ub'an que e inmojr sacerdote, cocha jaxir c'apa uyustes inte' pacto que más ayan uc'ampib'ir tut e Dios y tut e winicob' que inte' xe' chemb'ir ixnix, cocha e pacto era chemb'ir taca inte' tuanib'ir xe' más nojta uc'ampib'ir tama tunor.
50001021	Faith	Porque coner cocha turento tara tor e rum, turen tua' taca inche lo que uc'ani e Cristo. Pero jay inxin inchamay, pues taniut nen más ani bueno, porque tamar era nen tua' inxin inquetpa taca Niwinquirar.
50001006	Faith	Y innata ixto que Cadiosir xe' cay uyustes tunor icuxtar conda cay c'upseyanox tamar, machi tua' uyacta uche tunor era este que asutpa watar e Cristo Jesús otronyajr.
62005020	Faith	Y war canata que tari Uyunen e Dios tara tor e rum, y que jaxir ixin uyajc'on tua' cac'otoy canata chi e Dios xe' erach. Y tamar era war caturuan tacar jaxir xe' erach xe' jax Uyunen xe' jax e Jesucristo. Jaxir jax e Dios xe' erach y tamar jaxir ayan e cuxtar xe' machi tua' ac'apa.
45012018	Recommendation	Cawiric cab'a tua' machi cache unumse ub'a otronte', y cachic lo que uyub'ion tua' cach'ami e jiriar taca tunor e gente.
58010023	Faith	Y tamar era caq'uec'ojsic cab'a tua' caxin cach'ami tunor lo que war cacojco tua' cajc'una umen e Dios, porque Cadiosir xe' ixin uyareon que b'an tua' uche, c'ani axin uyajc'on tunor era watar e día.
43014027	Grace	'Y c'ani inwacta nijiriar tacarox y c'ani inwajc'ox nijiriar tua' aquetpa tama iwalma, pero e jiriar lo que war inwajc'ox era majax b'an cocha ayan tara tor e rum. Pues ira ixtz'intz'a tama iwalma y ira ixb'acta.
47005006	Faith	Y tamar era non ayan lo que war cacojco tamar y war canata que cocha turonto tama cacuerpo tara tor e rum que turonto najtir tut cacuerpo xe' imb'utz xe' tua' cach'ami conda caxin caturuan taca Cawinquirar tichan tut e q'uin.
43012047	Grace	Pero jay ayan tin e uyub'i niwojroner y machi o'b'ianob' tut, majax nen xe' tua' inxin insatiob'. Porque nen tarien tara tor e rum majax tua' insati e gente sino que tarien tua' incorpesob'.
62003012	Sin	Y machi tua' caquetpa b'an cocha e Caín xe' turuan tama e onian tiempo xe' quetpa intera ub'ijnusiaj taca e diablo este que ixin uchamse uwijtz'in. ¿Y war ca inata tuc'a tua' ixin uchamse uwijtz'in? Umen que e Caín war uche e mab'amb'anir iraj iraj, pero uwijtz'in war uche jax taca lo que erach.
66016020	Description	Y satpa tunor e sian or witzirob', y b'an numuy taca tunor e rum xe' aquetpa tama uyuxin e ja'.
58011012	Description	Y tamar era e Abraham, motor que onian winiquix, c'otoy ch'ijtesian y checta umaxtac. Y b'oruob' meyra usitzob' este que quetpob' b'an cocha e sian lucero lo que ayan tut e q'uin, y b'oruob' meyra este que quetpob' b'an cocha e ji' lo que ayan tama uti' e xucur xe' mamajchi erer utziqui.
54001017	Faith	Y tamar era catattz'ic uc'ab'a Cadiosir iraj iraj xe' jax e más nuxi Ajc'otorer xe' ma tia' tua' ac'apa, y xe' ma tia' tua' achamay, y xe' machi uyub'i e'rna ut camener, y xe' jax taca e Dios cocha otronte' matuc'a. Amén.
66014007	Faith	Y ojron e ángel era taca inte' nuxi nuc y che: —B'acrenic e Dios y tattz'ic uc'ab'a. Pues c'otix e hora era conda jaxir tua' uche juzgar e gente. Laric ujtz'inic ut jaxir xe' c'apa uche tunor ut e q'uin, y tunor or e rum, y tunor e mar, y tunor unuc e cojnob', che e ángel era.
44006001	Description	Pues entonces tama e tiempo era, cocha war ab'oro e grupo xe' war ac'upseyanob' tama e Cristo, cay checta inte' wixwixtir upater e apostolob'. Pues ayan tin e tujam e grupo era xe' ojronob' tama e ojroner griego, y ayan e inmojr xe' ojronob' tama e ojroner hebreo xe' jax e ojroner tua' e gente tua' e Israel. Y xe' ojronob' tama e ojroner griego cay q'uecranob' upater tin e ojronob' tama e ojroner hebreo que machix war atacarnob' e onian ixictac xe' chamen uviejob' xe' ojronob' tama e ojroner griego conda war uxeriob' e comida ajq'uin ajq'uin.
60002021	Grace	Porque tamar era pejcb'irox umen e Dios, porque e Cristo cay unumse ub'a meyra tamarox y cay uwirsion cocha tua' cache non tua' uyub'ion caxin cache b'an cocha uche jaxir.
53003010	Recommendation	Porque conda turonto tacarox cawareox que tin e machi apatna machi tua' awe' ub'an.
43003016	Grace	Entonces che e Jesús: —E Dios meyra uyajta utob' e gente tara tor e rum y umen era uyeb'ta tari Uyunen xe' inte' taca ayan tua' achamay tamarob', y tamar era tunor tin e ac'otoy ac'upseyanob' tamar machi tua' asatpob' sino que c'ani uch'amiob' e cuxtar xe' machi tua' ac'apa.
44019015	Description	Y b'an cay uchiob' jaxirob', war uc'ampes uc'ab'a e Jesús tua' uyajnesob' e mab'amb'an meinob'. Entonces conda cay ojronob' cocha era tut inte' mab'amb'an mein, sutpa ojron e mab'amb'an mein era tutob' y che: —Pues e Jesús war innata, y war innata chi e Pablo. Pero nox, ¿chiox nox? che e mab'amb'an mein uyare e siete uyunenob' e Esceva era.
66019019	Violence	Y nacpat era inwira que cay umorojse ub'ob' e nuxi lagarto taca tunor e sian reyob' tara tor e rum y taca tunor e sian soldadob' xe' tuob' tua' axin uchiob' e tz'ojyir upater tin e turu tujor e chij xe' sacsac ut y upater tunor e sian soldadob' xe' turob' tacar.
44027002	Description	Entonces ixin t'ab'ayon tama e nuxi barco xe' tua' inte' chinam xe' uc'ab'a Adramitio que turix tua' aloc'oy esto tama cora chinam tama e departamento Asia. Y ixin tacaron ub'an inte' hermano xe' uc'ab'a Aristarco xe' tari tama e chinam Tesalónica xe' turu tama e departamento Macedonia.
58013003	Recommendation	Y ira inajpes tua' itacre tin e turob' tama e cárcel b'an cocha jay ya ani turox ub'an tacarob', y ira inajpes tua' itacre tin e war unumse ub'ob' b'an cocha jay nox war ani inumse ib'a tacarob' ub'an.
51003017	Recommendation	Y tunor lo que caxin caware y tunor lo que caxin cache, cachenic tunor era tama uc'ab'a Cawinquirar Jesucristo. Y catattz'ic uc'ab'a Catata Dios tama uc'ab'a Cawinquirar Jesucristo iraj iraj tama tunor lo que war uche tamaron.
48006006	Recommendation	Pues tin e war acansena uyojroner e Dios umen otronte' uc'ani tua' uxere uyajc'u uyajcanseyaj era imb'ijc imb'ijc tama tunor lo que ayan tua' xe' bueno.
44007005	Description	Pero matuc'a urum tara y nien imb'ijc machi ajc'una umen e Dios cocha inte' herencia tama e lugar era. O erer caware que matuc'a urum inyajrer nien tia' tua' uwab'u uyoc. Pero actana inte' ojroner umen e Dios que c'ani a'jc'una e lugar tara y que e rum era tua' aquetpa tua' umaxtac y tua' usitzob' nacpat conda axin achamay jaxir. B'an arob'na umen e Dios motor que tama e tiempo era mato tuc'a ani umaxtac e Abraham.
44007019	Description	Y e rey era cay umajres tunor catata viejob'irob' y cay uche e mab'amb'anir upaterob' este que cay uyareob' tua' uyactob' uch'urcab'ob' patir tia' tua' achamayob'.
43020003	Description	Entonces loc'oy wacchetaca e Pedro taca e ajcanuar era tua' axiob' esto tia' mujca e Jesús.
44024016	Faith	Y tamar era war inturb'a nib'a tua' aquetpa pocb'ir tunor niwalma tua' machi atajwina umen e Dios nien imb'ijc e mab'amb'anir tamar, y que nien e winicob' machi tua' utajwiob' lo que mab'amb'an tamar.
65001013	Description	Y e winicob' era larob' tacar uyojmar e ja' tama e mar xe' atob'oy watar y xe' atob'oy axin. Y larob' tacar inte' lucero xe' axin uyacta ulugar tua' axin tama otronte' lugar tia' ayan e incsib'aner. Pero ayan inte' lugar xe' ustana tia' calapir e incsib'aner tia' tua' aquetpob' inyajrer tunor tin e axin uche cocha e winicob' era.
48001012	Description	Porque nen machi inch'ami e ojroner era tama inte' winic y mamajchi xe' turu tara tor e rum cay ucansen tama tunor era, sino que jax taca e Jesucristo xe' cay uchecsu tunor era taniut.
45007005	Sin	Conda warto caturuan tama camab'amb'anir uley e Moisés c'ampa tua' ub'ixq'ues e mab'amb'anir lo que ch'ar ani tama cawalma, y tamar era quetpa tua' uq'uechion caxin esto tut e chamer.
54002007	Faith	Y tamar era nen sicb'ab'iren tua' inquetpa inte' ajchecsuyaj y tua' inquetpa inte' apóstol tua' inxin incanse tunor tin e majax tuob' e Israel cocha tua' ac'otoy ac'upseyanob' tama Cawinquirar y tamar lo que erach. Pues tunor lo que war inwaret era jax taca lo que erach y majax majresiaj.
62003024	Faith	Y tunor tin e war ac'upseyanob' tut lo que arob'nob' umen e Dios war aturuanob' tama e Dios y e Dios war aturuan tamarob'. Y tamar era erer canata que jaxir war aturuan tamaron porque ixin uyajc'on Unawalir.
46010024	Recommendation	Y tamar era tunoron uc'ani tua' cab'ijnu tamar lo que war cache y cocha tua' catacre e inmojr tacar era, y machi tua' cab'ijnu tamar taca lo que c'ani cache non tua' catzayjres cab'a.
45012016	Recommendation	Caturb'ic cab'a tua' caturuan catzay conda cawira cab'a inte' intion. Machi cawactic o'choy e b'ijnusiaj tamaron que más nojta cac'ampib'ir que otronte', sino que camanxujresic cab'a inte' intion. Y tin e nojta cajor ma erer cawacta cab'a tua' cab'ijnu que más nojta cajor que otronte'.
49004031	Recommendation	Y choquic tunor lo que uche ach'ajran iwalma. Y choquic tunor lo que uchiox iyusre iche e mab'amb'anir, y choquic tunor e q'uijnar. Choquic tunor e q'uecraner, y ira iq'uijnes ib'a. Y choquic tunor e mab'amb'anir inyajrer.
51001025	Faith	Y e Dios uyajq'uen tua' inquetpa inte' ajtacarsiaj tua' tunor tin e ajc'upesiajob' tama e Cristo, y tamar era uc'ani tua' intacriox nox ub'an xe' turox tama e chinam Colosas. Y lo que quetpa tua' inche jax era: Nen uc'ani tua' inchecsu tiut tunor lo que ayan tama uyojroner e Dios y tunor lo que ayan tamar xe' intran unatanwar ub'an.
66001014	Description	Y utzutzer ujor sacsac inyajrer b'an cocha utzutzer e oveja o b'an cocha uwirnar inte' tocar xe' sacsac. Y uwirnar unac'ut b'an cocha uwarar e c'ajc.
47004015	Grace	Pues numuy tunor era tua' ixtacarna y tua' ab'oro tunor tin e war uch'amiob' utacarsiaj e Dios, y tamar era axin ab'oro ub'an tin xe' war uyajc'uob' utattz'arsiaj e Dios y xe' war utattz'iob' utawarer ub'an.
43006056	Faith	Y tin e uc'uxi niwerir y uyuch'i nich'ich'er c'ani aquetpa intera ub'ijnusiajob' tacaren y nen tacarob'.
43011027	Faith	Y che e Marta: —Inc'upse ya', Niwinquiraret, que net jax e Cristo, y que net jax Uyunenet e Dios, y que net jax tin e quetpa tua' watar, che e Marta.
44002042	Faith	Y tunor tin e cay c'upseyanob' tama Cawinquirar Jesucristo q'uec'ob' tamar lo que war acansenob' umen e apostolob', y war atzayob' y war umorojse ub'ob' y war uc'uni ub'ob' tamar Cawinquirar, y inte' intiob' war utaresob' lo que tua' uc'uxiob' y war awiob' tama inte' taca lugar, y war uc'ajtiob' taca e Dios. Y b'an war uchiob' iraj iraj.
58001009	Grace	War ayajta ut lo que erach y war axejb'e ut lo que mab'amb'an, y tamar era nen xe' jax Atata Diosiren ixien inwajq'uet inte' nuxi tzayer xe' más nojta que ajc'unob' apiarob' xe' jax e angelob', che Catata Dios.
44012002	Violence	Y tamar era e rey era uyare tua' achamesna e Santiago taca e machit. Pues e Santiago era jax usacun e Juan.
55002016	Recommendation	Ira achiquini inte' tojb'en ojroner xe' matuc'a uc'ampib'ir. Porque tunor tin e uturb'a ub'a tama inte' ojroner cocha era intaca anajtranob' axin más tut e Dios.
62003015	Sin	Tunor tin e war uxejb'e ut uyet ajc'upesiajir aquetpa b'an cocha inte' ajchamseyaj. Y war inata que ma cocha erer aquetpa e cuxtar xe' machi tua' ac'apa tamar inte' xe' warto achamsan.
43021015	Faith	Pues entonces conda c'apa wiob' e Jesús cay uyub'i tua' Pedro xe' uc'ab'a Simón ub'an y che: —Net ac'ab'a Simón xe' uyunenet e Jonás. ¿Ac'anien ca más que e inmojr era? che e Jesús. Y ojron e Pedro y che: —Niwinquiraret, inyajta ixto oit ya'. Net anata que intzay inwiret, che e Pedro. Y che e Jesús: —Quiqui cojcsanen tama tunor tin e wartocto acay ac'upseyanob' tamaren b'an cocha inte' ajcojc oveja xe' axin ucojco tunor e chuchu oveja, che e Jesús.
46012008	Grace	Y jax Unawalir e Dios era ub'an xe' axin uyajc'u cac'ampib'ir inte' intion xe' ajc'upesiajon. Ayan tin e ajc'unob' uc'ampib'ir tua' o'jronob' taca unatanyaj e Dios. Y ayan tin e ajc'unob' uc'ampib'ir tua' unatob' meyra tua' e Dios que erer asutpa uchecsuob' tut e inmojr ajc'upesiajob' tama Cawinquirar.
44007013	Description	Pero conda sutpa ixiob' otronyajr esto tama e lugar Egipto e José uchectes ub'a tut usacunob' que jaxir ijtz'imb'ir tuob'. Y tamar era e Faraón c'otoy unata tia' tari e José.
60003010	Recommendation	Porque ch'ar tz'ijb'ab'ir tama uyojroner e Dios tia' che: Tin e uyajta ut ucuxtar y xe' c'ani aturuan meyra tiempo tara tor e rum umaquic uyej tua' machi o'jron lo que mab'amb'an y tua' machi amajresian.
44004032	Description	Pues entonces tunor tin e ajc'upesiajob' tama Cawinquirar quetpob' taca intera ub'ijnusiaj, y b'an war unatob' tama uyalmob' ub'an. Y mamajchi war ub'ijnu que tuach taca lo que ayan tua', sino que tunor e ajc'upesiajob' war uxeriob' tunor lo que ayan tuob' taca e inmojr.
46015003	Grace	Pues cay incansiox tama ucajyesnib'ir tunor era lo que cay inch'ami nen ub'an xe' jax era: Que e Cristo chamay tua' ucorpeson tama camab'amb'anir b'an cocha ch'ar tz'ijb'ab'ir tama uyojroner e Dios.
66018024	Violence	Pues tama e nuxi chinam Babilonia era tajwina uch'ich'er tunor tin e cay uchecsuob' tut e gente lo que arob'nob' umen e Dios, y tajwina uch'ich'er tunor tin e tuob' e Dios. Y tajwina uch'ich'er tunor tin e chamesnob' tama tunor or e rum ub'an.
44013048	Faith	Pues entonces conda tin e majax tua' e Israel cay uyub'iob' tunor era, cay tzayob' meyra y cay ojronob' y che que galan tunor uyojroner Cawinquirar. Y tamar era tunor tin e sicb'ab'ir tua' uch'ami e cuxtar xe' machi tua' ac'apa cay c'upseyanob' tama Cawinquirar tama e día era.
66022020	Description	Pues jaxir xe' war uchecsu tunor era che: —Nen waten rajxa era. B'an ya Cawinquirar Jesús, lar.
50004009	Recommendation	Y turb'anic ib'a tua' iche tunor lo que cay icani tamaren y tunor lo que cay ich'ami tamaren ub'an. Y tunor lo que cay iyub'i tamaren y tunor lo que cay iwira inche nen, chenic nox ub'an. Chenic tunor era y Cadiosir xe' uyajc'on e jiriar axin aquetpa tacarox.
53003015	Recommendation	Pero ira ib'ijnu que inte' cocha era tua' aquetpa b'an cocha inte' xe' war aq'uijna uwiret, sino que cansenic lo que erer uche b'an cocha iche taca inte' iwet ajc'upesiajir.
51002008	Recommendation	Y iwiric ib'a que mamajchi uxujch'i ic'upesiaj tama e Cristo umen que axin ucansiox tama inte' canseyaj que matuc'a uc'ampib'ir b'an cocha ub'ijnuob' e winicob' tara tor e rum, o umen que axin ucansiox e majresiaj tua' e nuquir winicob' xe' turob' tara tor e rum ixnix e tiempo b'an cocha canseb'irob' jaxirob' umen e sian mab'amb'an mein xe' turob' tara tor e rum ub'an. Pero tunor e canseyaj era majax b'an cocha e canseyaj xe' erach lo que ayan tama Cawinquirar Jesucristo.
50003014	Faith	Pues cacuxtar tara tor e rum b'an cocha inte' ajner. Y tamar era war inturb'a nib'a tama e ajner era tua' inxin inc'otoy tut e q'uin tua' uyub'ien inch'ami tunor lo que ustab'ir umen e Dios tua' uyajq'uen. B'an ub'ijnu e Dios tua' uyajc'on conda cay upejcon tua' cac'upseyan tama e Jesucristo y b'an ub'ijnu tua' uyajc'on umen que war aquetpa intera cab'ijnusiaj taca e Cristo Jesús coner.
56002014	Faith	Pues jax Cawinquirar Jesucristo era xe' ixin uyajc'u ub'a tua' achamesna tua' ucorpeson tama tunor camab'amb'anir y tua' uchion caquetpa imb'utz tut jaxir. Y tamar era war caquetpa uchinam e Cristo, y war cosre tama cawalma tua' caxin cache jax taca lo que erach tut jaxir.
43005024	Faith	'Y c'ani inwareox que tunor tin e axin uyub'i niwojroner y axin ac'upseyan tamar tin xe' uyeb'ta tarien, ayan ucuxtar xe' machi tua' ac'apa. Y machi tua' asatpob' porque loc'oyob' tama e chamer y numuyob' tama e cuxtar xe' machi tua' ac'apa.
66021015	Description	Entonces e ángel xe' cay ojron tacaren war uq'ueche axin inte' yar te' tama uc'ab' xe' chemb'ir taca e oro xe' tua' ub'isi e nuxi chinam y e doce puerta lo que ayan tamar umacte' e chinam era.
50003019	Sin	Pero tunor e winicob' era uc'ani tua' asatpob'. Pues jaxirob' ayan inte' udiosob' que jax taca lo que uyusreob' tama uwerirob'. Y jaxirob' atzay uchiob' lo que sub'ar uwirnar. Y ub'ijnuob' tamar taca lo que ayan tara tor e rum.
54003006	Sin	Y majax bueno tua' aquetpa líder inte' xe' wartocto acay ac'upseyan tama e Cristo, porque jay b'an achempa jaxir erer ub'ijnu que coner más nuxi winic que e inmojr, y tamar era erer axin acucrema b'an cocha uche e diablo ixnix.
65001003	Recommendation	Pues entonces niwermanuox xe' inchoj iut nimener, ixnix c'ani ani intz'ijb'a tib'a tama e corpesiaj xe' c'apix cach'ami tunoron. Pero majax b'an tua' inche era, sino que c'ani intz'ijb'a tib'a b'an cocha e Dios war upejca niwalma tua' inche. Y tamar era c'ani inwareox tua' iturb'a ib'a tua' ixq'uec'o ixturuan tama e c'upesiaj lo que ajc'unon inte' intion xe' erach cawirnar tut e Dios.
44004002	Description	Pues war aq'uijnob' e saduceob' era umen que e Pedro y e Juan war ucansiob' e gente que tunor tin e chamen c'ani asujta ab'ixq'uesna tujam e chamenob' cocha b'an numuy taca e Jesús.
66018005	Sin	Porque meyra ayan umab'amb'anir este que b'oro ixin tichan tut e q'uin. Y c'ar umen Catata Dios tunor e mab'amb'anir era lo que cay uchiob'.
43004046	Description	Entonces sutpa ixin e Jesús esto tama e chinam Caná tama e departamento Galilea tia' cay uche aquetpa vino e ja'. Y tama e chinam era ayan inte' winic xe' war axana xe' jax inte' nuxi ajc'ampar tua' e gobierno. Pero jaxir ayan inte' uyunen xe' ch'ar ajmuac tama uyotot tama e chinam Capernaum.
45012011	Recommendation	Pues patnacon, y machi cawacta ac'axi e c'oyir tamaron, y caturb'ic cab'a tua' cache lo que uc'ani Cawinquirar taca tunor cawalma.
60001008	Faith	Pues nox ma tia' c'otoyox iwira ut e Jesucristo pero war iyajta ut. Y motor que machi war iwira ut coner pero war ixc'upseyan tamar y war ixtzay nojta tama iwalma este que machi uyub'iox iware cob'a tzayer war icojco.
62004013	Grace	Pues war canata que c'apa caturb'a cab'a tama e Dios y que jaxir turu tamaron umen que jaxir ixin uyajc'on Unawalir.
43019029	Description	Y ayan ingojr b'ejt xe' b'ut'ur taca e vino xe' inch'aj ut. Entonces uch'aquiob' inte' te' y ucachiob' cora tinam tama upunto e te' y umuquiob' tama e vino y ut'ab'siob' tua' uyariob' tuyej e Jesús.
51001013	Grace	Porque Cadiosir ixin ulocsion tama uchinam e incsib'aner, y tamar era machi ixto tua' ac'otori e diablo ticajor non, y Cadiosir ixin uturb'on tama uchinam Uyunen xe' yajtanb'ir ut umener y tamar era jax Uyunen e Dios era xe' tua' ac'otori tama cawalma coner.
45016017	Recommendation	Pues entonces niwermanuox, c'ani insutpa inwareox otronyajr era que ch'ujcunic iwira chi xe' war uxere e ajc'upesiajob' axin y xe' war acanseyan lo que majax b'an cocha cay incansiox. Pues jax jaxirob' xe' war uche acucrema e ajc'upesiajob' axin y c'ani inwareox era que ira ixxana tacarob'.
45012007	Recommendation	Y jay cac'ampib'ir xe' ajc'unon umen e Dios jax tua' cache lo que uc'ani otronte', entonces cachic ixto tunor era. Y jay cac'ampib'ir xe' ajc'unon umen e Dios jax tua' cacanseyan tama uyojroner e Dios, caturb'ic cab'a tamar e canseyaj.
43016023	Faith	'Y tama e día era machi ixto tua' ic'ajti tacaren. Pero c'ani inwareox era que Nitata axin uyajc'ox tunor lo que ic'ajti tacar tama nic'ab'a.
66021019	Description	Y tamar ucajyesnib'ir e petzb'ir tun xe' acay tor e rum b'ujcseb'ir taca tunor e tun xe' galan uwirnar y xe' meyra atujri. Y e b'ajxan tun b'ujcseb'ir taca e tun xe' a'rob'na jaspe. Y otro ingojr tun b'ujcseb'ir taca e tun xe' a'rob'na zafiro, y otro ingojr tun quetpa b'ujcseb'ir taca e yaxtaren tun, y otro ingojr tun quetpa b'ujcseb'ir taca e tun xe' a'rob'na esmeralda.
59004017	Sin	Entonces tin e war unata uche lo que erach y machi war uche, mab'amb'an war uche.
66019005	Faith	Entonces ub'na loc'oy inte' nuc xe' tari tut e turtar xe' che: Tattz'ic uc'ab'a Cadiosir tunorox xe' manox tua' y xe' war ib'acre ut, motor jay nuquir winicox y motor jay chuchuox. ¡Tattz'ic uc'ab'a! che e nuc xe' tari tut e turtar.
47005002	Faith	Porque non coner war cac'oyran caturuan tama cacuerpo tara tor e rum umen lo que war canumse cab'a tamar, y tamar era war cosre tua' cab'ujcse cab'a tamar lo que ustab'ir umen Cadiosir tichan tut e q'uin.
48006004	Recommendation	B'ijnunic iwira inte' intiox jay imb'utz o jay majax imb'utz tunor lo que war iche. Y tamar era erer ixtzay tamar lo que war iche xe' imb'utz porque majax bueno tua' cab'ijnu jay lar cac'ampib'ir cocha otronte'.
46007036	Recommendation	Pues jay ayan inte' tatab'ir xe' war ub'ijnu tua' uyacta anujb'i inte' uwijch'oc umen que war anumuy meyra a~no tamar, y jay ub'ijnu que b'an uc'ani uche, entonces erer uche lo que war ub'ijnu uche era. Y majax mab'amb'anir tunor era.
43016002	Violence	Pues e gente tua' e Israel axin ulocsiox tama e sinagoga inyajrer. Y watar e día conda e gente acay ucheb'iob' que war uchiob' lo que uc'ani e Dios conda axin uchamsiox.
66015001	Description	Pues entonces inwira checta otronte' se~na tut e q'uin xe' nojta y xe' imb'ac'ajr uwirnar. Inwira checta siete angelob' xe' war uq'uechiob' axin lo que ayan siete c'uxner tamar. Y jax era uc'apesnib'ir tama tunor e sian jatz'uar lo que e Dios war uyeb'ta watar tujor e gente tor e rum umen que war aq'uijna.
43018023	Description	Y che e Jesús: —¿O ayan ca lo que cay inware xe' mab'amb'an? Jay ayan, aren tunor e gente era tua' aquetpa chequer tutob' lo que cay inware. Pero jay matuc'a ¿tuc'a tua' war awajq'uen era? che e Jesús.
50004003	Recommendation	Y net, hermano Epafrodito xe' cay atacren meyra tama upatnar Cawinquirar, c'ani inwaret tua' atacre e ixictac era tua' uyustes ub'ob' y tua' ac'otoy aquetpa intera ub'ijnusiajob'. Porque jaxirob' cay utacrenob' meyra conda war inchecsu axin uyojroner e Dios tama e corpesiaj. Y ya turob' ub'an e hermano Clemente taca e inmojr xe' cay patnob' tacaren. Pues uc'ab'ob' e hermanuob' era ch'arix tz'ijb'ab'ir tama e jun tua' e cuxtar xe' machi tua' c'apa lo que ayan taca e Dios tichan tut e q'uin.
66016006	Sin	Porque jaxirob' ixin ulocsiob' uch'ich'er tin e quetpob' erach toit y tin e quetpob' profetob', y tamar era war awajc'u tua' uyuch'iob' e ja' xe' sutpa ch'ich porque tawarob' tamar lo que uchiob', che e ángel tua' e ja' era.
45006002	Sin	Machi. Pues non xe' chamayon tut e mab'amb'anir ma cocha erer caxin caturuan tama e mab'amb'anir otronyajr.
66017011	Violence	Y de allí tua' watar otronte' rey xe' jax e nuxi lagarto xe' turu ani y xe' machi turu coner. Y e nuxi lagarto era xe' jax e rey número ocho jax inte' tujam e siete reyob' ub'an. Y conda achecta otronyajr uc'ani tua' ac'apa atijresna inyajrer wacchetaca.
48004030	Recommendation	Pero ¿tuc'a ch'ar tz'ijb'ab'ir tama uyojroner e Dios tama tunor era? Che que: "Ajnes chic e ixic xe' man taca uyar inyajrer, porque e sitz era ma cocha erer uxere e herencia taca e Isaac xe' cuxpa tama e ixic xe' majax man." B'an ch'ar tz'ijb'ab'ir tama uyojroner e Dios.
54006009	Sin	Pero tunor tin e war uyusre tua' utajwi meyra e tumin war uyacta ub'ob' tua' ac'axiob' tama e mab'amb'anir. Y tamar era acay o'choy meyra useriaj tua' uchiob' lo que matuc'a uc'ampib'ir y xe' erer uche unumse ub'ob', y tamar era axin atijrpa tunor uwirnar este que ac'axi axin tama e c'ajc.
66017016	Violence	Y e nuxi lagarto y e diez cacho era xe' jax e diez reyob' c'ani uxejb'iob' ut e ixic xe' ajmab'amb'anir y c'ani axin uchoquiob' y uyactob' pispis y axin uc'uxiob' uwerir y axin uputob' tunor ub'aquer taca e c'ajc.
46008003	Faith	Pero tin e uyajta ut e Dios, war anatanwa umener.
45003009	Sin	Pues entonces ¿tuc'a tua' caware era? ¿Más ca ayan cac'ampib'ir xe' tuon e Israel que e inmojr winicob' tara tor e rum? Machi. Porque wartocto incansiox era que non xe' tuon e Israel b'anon taca turon cocha e inmojr winicob' xe' majax tuob' e Israel tut e Dios, y que tunoron xe' turon tara tor e rum turon yeb'ar uc'otorer e mab'amb'anir.
44007041	Sin	Y tamar era uchiob' inte' chamen dios xe' b'an uwirnar cocha inte' chuchu wacax, y cay uchamsiob' cora arac tut, y cay nojq'uiniob', y war atzayob' tamar lo que chemb'ir umenerob' que jaxirob' c'apa uchiob' inte' udiosirob'.
66009020	Sin	Pero e gente xe' quetpob'to xe' machi chamesnob' umen e sian chij machi uyactob' tunor umab'amb'anirob' lo que war uchiob'. Y machi uyactob' tua' uyujtz'iob' ut e sian mab'amb'an mein, y nien machi uyactob' tua' uyujtz'iob' ut e sian chamen diosob' xe' chemb'ir taca oro, o taca e plata, o taca e bronce, o taca e tun, o tama e te'. Y motor que e sian chamen dios era machi e'ron y machi o'b'ian y machi axana pero e gente era machi uyactob' tua' uyujtz'iob' ut e sian chamen diosob' era.
47005011	Faith	Y cocha non ub'an war cab'ijnu que uc'ani tua' cawawan tut Cawinquirar tua' cach'ami uyeror ut tama tunor lo que cache tara tor e rum, war caturb'a cab'a tua' caware e gente axin tua' asutpob' tut e Dios. Y Cadiosir war unata cocha turon y war incojco que nox ub'an war inata tama iwalma cocha turon.
49002003	Sin	Y b'anon ani ub'an conda merato cac'upseyan tama Cawinquirar Jesucristo. Pues non cay cac'upse cawerir y cay cache tunor e mab'amb'anir lo que uyusre uche y cay cache tunor e mab'amb'anir lo que ayopa tama cab'ijnusiaj. Y tama tunor era non tawaron ani tua' cach'ami ujatz'uar e Dios b'an cocha aquetpa tua' uch'amiob' e inmojr gente xe' turob' tara tor e rum xe' machi c'ani uyactob' umab'amb'anirob'.
44002040	Recommendation	Pues entonces tamar lo que e Pedro ojron era, y tamar lo que ojronto cay uyare tunor e gente xe' turob' tama e chinam Jerusalem que uc'ani tua' ac'upseyanob' tamar lo que arob'nob' umener y che: —Corpesic ib'a tujam e inmojr gente era xe' war ub'ijnuob' tua' uchiob' e mab'amb'anir iraj iraj, che e Pedro.
45008013	Faith	Porque jay caturuan tua' taca cache lo que uyusre uche cawerir entonces uc'ani tua' cachamay y tua' caxin tut e c'ajc. Pero jay tacar utacarsiaj Unawalir e Dios cache achamay lo que uyusre uche cawerir, entonces c'ani caturuan taca Catata Dios tut e q'uin tichan.
45010011	Faith	Pues ch'ar tz'ijb'ab'ir tama uyojroner e Dios y che: "Tin e ac'otoy ac'upseyanob' tama e Jesucristo ma tia' tua' asub'ajrob' conda ac'otoyob' tut e Dios." B'an ch'ar tz'ijb'ab'ir tama uyojroner e Dios.
45001008	Faith	Pues era c'ani inwajc'u gracias e Dios tamarox tama uc'ab'a Cawinquirar Jesucristo porque tic taca tia' inxin war inc'otoy innata que nox meyra war ixc'upseyan tama Cawinquirar.
52001004	Faith	Cawermanuox xe' inchoj iut meyra umen e Dios, canata que nox sicb'ab'irox umener.
60004008	Recommendation	Pero lo que uc'ani tama tunor jax era: Que nox ixixin iyajta ut ib'a inte' intiox, porque tin e war uyajta ut uyet ajc'upesiajir axin unajpes tunor lo que chena tacar. Y tin e uc'ani uyet ajc'upesiajir war ac'umpa tacar y war unajpes meyra e mab'amb'anir.
44027001	Description	Pues entonces conda cay ub'ijnuob' tunor e nuquir winicob' que c'ani uyeb'tob' axin e Pablo esto tama e lugar Italia, quetpa tua' caxin tor e ja' tama inte' nuxi barco. Entonces ajc'una e Pablo tama uc'ab' inte' capitán romano xe' uc'ab'a Julio. Y e Julio era jax tua' inte' grupo tama e ejército xe' uc'ab'a: "Tua' e Augusto."
66015003	Faith	Y cay uc'aywijresob' uc'ay e Moisés xe' jax uman e Dios, y uc'aywijresob' e c'ay xe' tua' e Cordero y chenob': Jax net xe' jax Cawinquirar Dios xe' meyra ac'otorer, galan uwirnar tunor lo que ache y nojta. Pues net matuc'a ache xe' mab'amb'an y ma tia' imajresian. Y jax net xe' war ac'otori tujor tunor e sian chinamob' lo que ayan tara tor e rum.
60002002	Faith	Chenic ib'a b'an cocha inte' ch'urcab' xe' wartocto acuxpa xe' war usajca e chu' xe' ayan tama utu'. Y b'an cocha era uc'ani tua' ich'ami lo que ayan tama uyojroner e Dios xe' erach ub'an. Porque tamar era erer ixch'i' tama icuxtar y erer aquetpa chequer que war ich'ami e corpesiaj.
66014013	Faith	Entonces umb'i inte' nuc xe' tari tut e q'uin xe' uyaren y che: —Tz'ijb'an e ojroner lo que c'ani inwaret era: "Chojb'esb'ir tunor tin e intera ub'ijnusiajob' taca Cawinquirar xe' axin achamayob' coner y xe' axin achamayob' tama e día xe' watar, porque machix tua' unumse ub'ob' tama e nuxi c'uxner lo que ayan tara tor e rum", xe' che e nuc xe' tari tut e q'uin. Y b'an che Unawalir e Dios ub'an: "B'an ya, porque jaxirob' tua' axiob' tichan tut e q'uin tua' ajiriob' y tua' uch'amiob' utuanib'irob' tama tunor upatnarob' lo que cay uchiob' tara tor e rum", che Unawalir e Dios.
59001027	Faith	Pero e religión xe' erach y xe' matuc'a e b'onemar tamar tut Catata Dios jax era: Tua' catacre e choquem maxtac xe' matuc'a utatob', y tua' catacre e ixictac xe' chamen uviejo tua' aq'uec'o uyalmob' tua' machi aquetpob' tzajtaca utob', y tua' machi cab'oni cab'a tama tunor e mab'amb'anir lo que ayan tara tor e rum.
51002004	Recommendation	Pues war inwareox tunor era tua' machi ixixin ixmajresna umen tin e ac'otoy tiut taca inte' ojroner xe' galan uyub'nar pero xe' majax tua' e Cristo.
66005013	Description	Y umb'i ub'an unuc tunor lo que chemb'ir umen e Dios. Umb'i unuc tunor lo que ayan tut e q'uin, y tunor lo que ayan tor e rum, y tunor lo que ayan yeb'ar or e rum, y tunor lo que ayan tama e ja'. Y ojronob' tunor era lo que chemb'ir umen e Dios y chenob': Catattz'i uc'ab'a Catata Dios xe' turu tama uturtar y Cawinquirar xe' b'an cocha inte' Cordero. Y cawajc'ox tunor e tattz'arsiaj y tunor e honor y tunor e tawarer y tunor e c'otorer iraj iraj ejc'ar ejc'ar, che tunor lo que chemb'ir umen e Dios.
66008008	Description	Y conda otronte' ángel cay lajb'a tama ucorneta, tob'esna c'axi tama e ja' tor e mar lo que lar uwirnar cocha inte' nuxi or e witzir xe' war apuruy. Y tamar era casi intajch tama tunor e ja' sutpa uwirnar b'an cocha e ch'ich.
44007058	Violence	Y cay uq'uechiob' ixin, war utacsuob' y war uquerejb'ob', uq'uechiob' ixin esto tuti' e chinam. Y cay uchamsiob' e Esteban taca e tun. Y tin e cay utuch'iob' era xe' jax xe' war uchamsiob' e Esteban cay ucoriob' int'ojr ub'ujc y uyactob' tut inte' ch'om sitz tua' ucojco. Y e sitz era uc'ab'a Saulo.
45015011	Faith	Y otronyajrto tama uyojroner e Dios ch'ar tz'ijb'ab'ir que: Tattz'ic uc'ab'a Cawinquirar tunorox xe' majax tuox e Israel xe' turox innajt, y ojronenic taca e gente axin tama tunor lo que c'apa uche Cadiosir.
45011036	Faith	Porque tunor lo que ayan tari tua' e Dios, y tunor lo que ayan chena umen e Dios, y tunor lo que ayan quetpa tua' ac'ampesna umener ub'an. Catattz'ic uc'ab'a Cadiosir iraj iraj. Amén.
43001029	Faith	Pues entonces tama otronte' día e Juan cay uwira que war ac'otoy e Jesús tut y tamar era e Juan cay uyare e gente xe' turob' tuyejtz'er y che: —Ch'ujcunic iwira e winic era xe' aquetpa b'an cocha inte' cordero xe' ajc'unon umen e Dios xe' aquetpa tua' achamesna tamaron tua' ulocse umab'amb'anirob' tunor e gente tara tor e rum.
58011031	Description	Y e Rahab xe' jax ani inte' ajnajtir ixic xe' turuan tama e chinam era, umen que war ac'upseyan tama e Dios, machi chamay jaxir nien incojt tama ufamilia conda chamesnob' tunor e inmojr gente tama e chinam era umen que machi c'upseyanob' tut e Dios. Jaxir tacarna cocha era umen que ixin utacre cora winicob' tua' e Israel conda cay ochoyob' tama inyajr tua' uwirob' mucur tua' ac'otoy unatob' cob'a winicob' ayan tama e chinam era.
43010010	Grace	'E ajxujch watar tua' taca axujch'ian, y tua' taca achamsan, y tua' taca usati lo que ayan, pero nen tarien tua' inwajc'u e cuxtar xe' más nojta y xe' axin ab'oro iraj iraj.
50003020	Faith	Pero non ayan cachinam tichan tut e q'uin tia' axin watar Cawajcorpesiaj xe' jax Cawinquirar Jesucristo.
45015007	Recommendation	Pues entonces cach'amic cab'a inte' intion b'an cocha ixin uch'amion e Cristo y tamar era c'ani atajttz'a más Cadiosir.
44021024	Recommendation	Entonces net era q'uecheob' chic tacaret y chen lo que acay uchiob' e gente tuob' e Israel tua' aloq'uespa e b'onemar tamarob', y net erer atoyi tunor lo que atujri tama tunor era, y erer axin ususiob' ujorob'. Y tamar era c'ani unatob' tin e tuob' e Israel que net war ic'upseyan tut uley e Moisés ub'an. Y tamar era ac'otoy unatob' que majax b'an cocha cay uyub'iob' tamaret.
45004012	Faith	Entonces e Abraham tatab'ir tua' tunor tin e war ac'upseyanob' tama e Dios cocha b'an cay uche jaxir conda merato axujra imb'ijc uq'uewerir utejromar. Pero e Abraham tatab'ir tua' tunor tin e xurb'ir imb'ijc uq'uewerir utejromar ub'an.
44001026	Description	Y tamar era cay utz'ijb'ob' uc'ab'ob' tama inte' inte' tun y e tun xe' ajacha tua' uwirsiob' chi tua' aquetpa apóstol tamar e c'ab'a xe' tz'ijb'ab'ir tamar. Y tamar era jax e Matías xe' quetpa sicb'ab'ir tua' aquetpa inte' tujam e doce apostolob'.
45004007	Grace	Chojb'esb'ir e winic xe' c'umpa e Dios tacar tama tunor umab'amb'anir, y chojb'esb'ir e winic xe' machix irna más umab'amb'anir umen e Dios.
66011004	Description	Pues e chate' ajchecsuyajob' era larob' cocha chate' te' xe' uc'ab'a olivo xe' warob' tut e Dios, y larob' cocha e chate' candelero xe' warob' ub'an tut e Dios xe' jax Uwinquirar tama tunor or e rum.
59004009	Recommendation	C'ayenic ib'a tamar imab'amb'anir, y aruenic tamar, y b'ijnunic tua' iwacta inyajrer tunor e mab'amb'anir lo que war iche. Y tin e war atzene tamar e mab'amb'anir lo que war uche uc'ani tua' a'ru tamar y uc'ani tua' asub'ajra tamar.
64001011	Recommendation	Pues entonces niwermanoet xe' inyajta oit, ira ache cocha tin e war uche lo que mab'amb'an, sino que chen lo que erach tut e Dios. Pues tin e war uche lo que erach tua' e Dios, pero tin e war uche lo que mab'amb'an mato tia' uwira ut e Dios.
45004011	Faith	Y de allí c'otoy e día conda xujra imb'ijc uq'uewerir utejromar e Abraham pero tua' aquetpa chequer que jaxir ch'ajma que erach umen e Dios umen que war ac'upseyan tamar. Y tamar era e Abraham quetpa tatab'ir tua' tunor tin e war ac'upseyanob' tama e Dios tua' aquetpob' erach tacar motor tin e majax xurb'ir imb'ijc uq'uewerir utejromar. Y Cadiosir war uch'ami e winicob' era que erachob' tut jaxir tamar uc'upesiajob'.
45006007	Grace	Porque tin e chamen machi ixto war a'rob'na umen e mab'amb'anir tuc'a tua' uche otronyajr.
47004010	Faith	Y tic taca tia' caxin chequer tama cacuerpo que c'ani ani uchamsion e mab'amb'an gente b'an cocha uchamsiob' e Jesús. Pero non era war caq'uec'o cawawan tut lo que watar tua' aquetpa chequer tut tunor e gente axin que b'ixir e Jesús y que jaxir war ucorpeson tama e chamer.
50002021	Sin	Pues e inmojr ajc'upesiajob' tara war ub'ijnuob' tamar taca lo que c'ani uchiob' jaxirob' y machi war ub'ijnuob' tuc'a uc'ani e Jesucristo.
58011011	Faith	Y e Sara xe' turuan tama e onian tiempo xe' jax uwixcar e Abraham, c'upseyan tama e Dios ub'an, y motor que c'apa numuy utiempo tua' ach'ijtesian ani, pero jaxir ixin uch'ami e c'otorer tua' e Dios tua' uyub'i ach'ijtesian, porque jaxir c'upseyan tama e Dios xe' ac'apa uche tunor lo que arob'na umener.
43006039	Grace	Y lo que uc'ani jaxir xe' uyeb'ta tarien jax era: Que machi tua' asatpa nien incojt tin e uyajq'uen, sino que nen tua' insuti imb'ixq'ues tunorob' tujam e chamenob' tama uc'apesnib'ir tunor era.
46008006	Faith	Pero ticoit non matuc'a más dios sino que inte' taca Dios xe' jax Catata Dios xe' turu tichan tut e q'uin xe' jax xe' c'apa uche tunor lo que ayan, y non turon tua' taca cache lo que uc'ani jaxir. Y ticoit non ayan inte' taca Winquir xe' jax e Jesucristo. Pues umen jaxir turu tunor lo que ayan esto non ub'an.
52003006	Description	Pero era sutpa yopa e Timoteo otronyajr tia' turox y turu tacaron tara tama e chinam Atenas coner. Pues jaxir war uyareon que nox war ixq'uec'o ixc'upseyan tama Cawinquirar y que war iyajta ut ib'a inte' intiox. Y war uyareon ub'an que ixtzay ic'ajpeson y que war iyusre iwiron b'an taca cocha non war cosre cawira iut nox ub'an.
60005004	Grace	Porque conda asutpa achecta e más nojta Pastor xe' jax Cawinquirar Jesucristo nox inte' intiox tua' ixajc'una inte' nuxi tuanib'ir xe' machi tua' ac'apa xe' b'an cocha inte' corona xe' ayan meyra tawarer tamar.
47003012	Faith	Entonces cocha ayan cac'upesiaj nojta tama tunor e ojroner era xe' ajc'una umen Unawalir e Dios, machix tua' casub'ajra cojron tamar.
61002012	Sin	Pero e ajcanseyajob' xe' ajmajresiajob' era ojronob' upater tunor lo que machi unatob'. Jaxirob' b'anob' cocha e animalob' xe' matuc'a uchiquinob' y xe' machi ub'ijnuob'. E animalob' aquetpob' tua' amorojsenob' y tua' achamesnob'. Y b'an cocha era tua' asatpob' e winicob' era ub'an.
43012006	Sin	Pues ojron e Judas cocha era majax umen que war uyajta ut tin e tzajtaca ut, sino que umen que jaxir quetpa tua' uq'ueche axin ubolsa e tumin tua' e Jesús y tua' e inmojr uyajcanuarob', y jaxir war uxujch'i cora cora lo que ayan tama e bolsa era.
62004016	Faith	Pues tamar era c'otoy canata y c'otoy c'upseyanon que Cadiosir war uyajta coit, porque Cadiosir inc'un uwirnar. Y tunor tin e war aturuan inc'un uwirnar, war aturuan tama e Dios, y e Dios war aturuan tamar jaxir.
44011019	Description	Pues entonces tama e tiempo conda chamesna e Esteban cay chenob' unumse ub'ob' tunor tin e ajc'upesiajob' tama Cawinquirar umen tunor e gente xe' turob' tama e departamento Judea. Y tamar era ayan tin e cay loc'oy ajni xe' ixiob' esto tama e departamento Fenicia, y esto tama e lugar Chipre, y ayan tin e ixiob' esto tama e chinam Antioquía. Y tic taca tia' cay ixiob' tin e ajc'upesiajob' tama Cawinquirar war uchecsuob' tunor uyojroner e Dios tama e Cristo. Pero war uyareob' ajtaca tin e tuob' e Israel, pero taca e inmojr machi war uchecsuob'.
54006006	Faith	Pues meyra atujri tut e Dios que war caxana tama ub'ir y que war catzay tamar, porque jay b'an cache entonces meyra tua' caxin cach'ami tua' e Dios conda caxin tichan tut e q'uin.
66013007	Violence	Y e nuxi lagarto ajc'una ub'an tua' uche e tz'ojyir upater tin e tuob' e Dios este que ixin ucucruob'. Y ajc'una ub'an tua' ac'otori tujor tunor e ch'ajnarir lo que ayan tama tunor e sian familiob', y tujor tunor e ojroner, y tujor tunor e sian chinamob' lo que ayan tama tunor or e rum.
60002020	Faith	Pero jay axin ajajtz'a inte' tijam umen que uche e mab'amb'anir ¿cocha tua' ib'ijnu jay imb'utz tut e Dios tua' ixquetpa tz'ustaca conda war ixjajtz'a tamar lo que ixb'eto? Pero jay ixjajtz'a conda war iche intaca lo que imb'utz y matuc'a war ixb'eto, entonces ayan uc'ampib'ir tut e Dios tua' ixquetpa tz'ustaca conda war inumse ib'a cocha era.
58009015	Grace	Y tamar era jax e Cristo xe' quetpa tua' uyustes otronte' pacto tacaron cocha jax taca jaxir xe' erer awawan tujam e Dios y non xe' winicon. Y tamar era tunor tin e pejcnob' umen e Dios erer axin uch'amiob' lo que arob'nob' umen e Dios que b'an tua' a'jc'unob' xe' jax e corpesiaj xe' machi tua' ac'apa. Pues tacar uchamer e Cristo ixin utoyi tunor e mab'amb'anir y tamar era uyub'i aquetpa satb'ir tunor e mab'amb'anir lo que cay uchiob' tin e turob' tama e tiempo conda ayanto ani uc'otorer e onian pacto.
45006001	Sin	Pues ¿c'ani ca caware que: "Cachic más e mab'amb'anir tua' aquetpa más chequer utacarsiaj e Dios?"
49005004	Recommendation	Y machix tua' achecta inte' ojroner tamarox que ayan tijam tin e war uc'ampes inte' ojroner xe' calapir uyub'nar, y nien inte' ojroner xe' matuc'a uc'ampib'ir. Y machix tua' achecta tamarox que ayan tijam tin e war uc'ampes e aras ojroner xe' mab'amb'an xe' machi uwajpi tamar lo que uc'ani tua' uche inte' umaxtac e Dios, sino que uc'ani tua' o'b'na tamarox que war iwajc'u gracias e Dios tama tunor.
66006008	Violence	Y inwira loc'oy inte' chij xe' sacb'iren ut, y tin e turu tamar Chamer uc'ab'a y tupat jaxir turu otronte' xe' ajyum tama e lugar tia' axin e chamenob'. Y ajc'unob' e c'otorer tua' axin uchamsiob' inte' gente tia' ayan cuatro tama tunor or e rum. Y jaxirob' tua' uchamsiob' e gente taca e winar, y taca e tz'ojyir, y taca e muaquir, y taca tunor e animalob' xe' uchamse e gente.
45004016	Faith	Entonces quetpa chequer que lo que arob'na umen e Dios tama e herencia era tua' a'jc'una tunor umaxtac e Abraham, pero quetpa tua' a'jc'una ub'an tacar utacarsiaj e Dios tunor tin e ac'upseyanob' tamar. Y tamar era lo que arob'na umen e Dios tama e herencia era majax jax taca tua' tin e ac'upseyanob' tut uley e Moisés, sino que tua' tunor tin e ac'upseyanob' tama e Dios b'an cocha cay uche e Abraham tama e onian tiempo. Pues tamar era e Abraham c'otoy quetpa tatab'ir tua' tunoron xe' war cac'upseyan tama e Dios coner.
44028018	Description	Y e gente romano era, conda cay uyub'iob' tanib'a tua' unatob' tuc'a war inche, matuc'a utajwiob' tamaren tua' uchamsenob', y c'ani ani uyactenob' inxin b'an taca.
45009016	Grace	Entonces machi tua' asicb'ana inte' winic umen taca que b'an war uc'ani y nien umen que uturb'a ub'a tua' ach'ajma, sino que c'ani asicb'ana inte' jay yajtana ut umen e Dios.
46010008	Sin	Y tamar era machi tua' caxin cose cab'a taca e ixictac xe' majax ticab'ach, y nien e ixictac machi tua' uyose ub'a taca inte' winic xe' majax uviejo, porque b'an uchiob' meyra gente tua' e Israel tama e choquem lugar, y tamar era chamayob' 23,000 tama inte' taca día.
45007023	Sin	Pero tama niwerir inwira que ayan lo que machi uc'ani lo que nen inc'ani inche tama nib'ijnusiaj, y jax era uc'otorer e mab'amb'anir xe' turu tama niwerir, y jax era lo que war ucachien inwawan.
58006001	Faith	Y tamar era c'ani cawacta era e canseyaj tamar lo que uc'anto tua' acano inte' xe' wartocto acay axana tama ub'ir e Cristo. Y era c'ani cacansiox lo que uc'ani tua' acano inte' xe' ch'i' meyra tama uc'upesiaj tama e Cristo. Y tamar era machi ixto tua' casutpa cawareox otronyajr cocha tua' iwacta iche tunor lo que erer uq'uechiox ixixin tut e chamer, y machi ixto tua' casutpa cawareox otronyajr cocha tua' ixc'upseyan tama Cadiosir.
46016011	Recommendation	Y tamar era turb'anic ib'a que mamajchi tijam axin uxejb'e ut e hermano Timoteo era, sino que tacrenic tua' uyub'i uche uxamb'ar taca e ujiriar tama uyalma tua' uyub'i ac'otoy tia' turen tara tama e chinam Éfeso, porque war incojco inwira ut b'an cocha e inmojr ajc'upesiajob' era ub'an.
59002014	Faith	Pues entonces niwermanuox, jay ayan inte' xe' o'jron y che: "Pero nen war inc'upseyan tama e Dios", pero xe' machi war ac'upseyan tut e Dios, entonces matuc'a uc'ampib'ir tunor e ojroner era. Y ma cocha erer acorpesna inte' tamar taca inte' ojroner cocha era.
43007025	Description	Pues ayan cora winicob' xe' turob' tama e chinam Jerusalem xe' cay ojronob' jaxob' taca y chenob': —¿Ma ca jax e winic era xe' war asicb'ana umen e nuquir winicob' tua' uchamsiob'?
43020022	Faith	Y de allí uyujta umusic tamarob' y che: —Ch'amic Unawalir e Dios.
45010003	Sin	Pues machi unatob' cocha tua' aquetpa erach inte' taca e Dios. Y tamar era ixin usicb'ob' e Dios b'an taca cocha ub'ijnuob' uchiob', pero machi c'ani uwirob' que uc'ani tua' umanxujres ub'ob' tut e Dios tua' uyub'i aquetpob' erach tacar.
62005010	Faith	Y tin e war ac'upseyan tama Uyunen e Dios, chectesna tunor era tama uyalma. Pero tin e machi war ac'upseyan tama e Dios war ani uche aquetpa inte' ajmajresiaj, porque machi war uch'ami lo que e Dios uchecsu ticoit tamar Uyunen.
43014012	Faith	C'ani inwareox era que tunor tin e war ac'upseyan tamaren c'ani axin uche e milagro b'an cocha war inche nen. Y ayanto lo que más nojta xe' tua' axin uchiob' ub'an umen que nen c'ani inxin tia' turu Nitata.
56002009	Recommendation	Y cansen tin e aquetpa inte' man xe' mamb'ir inyajrer que uc'ani tua' ob'ianob' tut uyajyumob', y que uc'ani tua' uturb'a ub'ob' tua' uchiob' upatnar b'an taca cocha uc'ani uyajyum, y que machi tua' uyare que machi c'ani uche lo que arob'na umen uyajyum.
58012015	Recommendation	Y iwiric que mamajchi axin uyacta tua' uch'ami utacarsiaj e Dios lo que arob'non umener que b'an tua' cach'ami. Y cawiric ticajam que mamajchi axin usati e jiriar taca e inmojr este que axin aq'uijna tacarob' inyajrer, porque inte' xe' axin uche cocha era aquetpa b'an cocha inte' xe' war uyacta ach'i' inte' te' macuir uyalma xe' inch'aj uyutir que erer achamsan y que erer axin ub'oni meyra gente xe' turob' tuyejtz'er.
54003007	Recommendation	Y uc'ani tua' aquetpa chequer tut tin e majax ajc'upesiajob' tama Cawinquirar que galan uwirnar tin c'ani aquetpa líder era y que erach tama tunor uyojroner, porque jay majax b'an erer axin acucrema tama inte' ojroner upater y erer axin apijchna umen e diablo.
49004007	Grace	Pues inte' intion ajc'unon cac'ampib'ir tua' uyub'ion cache lo que uc'ani Cadiosir b'an taca cocha uyajc'on e Cristo.
66016003	Description	Entonces ixin otronte' ángel y ujochi uvaso tor e mar, y e ja' tama e mar sutpa b'an cocha e ch'ich tua' inte' winic xe' chamesb'ir, y chamay tunor lo que ayan ani tama e mar xe' b'ixirob'.
49006006	Recommendation	Y ira iche cocha uche inte' man xe' war taca apatna conda war e'rna umen upatron, pero xe' machi apatna conda machi war e'rna umener. Pero nox uc'ani tua' iche tunor ipatnar b'an cocha inte' man tua' e Cristo, y chenic tunor ipatnar era taca tunor iwalma b'an cocha uc'ani Cadiosir.
60003016	Recommendation	Cojconic ib'a tua' inata que imb'utz tunor lo que war iche tut e Dios. Y tamar era tunor tin e axin o'jronob' ipater umen que war iche intaca lo que imb'utz tama e Cristo, axin asub'ajra utob' tamar lo que cay ojronob' ipater.
43006040	Faith	Y lo que uc'ani Nitata xe' uyeb'ta tarien jax era: Que tunor tin e war uch'ujcu uwiren y xe' war ac'upseyanob' tamaren c'ani uch'amiob' e cuxtar xe' machi tua' ac'apa, y nen tua' insuti imb'ixq'ues tunorob' tujam e chamenob' tama uc'apesnib'ir tunor era, che e Jesús.
44012023	Violence	Y e Herodes war atzay uyub'i tunor e ojroner era. Pero machi ub'ijnu tua' utattz'i Catata Dios tama e tattz'arsiaj era, sino que intaca war ub'ijnu que tuach. Y tamar era yopa wacchetaca inte' ángel tua' Cawinquirar y uyob'i e Herodes tama uchejchec, y tamar era cucrema y cay c'ujxa tunor unac umen e sian ub'i, y umen era chamay.
47001003	Grace	Catattz'ic uc'ab'a Cadiosir xe' jax Utata Cawinquirar Jesucristo, y xe' jax Catata xe' war uyajta coit conda war canumse cab'a, y xe' jax Cadiosir xe' war uc'unles cawalma iraj iraj.
54001006	Sin	Pero ayan cora ajcanseyajob' xe' najpa umenerob' tunor era este que cay ojronob' lo que matuc'a uc'ampib'ir.
45001016	Faith	Pues c'ani inwareox era que machi insub'ajra tua' inchecsu uyojroner e Dios tama e corpesiaj lo que ayan tama Cawinquirar Jesucristo, porque tamar e ojroner era ayan uc'otorer e Dios tua' axin ucorpes tunor tin e ac'otoy ac'upseyan tama e Cristo, motor jay tua' e Israel o jay majax tua' e Israel.
46003011	Description	Porque ma cocha erer aturb'ana otronte' uwab'nib' e otot tujor inte' xe' chemb'irix b'ajxan xe' jax e Jesucristo. Y nox ixiox ich'ami uc'ab'a Cawinquirar Jesucristo conda nen cay inchecsu uyojroner tiut.
49005033	Recommendation	Pero uc'ani ub'an que inte' inte' winic uc'anic ut uwixcar b'an cocha war uyajta ut ub'a, y b'an ub'an que inte' inte' ixcarb'ir ub'ianic tut uviejo.
51002013	Grace	Y nox xe' majax tuox e Israel chamenox ani tama iwalma umen que iche e mab'amb'anir y umen que machi c'upseyanox tut e Dios, y tamar era arob'nox ani umen e mab'amb'anir lo que ayan ani tama iwalma tuc'a uc'ani tua' iche. Pero coner Cadiosir ixin uyajc'ox e cuxtar xe' machi tua' ac'apa taca e Cristo, y ixin c'umpa tacaron y unajpes tunor camab'amb'anir.
54004014	Recommendation	Y ira awacta uc'ampesnar ac'ampib'ir lo que ajc'unet umen e Dios conda cay uc'atb'u uc'ab'ob' tama ajor cora líder b'an cocha arob'nob' tua' uchiob' umen inte' ojroner xe' ajc'unob' umen Unawalir e Dios.
66021001	Description	Y de allí inwira que imb'utz tunor ut e q'uin y que imb'utz tunor or e rum, porque c'apa satpa e b'ajxan ut e q'uin y c'apa satpa e b'ajxan or e rum. Y coner matuc'a e mar xe' jax e nuxi ja'.
52005016	Recommendation	Entonces turb'anic ib'a tua' ixquetpa ixtzay iraj iraj.
66009006	Description	Y tama e día era e gente c'ani usajcob' uchamer pero machi tua' utajwiob'. Y motor que uyusreob' uchamerob' pero e chamer tua' aloc'oy a'jni tutob'.
52004014	Faith	Pues b'an cocha cac'upse que chamay e Jesús y que de allí sutpa b'ixc'a tujam e chamenob', y b'an ixto cac'upse ub'an que Cadiosir c'ani usuti ub'ixq'ues tunor tin e chamayob' xe' war ac'upseyanob' tama e Jesús, y que conda asutpa watar Cawinquirar otronyajr que c'ani uq'ueche watar tunor e ajc'upesiajob' era tacar ub'an.
62004015	Faith	Y chic taca tin e uchectes que e Jesús jax Uyunen e Dios, turu Catata Dios tamar y jaxir turu tama Catata Dios.
49004022	Recommendation	Y cansenox que uc'ani tua' ichoqui tunor e onian b'ijnusiaj lo que cay uchiox iche e mab'amb'anir, porque tunor e onian b'ijnusiaj era majresna umen que intaca uyusre uche e mab'amb'anir.
43010009	Grace	Nen jax e puerta, y tunor tin e o'choy tama e puerta era c'ani acorpesna. Y tin e acorpesna era erer o'choy y erer aloc'oy tua' usajca tuc'a tua' uc'uxi.
58011037	Violence	Y ayan xe' chamesna taca e tun, y ayan xe' chamesnob' xurb'ir taca inte' sierra, y ayan xe' chenob' unumse ub'ob', y ayan tin e chamesb'irob' taca inte' machit, y ayan tin e xanob' taca inte' b'ujc xe' chemb'ir taca uq'uewerir e oveja o taca uq'uewerir e chivo, y ayan xe' matuc'a ayan tuob', y ayan xe' xejb'eb'ir utob' umen taca que machi c'ani uyactob' tua' ac'upseyanob' tama e Dios, y ayan tin e c'aynob'.
62002029	Faith	Y cocha warix inata que erach e Jesucristo, uc'ani tua' inata ub'an que tunor tin e axin uche lo que erach, jax umaxtac e Dios ub'an.
44013047	Grace	Porque Cawinquirar Dios war uyareon b'an cocha cay uyare tunor catata viejob'irob' y che: Pues nen inchiet b'an cocha inte' janch'aquenar tut tunor e gente xe' majax tuob' e Israel tama tunor or e rum. Y inchiet tua' awirsiob' cocha tua' axin uch'amiob' e corpesiaj tunor e gente tama tunor or e rum. B'an che Cawinquirar, che e Pablo.
47004002	Faith	Y non cachoquix uchenar tunor lo que erer uche inte' xe' mucur, y cachoquix tunor uchenar lo que erer uche inte' xe' sub'ar uwirnar. Y machi camajresian, y machi war cache intiach lo que che tama uyojroner e Dios. Y tamar era war cachecsu ajtaca lo que canata que erach tama e Dios tut e gente axin, y war capasi cawalma tut e gente tua' ac'otoy unatob' tama uyalmob' que imb'utz tunor lo que war cacanseyan tama Cadiosir.
44002033	Description	Y de allí e Jesús t'ab'esna ixin tut e q'uin tichan umen uc'otorer e Dios y aquetpa tama unojc'ab' Cadiosir, y de allí e Jesús ajc'una Unawalir e Dios umen Catata Dios b'an cocha quetpa arob'b'ir desde ixnix, y de allí Cawinquirar Jesucristo sutpa uyari Unawalir e Dios tamaron era este que cay iyub'i e nuxi ic'ar y e sian ojroner xe' majax natanb'ir camener, y cay iwira tunor lo que cay numuy sajmi era.
51003010	Recommendation	Pero coner war ich'ami iwirnar xe' imb'utz tua' e Dios xe' warto uyustes axin iwirnar tua' ixc'otoy ixquetpa b'an cocha uwirnar jaxir, y tamar era erer ixc'otoy inata meyra tamar jaxir.
43011004	Faith	Entonces conda c'otoy e ojroner era tut e Jesús, ojron jaxir y che: —E Lázaro machi tua' achamay umen e muac era, sino que c'ani ac'ampesna umen e Dios tua' atajttz'a uc'ab'a y axin atajttz'a uc'ab'a Uyunen e Dios ub'an, che e Jesús.
45001017	Faith	Pues uyojroner e Dios uchecsuon que tin e ac'otoy tua' acorpesna umen e Dios ac'otoy tamar taca e c'upesiaj lo que uche inte'. B'an cocha ch'ar tz'ijb'ab'ir tama uyojroner e Dios que: "Tin e c'ani aquetpa erach uwirnar tut e Dios uc'ani tua' ac'upseyan tamar tua' atacarna umener y de allí axin uch'ami e cuxtar xe' machi tua' ac'apa." B'an ch'ar tz'ijb'ab'ir tama uyojroner e Dios.
43019017	Description	Entonces e Jesús ub'iti ucruz tor uquejreb' y ixin tama inte' lugar xe' uc'ab'a Calvario xe' jax or inte' witzir xe' b'an uwirnar cocha ub'aquer ujor e gente. Y uc'ab'a or e witzir era Gólgota tama e ojroner hebreo.
45012006	Faith	Pues e Dios uyajc'on cac'ampib'ir inte' intion b'an cocha uc'ani jaxir. Y tamar era non uc'ani tua' cac'ampes cac'ampib'ir b'an cocha uc'ani jaxir ub'an. Entonces jay cac'ampib'ir xe' ajc'unon umen e Dios jax tua' cach'ami inte' ojroner tua' e Dios y tua' casutpa caware e gente otronyajr, entonces c'upseyanicon tama e Dios tua' cache tunor era.
66004007	Description	Y uwirnarob' e cuatro animalob' era jax era: Inte' lar uwirnar cocha inte' león, y inte' lar uwirnar cocha inte' nuxi wacax, y inte' b'an uwirnar cocha ut inte' winic, y inte' lar uwirnar cocha incojt oror xe' war atob'oy axin.
49005015	Recommendation	Entonces ch'ujcunic iwira tamar lo que war iche y ira ixquetpa b'an cocha inte' xe' matuc'a unata, sino que b'ijnunic iwira tuc'a war iche.
45010012	Grace	Pues mamajchi xe' intiach uwirnar tut e Dios, motor jay tua' e Israel o motor jay majax tua' e Israel. Pues inte' taca Cawinquirar y jaxir Uwinquir tujor tunor e winicob' tara tor e rum, y jaxir tua' axin uchojb'es ut tunor tin e axin upejca uc'ab'a.
45010004	Faith	Porque e Jesucristo c'apa uche tunor lo que uc'ani uley e Moisés conda ixin chamay tua' ucorpeson, y tamar era jaxir uche que tunor tin e axin ac'upseyanob' tamar, axin aquetpob' erach taca e Dios.
50004006	Recommendation	Y ira ixmerecna tamar lo que war anumuy sino que c'ajtinic taca e Dios tama tunor. C'ajtinic taca e Dios y tattz'ic uc'ab'a tama tunor utacarsiaj ub'an.
46010006	Faith	Pues tunor era aquetpa b'an cocha inte' checsuyaj ticab'a coner tua' utacrion canata que majax bueno tua' cosre cache e mab'amb'anir b'an cocha cay uchiob' jaxirob'.
66009002	Description	Y conda upasi e nuxi ch'en era, cay loc'oy e sian b'utz macuir e ch'en este que c'apa b'utzran tunor ut e q'uin y tunor or e rum.
52004006	Recommendation	Y uc'ani tua' iwiric tua' machi imajres inte' iwermano o inte' iwermana taca inte' majresiaj tua' iche aq'uijna uwerir, porque Cadiosir c'ani uwatz'i meyra tunor tin e axin uche cocha era b'an cocha cay cawareox.
47005017	Faith	Y tamar era tunor tin e aquetpa intera taca e Cristo coner war aquetpa imb'utz tunor ucuxtar. Y lo que ayan ani tamar xe' mab'amb'an c'apa loc'oy, y coner aquetpa imb'utz tunor.
43005020	Faith	Y e Tatab'ir war uyajta ut Uyunen y war uwirse tunor lo que war uche. Y c'anto uwirse Uyunen meyra milagro lo que tua' axin uche este que ixixin ixb'acta iwira conda axin uche.
49004028	Recommendation	Y tin e war axujch'ian uyactic tunor era y chic patnac coner taca uc'ab' tua' uyub'i atojya tama upatnar, y tamar era erer axin utacre tin e tzajtaca ut.
57001022	Recommendation	Pues ayanto inte' ojroner tab'a: Ustes inte' cuarto tia' tua' inquetpa conda inc'otoy, porque war incojco tama e Dios que b'an cocha war ic'ajti tacar y b'an tua' uche tua' uyub'ien inloc'oy tara tua' inxin inwarajsiox.
58013009	Recommendation	Y ira iwacta ib'a tua' ixq'uejcha ixixin najtir tut ub'ir e Dios umen e sian canseyaj xe' matuc'a uc'ampib'ir lo que war anumuy coner. Pues meyra ayan uc'ampib'ir e q'uec'ojsiaj lo que erer cach'ami tama utacarsiaj e Dios, pero lo que ayan tama e sian costumbre lo que meyra gente war uchiob' tamar lo que uc'uxiob' matuc'a uc'ampib'ir, porque tin e war uchiob' cocha era machi war utajwiob' ucorpesiaj e Dios tamar.
52005012	Recommendation	Pues niwermanuox, c'ani cawareox era tua' machi iwactob' b'an taca tin e war uchiob' meyra upatnar Cawinquirar tacarox y tin e líder tib'a, porque jaxirob' war ub'ijresox y war ucansiox b'an cocha uc'ani Cawinquirar.
43009022	Description	Pues ojronob' cocha era utu' y utata e winic xe' tajpem ani unac'ut umen que war ub'acriob' e nuquir winicob' porque jaxirob' ojronob'ix que c'ani ulocsiob' tama e sinagoga tunor tin e war ub'ijnuob' que e Jesús jax e Cristo.
50003003	Faith	Pues jax non xe' erachon taca e Dios y xe' war catacarna umen Unawalir e Dios tua' cojytz'i ut e Cristo. Y jax non xe' war cat'ab'se uc'ampib'ir e Cristo Jesús. Y machi war cac'upseyan tamar lo que war cache tama cawerir tua' cacorpesna sino que war cac'upseyan tama e Cristo tua' ucorpeson.
62003023	Faith	Y lo que e Dios war uyareon tua' cache jax era: Tua' caxin cac'upseyan tama Uyunen xe' jax e Jesucristo, y tua' cayajta ut e hermanuob' inte' intiob' b'an cocha uyareon tua' cache.
66013011	Description	Y nacpat era inwira loc'oy otronte' nuxi lagarto xe' loc'oy macuir e rum. Y e lagarto era ayan chate' ucacho b'an cocha ucachoir inte' cordero, pero conda jaxir ojron loc'oy b'an taca cocha e nuxi chan xe' mab'amb'an.
46014020	Recommendation	Entonces niwermanuox, ira ib'ijnu b'an cocha inte' maxtac xe' machi unata tin e imb'utz y tin e mab'amb'an. Pero quetpenic b'an cocha inte' maxtac tamar lo que mab'amb'an porque inte' maxtac machi war unata tuc'a tunor era. Pero quetpenic b'an cocha inte' nuquir winic tamar ib'ijnusiaj porque inte' cocha era war unata tin e imb'utz y tin e mab'amb'an.
59005013	Recommendation	Pues jay ayan inte' tijam xe' war unumse ub'a, uc'ajtic taca e Dios. Y jay ayan inte' tijam xe' war atzay, uc'aywijresic inte' himno tut e Dios.
58012012	Recommendation	Pues entonces q'uec'ojsenic ib'a nox xe' iwactix ochoy e c'oyir tama iwalma, b'an cocha jay injayjay ani ic'ab', y b'an ixto oripix xe' machi ani war aq'uec'o ub'an.
60001017	Recommendation	Y cocha tunoron war cac'ajti taca Catata Dios xe' war ub'ijnu uwira tunor lo que war cache tara tor e rum jay imb'utz o jay majax imb'utz, y cocha jax jaxir xe' tua' uyajc'u uyeror inte' intion watar e hora, pues non uc'ani tua' cab'acre ut jaxir iraj iraj tama tunor cacuxtar tara tor e rum.
58010036	Recommendation	Pero nox uc'ani tua' icojco b'an taca tua' uyub'iox iche tunor lo que war uc'ani Cadiosir, porque tamar era ixixin ich'ami tunor lo que Cadiosir c'apa uyareon que b'an tua' uyajc'on.
58011001	Faith	Pues entonces e c'upesiaj tama e Dios jax conda unata inte' tama uyalma que san tua' uch'ami lo que war ucojco tama e Dios, y e c'upesiaj tama e Dios jax conda war unata inte' tama uyalma que lo que war uyusre uch'ami tua' e Dios san tua' achecta watar motor que ma chequer tut era.
49004017	Recommendation	Pues entonces ayan inte' ojroner xe' uc'ani tua' iwira que c'ani inwacta tacarox tama uc'ab'a Cawinquirar xe' jax era: Que machi ixto tua' ixturuan b'an cocha tin e machi unatob' chi Cawinquirar. Pues jaxirob' uchiob' b'an taca cocha ayopa tama ub'ijnusiajob' xe' matuc'a uc'ampib'ir.
51002016	Recommendation	Pues ira iturb'a ib'a tamar jay ayan chi acay uc'ayox tamar lo que war ic'uxi o tamar lo que war iyuch'i, y ira iturb'a ib'a tamar jay ayan chi acay uc'ayox umen que machi c'ani ixnojq'uini tacar tin e tuob' e Israel, o jay machi c'ani ic'upse lo que uyareox tamar e día conda ch'oc e luna, o jay machi c'ani ixjiri tama e día sábado b'an cocha uc'ani ani tama uley e Moisés.
66007015	Faith	Y tamar era war aquetpob' tut e turtar tia' machi war uyactob' tua' utattz'iob' uc'ab'a e Dios tama e día y acb'ar tama utemplo era. Y jaxirob' war acojcnob' iraj iraj umen jaxir xe' turu tama e turtar.
44020010	Description	Entonces ecmay ixin e Pablo ub'an tua' uwira tuc'a war anumuy, y conda yopa tut tia' ch'ar e ch'om sitz uyacta ub'a ixin tua' umeq'ue, y de allí uyare e ajc'upesiajob' y che: —Ira ixb'acta, b'ixir e ch'om sitz era, che e Pablo.
55002010	Faith	Y tamar era war inq'uec'o inwawan tut tunor lo que war innumse nib'a tua' uyub'i ac'otoy uch'amiob' e corpesiaj tama e Cristo Jesús tunor tin e sicb'ab'irob' umen e Dios tua' uch'amiob' e tawarer xe' machi tua' ac'apa.
60005014	Recommendation	Tz'ujtz'inic ib'a inte' intiox conda war iche saludar ib'a tua' ichectes ib'a que war iyajta ut e Dios. Ch'amic ujiriar e Dios tunorox xe' tuox e Cristo. Amén. Tara ac'apa tunor niwojroner, che e Pedro.
49005021	Recommendation	Pues entonces turb'anic ib'a tua' aquetpa inc'un iwirnar tut ib'a inte' intiox, porque tamar era war cob'ian tut e Cristo.
61003017	Recommendation	Pues entonces niwermanuox xe' inchoj iut nimener, cocha wix inata tama tunor lo que tua' anumuy era, cojconic ib'a tua' machi ixmajresna tua' ixq'uejcha ixixin umen ucanseyaj tin e machi ac'upseyanob' tut e Dios este que ixcucrema tama e cuxtar xe' erach xe' q'uec'oxix ani tamar.
51003018	Recommendation	Pues entonces nox xe' ixcarb'irox uc'ani tua' ixc'upseyan tut iviejo xe' tib'a porque b'an uc'ani tua' uche inte' ixic xe' intera turu taca Cawinquirar Jesucristo.
54005020	Recommendation	Pero tin e machi c'ani uyactob' e mab'amb'anir lo que war uchiob' uc'ani tua' ac'aynob' tut tunor e ajc'upesiajob' tua' ac'otoy ab'actob' e inmojr tua' machi axin uchiob' e mab'amb'anir era ub'an.
45014013	Recommendation	Pues entonces machi ixto tua' catuch'i inte' cawet ajc'upesiajir umen que war uche lo que ma chequer jay imb'utz o jay majax imb'utz tut e Dios. Sino que caturb'ic cab'a tua' machi cache acucrema inte' cawet ajc'upesiajir tama Cawinquirar.
45002010	Grace	Pero e Dios axin uyajc'u utawarer y utattz'arsiaj y ujiriar tunor tin e cay uchiob' lo que imb'utz motor jay tuob' e Israel, o motor jay majax tuob' e Israel.
58011034	Violence	Y ayan e gente xe' turuanob' tama e onian tiempo que, umen que war ac'upseyanob' tama e Dios, ixin utajpes inte' nuxi c'ajc, y ayan tin e loc'oy ajniob' tut e machit tua' machi achamesnob' tamar umen que war ac'upseyanob' tama e Dios. Y ayan tin e injayjay xe' q'uec'ojsena umen e Dios, y ayan tin e q'uec'ojsena nojta este que ixin ucucruob' inte' ejército tua' tin e q'uijna uwirob' ut e gente tua' e Israel.
48006017	Faith	Pues mamajchi más erer o'jron nipater que nen majax manen tua' e Dios, porque chequer tama niwerir e sian jatz'uar lo que cay inch'ami umen taca que war inchecsu uyojroner e Dios tama uchamer e Jesús.
66018021	Violence	Entonces inte' ángel xe' ayan meyra uc'otorer uch'uyi inte' nuxi tun y utob'se ixin tama e mar. Entonces ojron e ángel y che: —B'an tua' axin achena tama e nuxi chinam Babilonia, porque c'ani acucurna axin tua' ac'apa inyajrer y ma tia' tua' asutpa e'rna ut otronyajr.
65001020	Faith	Pues entonces niwermanuox xe' inchoj iut nimener, q'uec'ojsenic ib'a tama ic'upesiaj tama Cawinquirar tua' axin ach'i' más icuxtar nawalb'ir. Y c'ajtinic taca e Dios b'an cocha ub'ijresox Unawalir e Dios.
45012002	Recommendation	Y ira ixturuan más b'an cocha ub'ijnusiajob' e gente tara tor e rum, sino que ustesic ib'ijnusiaj tua' aquetpa imb'utz tunor ijor. Y tamar era c'ani ixc'otoy inata lo que uc'ani e Dios, y lo que imb'utz tut e Dios, y lo que utzayjres e Dios, y c'ani inata lo que erach tut e Dios.
46015009	Sin	Porque nen chuchu nic'ampib'ir tut e inmojr apostolob', y este que imb'ijnu que ma tawaren tua' impejcna ani que apostolen, porque jax nen xe' cay inche unumse ub'ob' tunor e ajc'upesiajob' tama Cawinquirar.
62002015	Recommendation	Y ira ic'ani lo que uc'aniob' e gente tara tor e rum xe' mab'amb'an, y ira iyusre ich'ami lo que ayan tara tor e rum xe' mab'amb'an. Porque jay b'an iche, chequer que machi war iyajta ut Catata Dios.
45002001	Sin	Y net xe' nipiaret, matuc'a tamar tua' alocse ab'a tama tunor era umen taca que net aware que mab'amb'an uwirnar e inmojr winicob' tamar lo que war uchiob'. Pero tamar era net war ache juzgar ab'a porque net ub'an war ache b'an taca lo que war uchiob' e inmojr era. Entonces ¿machi ca war ache juzgar ab'a tua' i'xin ijajtz'a net ub'an?
48002009	Description	Pues entonces conda c'otoy unatob' e Santiago y e Pedro y e Juan que pejcb'iren ixto umen e Dios tua' inche tunor e patnar era, jaxirob' xe' quetpob' más nuxi líder tama e grupo ajc'upesiajob' yaja' cay uchuquiob' nic'ab' y uc'ab' e Bernabé tua' uchecsu ub'ob' que unatob' que tuon e Dios. Y quetpa que non tua' caxin cachecsu uyojroner e Dios tama e corpesiaj tut e gente xe' majax tuob' e Israel y que jaxirob' tua' axin uchecsuob' uyojroner e Dios tama e corpesiaj tut e gente xe' tuob' e Israel.
43019023	Description	Pues entonces conda e soldadob' c'apa uch'ub'ob' e Jesús tut e cruz, cay uxixiob' ub'ujc tua' aloc'oy cuatro tájo tamar. Y tamar era inte' inte' soldado uch'ami inte' tájo. Pero ayan otronte' ub'ujc e Jesús xe' galan jarb'ir xe' intera taca b'ujc.
45002021	Sin	Y tamar era war i'xin acanse e inmojr tama uley e Moisés, pero ¿tuc'a tua' machi acanse ab'a net b'ajxan? Porque net war acanse e gente axin que ma erer axujch'ianob', pero net war ixujch'ian ub'an.
46006019	Faith	¿Y machi ca inata que icuerpo jax uyototir Unawalir e Dios xe' ajc'unox umen Catata Dios? Pues Unawalir e Dios war aturuan tama iwalma, y tamar era ma erer ib'ijnu que ajyumox tamar ib'a sino que jax Catata Dios xe' jax cawajyum tunoron.
47005014	Grace	Pues umen que e Cristo war uyajta coit meyra uchion cab'ijnu que, cocha ixin chamay tama tunor e gente tama tunor or e rum, que tamar era quetpa b'an cocha jay ixin chamayon ani tunoron tacar jaxir ub'an.
58003001	Faith	Pues entonces, niwermanuox xe' tuox e Dios, cocha non pejcb'ironix umen e Dios tua' caxin tut e q'uin watar e día, b'ijnunic tamar e Jesús xe' quetpa inte' apóstol y xe' quetpa casacerdote xe' más nojta xe' jax xe' war cachectes tut e gente axin que non war cac'upseyan tamar.
44020035	Recommendation	B'an cay inche tua' inwirsiox que inte' intion uc'ani tua' capatna tua' uyub'ion catacre tin e tzajtaca ut, b'an cocha che inte' ojroner tua' Cawinquirar Jesús xe' che: "Más chojb'esb'ir ut tin e uyajc'u inte' tacarsiaj que tin e uch'ami e tacarsiaj era." B'an che e Pablo taca tin e líder tama e grupo ajc'upesiajob' xe' tariob' tama e chinam Éfeso.
58013004	Recommendation	Pues e nujb'iar erach tama tunor y mamajchi tua' o'jron upater tunor era porque tunor lo que axin uche inte' winic taca uwixcar tor uch'acte' imb'utz tut e Dios xe' jax xe' cay uchion tua' cache tunor era. Pero tin e axin uyose ub'ob' taca tin e merato anujb'i tacar uc'ani tua' ajajtz'ob' umen e Dios, y b'an ub'an tin e nujb'ix xe' axin uyose ub'ob' taca otronte' xe' majax tuach.
43020005	Description	Y jaxir pacwan uch'ujcu macuir e ch'en y uwira que ajtaquix ub'ajq'uib'ir turu, pero machi ochoy macuir e ch'en.
66016018	Description	Entonces cay jijb'i ut e q'uin y cay quiricna ut e q'uin, y ut e rum cay chincha umen inte' nuxi yujcb'ar xe' más nojta que tunor e sian yujcb'ar lo que cay numuy tara tor e rum desde que cay checta e gente tor e rum.
66019010	Faith	Entonces nen cotuanen tut e ángel era tua' unjtz'i ut, pero jaxir uyaren y che: —Ira ache cocha era porque nen manen tua' e Dios b'an cocha net y tunor iwermanuob' xe' war ac'upseyanob' tut lo que chectesna tama e Jesús. Ujtz'in ut e Dios jax taca, che e ángel. Pues jax e checsuyaj tama e Jesús xe' axin ub'ijres tunor tin e profetob'.
46002010	Grace	Pero jax non xe' cay irsenon tunor era umen e Dios tacar Unawalir. Y jax Unawalir e Dios era xe' war uwira tunor lo que war anumuy tic taca tama tunor or e rum y tama tunor ut e q'uin ub'an. Y jax Unawalir e Dios era xe' war uwira tunor lo que ayan xe' intam tama Catata Dios ub'an.
50002029	Recommendation	Entonces ch'amic e Epafrodito taca e tzayer, porque jaxir jax inte' iwermano tama Cawinquirar. Y chojresic ut tunor e inmojr xe' war apatnob' tama upatnar Cawinquirar b'an cocha war uche jaxir.
51003020	Recommendation	Y nox xe' maxtacox c'upseyanenic tut itata y tut itu' tama tunor lo que uyareox tua' iche porque axin atzay Cadiosir conda uwirox que war ixc'upseyan tutob' cocha era.
47001012	Faith	Pues ayan lo que war ub'ut'i cawalma meyra xe' jax era: Que tama cawalma war canata que ixion cache cab'a erach tut tunor e gente tara tor e rum, y war caturb'a cab'a tua' machi aquetpa chagojr cajor tut e gente, pero más war catzay que cache imb'utz tunor lo que cay cache tiut. Pero jax Cadiosir xe' ixin uyajc'on utacarsiaj tua' uyub'ion cache tunor era, y majax umen que non ayan meyra canatanyaj.
43014021	Faith	Tin e uch'ami niwojroner y ac'upseyan tut, war uchectes ub'a que war uc'anien. Y tin e war uc'anien cocha era c'ani ayajtna ut umen Nitata, y nen ub'an tua' inyajta ut y c'ani inxin inchectes nib'a tut jaxir, che e Jesús.
51002023	Sin	Pues tunor e canseyaj cocha era jax taca tua' utacsu e gente tua' axin uchiob' lo que uyusre uchiob' tama uwerir, motor que uwirnar tunor e canseyaj era b'an cocha jay ayan ani meyra natanyaj tamar porque e gente war acansenob' tua' ojytz'ianob' b'an cocha cay ub'ijnuob' jaxirob', este que war ucanse e gente que uc'ani tua' umanxujres ub'ob' meyra, y este que jaxob' taca war uche unumse ub'ob' tama ucuerpuob'. Pero tunor era matuc'a uc'ampib'ir porque tin e war uchiob' cocha era machi war atacarnob' tua' uyactob' e mab'amb'anir.
64001006	Recommendation	Porque ayan tin e cay uchecsuob' tut e grupo ajc'upesiajob' era que galan cay ayajta utob' conda turob' tacaret. Y tamar era quisinic inc'ajti tacaret otronyajr era tua' isutpa atacre e ajc'upesiajob' era otronyajrto tama uxamb'ar b'an cocha uc'ani e Dios.
55002023	Recommendation	Ira iyojron tacar tin e c'ani ab'iriti iraj iraj tamar lo que matuc'a uc'ampib'ir, porque tin e o'jron cocha era axin aq'uijna wacchetaca.
47003018	Faith	Y tamar era non mixto jax macar coit coner, sino que war aquetpa coit b'an cocha inte' espejo xe' war ejpray axin tunor utawarer Cawinquirar tamar, y tamar era war asutpa coit axin tua' aquetpa más y más b'an cocha Cawinquirar Jesucristo, porque ejc'ar ejc'ar war achecta watar más tunor utawarer ticoit. Y war achena tunor era umen Cawinquirar taca Unawalir.
58009014	Grace	Y cocha ayan ani uc'ampib'ir nojta cocha era uch'ich'er e sian arac'ob', ¿cob'a más ayan uc'otorer uch'ich'er e Cristo tua' acorpesian? Pues tacar utacarsiaj Unawalir e Dios xe' machi tua' ac'apa e Cristo ixin uyajc'u ub'a tua' achamesna b'an ani cocha inte' arac xe' más erach tut e Dios. Y uch'ich'er era xe' ixin uwech'e tut e cruz war upoqui tunor lo que ayan ani tama cawalma que uchion canata que cab'eto taca e Dios, y uch'ich'er era war upoquion tama tunor camab'amb'anir lo que war ani uq'uechion caxin tut e chamer. Y tamar era coner uyub'ion ixto cache upatnar Cadiosir xe' b'ixir y xe' machi tua' ac'apa.
44011017	Grace	Entonces ochoy tama nijor que cocha e Dios war uyajc'u e gente xe' majax tuob' e Israel lo que cay uyajc'on xe' cay c'upseyanon tama Cawinquirar Jesucristo tama ucajyesnib'ir tunor era, ¿chien nen tua' inware e Dios que majax imb'utz lo que war uche jaxir? B'an che e Pedro uyare e ajc'upesiajob' tama e Cristo xe' turob' tama e chinam Jerusalem.
49004030	Faith	Y ira iche atz'intz'a Unawalir e Dios tamar lo que war iche xe' mab'amb'an, porque jax Unawalir e Dios era xe' cay uturb'a inte' chequerir tamarox tua' aquetpa chequer tama e día conda asutpa watar Cawinquirar Jesucristo que nox umaxtacox e Dios.
66003003	Recommendation	C'ajpes amener e canseyaj lo que cay ach'ami tamaren y xanen tamar, y sutpen tut e Dios. Pero jay machi ib'ixc'a, nen inxin waten wacchetaca b'an cocha inte' ajxujch, y net machi tua' anata tuc'a hora tua' inyopa.
62003007	Recommendation	Pues nox xe' b'anox cocha nimaxtac, ira iwacta ib'a tua' ixmajresna tamar era, porque erach tunor tin e war uche lo que erach, b'an cocha erach Cawinquirar.
62004001	Recommendation	Pues entonces niwermanuox xe' inchoj iut nimener, ira ic'upse wacchetaca tunor tin e che que tua' e Dios lo que war o'jronob', sino que b'ijnunic iwira jay e ojroner era tua' e Dios o jay majax. Natanic que coner ayan meyra winicob' tara tor e rum xe' war amajresianob' tamar lo que war acanseyanob' y war chenob' que jax uyojroner e Dios tunor era.
44013038	Grace	Entonces, niwermanuox, natanic que coner war achectesna tiut que tama e Jesús ayan e corpesiaj tama tunor camab'amb'anir.
50003001	Recommendation	Pues entonces niwermanuox, tzayjresic ib'a tama Cawinquirar. Pues era c'ani inwareox que machi inc'oy intz'ijb'a lo que inwareoxix conda turen ani tacarox, porque bueno tua' asutpa iyub'i tunor era otronyajr.
46011034	Recommendation	Y jay ayan chi xe' war aytz'a, wec tama uyotot tua' machi ac'axi uq'uijnar e Dios tama ijor umen que machi war iche lo que imb'utz conda war imorojse ib'a. Pues ayanto más tua' inwareox pero c'ani inwacta b'an taca era este que inc'otoy inwarajsiox.
43018031	Description	Y che e Pilato: —Q'uechic chic nox tua' ib'ijnu iwira tama iley tib'a, che e Pilato. Pero ojronob' e winicob' tua' e Israel otronyajr y chenob': —Pero non xe' tuon e Israel ma erer cachamse inte' winic motor que ayan lo que war uche xe' más intuj. Jax taca net xe' erer aware tua' achamesna inte' cocha era, che e winicob' era.
46012031	Faith	B'ijnunic entonces niwermanuox, tua' ich'ami ic'ampib'ir xe' más nojta tama e Dios. Pero nen era c'ani inwirsiox inte' b'ir xe' más ayan uc'ampib'ir tama tunor.
58007026	Description	Pues entonces jax Cawinquirar Jesucristo que war cac'ani tua' aquetpa Casacerdote xe' más nojta, porque jaxir erach, y jaxir matuc'a ayan tamar, y jaxir matuc'a umab'amb'anir, y jaxir majax b'omb'ir umen tin e ajmab'amb'anirob', y jax jaxir xe' quetpa t'ab'esb'ir tichan tut e q'uin tua' uch'ami más meyra utawarer que tunor e inmojr.
50004013	Faith	Pues tacar utacarsiaj e Cristo uyub'ien inche tunor lo que uc'ani tua' inche.
52004003	Recommendation	Porque ayan lo que Cadiosir war uc'ani tua' iche tama icuxtar xe' jax era: Uc'ani tua' iturb'a ib'a erach tut e Dios, y que mamajchi tijam axin uyose ub'a taca tin e merato anujb'i tacar.
51004002	Recommendation	Y c'ajtinic taca e Dios iraj iraj tama tunor lo que uc'ani, y choquic tunor e c'oyir tua' uyub'iox iwira tuc'a uc'ani tua' ic'ajti tamar, y tattz'ic uc'ab'a e Dios.
44007029	Description	Pero conda e Moisés uyub'i tunor era, b'acta y loc'oy ajni tama e lugar Egipto, y ixin tua' aturuan tama inte' lugar innajt xe' uc'ab'a Madián tia' quetpa b'an cocha inte' ajsatpar winic. Y tama e lugar yaja' checta chate' uyunenob'.
46011007	Description	Pero inte' winic machix tua' umaqui ujor conda turu tama inte' servicio tua' aquetpa galan uwirnar umen que chena b'an cocha uwirnar utawarer Catata Dios. Pero tama inte' ixic aquetpa chequer uchecsuyaj inte' winic umen que tama e winic loc'oy.
51003015	Faith	Pues jax Cawinquirar era xe' cay usisijres tunor e q'uijnar lo que ayan ani tijam, y tamar era uc'ani tua' iwacta ac'otori ujiriar e Dios tama iwalma inte' intiox coner tua' ixquetpa intera taca tunor e inmojr ajc'upesiajob', cocha sicb'ab'irox umen e Dios tua' ixquetpa intera tamar jaxir b'an cocha jay inte' intiox jax inte' b'ac ani tama ub'aquer e Jesucristo tara tor e rum. Y tattz'ic uc'ab'a e Dios tama tunor iraj iraj.
58002010	Grace	Porque b'an quetpa tua' uche e Jesús tua' uyub'i utares meyra gente tua' uch'amiob' utawarer e Dios. Y b'an uche jaxir conda ixin unumse ub'a meyra tua' ac'apa uche tunor lo que arob'na umen e Dios tua' uyub'i aquetpa ucajyesnib'ir tama tunor e corpesiaj. B'an uche jaxir xe' uche tunor lo que ayan y xe' jax uyajyum tama tunor ub'an.
59004001	Sin	Pues ¿tia' watar e sian q'uijnar y e sian q'uecraner lo que ayan tijam nox? Pues watar tama iwalma xe' b'ut'ur taca tunor lo que uyusre uche iwerir xe' war aticruma macuir iwalma.
46005001	Sin	Pues checta inte' ojroner taniut que ayan inte' winic tijam xe' ajc'upesiajox xe' war uch'ami ub'ob' taca uwixcar utata b'an taca. Pues motor tin e majax ajc'upesiajob' tama Cadiosir ub'ijnuob' que sub'ar uwirnar lo que war uche e winic era, y esto jaxirob' machi ani uchiob'.
46010013	Faith	Porque inte' inte' b'ijnusiaj lo que o'choy tama cajor tua' cache lo que mab'amb'an lar cocha war o'choy tama ujorob' tunor e inmojr gente tara tor e rum ub'an. Pero erer cac'upseyan tama Cadiosir xe' tua' ucojcon tua' machi achecta e b'ijnusiaj tua' cache e mab'amb'anir xe' más nojta ticoit que machi ani uyub'ion caq'uec'o tut. Porque tama e hora conda achecta e mab'amb'an b'ijnusiaj era watar Cadiosir tua' uyajc'on cocha tua' caloc'oy cajni tut tua' machi cacucrema tamar.
44020029	Violence	Y innata que conda inloc'oy tara axin watar tin e c'ani umajresox y xe' c'ani ani utijresox inyajrer xe' ajc'upesiajox tama Cawinquriar tua' machi ixto ixc'upseyan tamar. Pues e winicob' era b'anob' cocha inte' nuxi coyote xe' ac'otoy wacchetaca tua' uc'uxi inte' yar chuchu oveja conda uwira que machi turu uyajcojc.
53001004	Faith	Y tamar era war catattz'iox tut e sian grupo ajc'upesiajob' iraj iraj que war ixq'uec'o ixc'upseyan tama Cadiosir motor que war inumse ib'a meyra tama e sian c'uxner.
62004012	Faith	Mato majchi uwira ut e Dios, pero jay war cayajta coit cab'a inte' intion, e Dios war aturuan tamaron y uc'unersiaj e Dios war aquetpa chequer tamaron iraj iraj.
48001001	Description	Nen xe' Pabloen jax inte' apóstol tua' e Jesucristo, pero majax umen que tzacarb'iren tarien umen inte' winic nien que pejcb'iren umen e winicob'. Pero nen apostolen umen que pejcb'iren umen e Jesucristo y umen Catata Dios xe' ixin usuti ub'ixq'ues e Jesucristo tujam e chamenob'.
58012003	Recommendation	Pues entonces b'ijnunic tamar Cawinquirar Jesucristo xe' cay unumse ub'a meyra tamar lo que cay chena tacar umen e gente xe' ajmab'amb'anirob', pero jaxir matuc'a uche tamar. B'ijnunic tamar era tua' machi ixc'oyran tama iwalma y tua' machi ixsisa tua' iwacta ub'ir e Dios.
45006005	Faith	Entonces cocha quetpon intera taca e Cristo conda chamayon tacar, c'ani caquetpa intera tacar conda caxin casujta cab'ixq'uesna tujam e chamenob' ub'an.
45015010	Recommendation	Y ch'ar tz'ijb'ab'ir otronyajr tama uyojroner e Dios que: Tzayjresic ib'a nox xe' majax tuox e Israel taca tin e tuob' e Israel.
54004001	Sin	Pues chequer tamar lo que che Unawalir e Dios que tama uc'apesnib'ir or e rum era ayan meyra tin e tua' axin uyactob' e c'upesiaj tama e Dios. Y tamar era c'ani axiob' tupat e sian mein xe' ajmajresiajob' y c'ani ac'upseyanob' tamar lo que axin acansenob' umen e sian mab'amb'an mein era.
56003001	Recommendation	Pues c'ajpesob' tunor e ajc'upesiajob' que uc'ani tua' uyose ub'ob' yeb'ar uc'otorer e ajc'otorer, y que uc'ani tua' o'b'ianob' tut tunor e nuquir ajc'amparob', y que uc'ani tua' aquetpob' turix tua' axin uchiob' tunor lo que imb'utz.
61003005	Sin	Pero jaxirob' machi c'ani uyactob' o'choy tama ujorob' que umen uyojroner e Dios chena tunor ut e q'uin y tunor or e rum ixnix e tiempo tujam e ja' y tacar e ja'. Pues numuy tunor era umen taca que ojron e Dios.
60003018	Grace	Porque jax e Cristo xe' chamay tua' utoyi tunor camab'amb'anir inyajrer, y tamar era machi tua' asutpa achamay otronyajr. Jaxir erach, pero chamay tamaron xe' ajmab'amb'aniron tua' uq'uechion caxin tut Cadiosir. Jaxir chamesna tama ucuerpo pero sutpa b'ixq'uesna umen Unawalir e Dios.
61002021	Sin	Más ani bueno que ma tia' c'otoy unatob' tuc'a e b'ir xe' erach tama e Dios que lo que ixin uchiob' jaxirob'. Porque jaxirob' c'otoy unatob' tunor era, pero de allí uyactob' ixto tunor uyojroner e Dios xe' erach lo que ajc'unob' ani.
53003006	Recommendation	Pues entonces niwermanuox, ayan lo que c'ani cawareox era tamar uc'ab'a Cawinquirar Jesucristo, que ira inut'i ib'a taca inte' hermano xe' machi c'ani apatna y xe' machi c'ani ob'ian tut e canseyaj lo que cay ich'ami tamaron.
45005012	Sin	Pues tama ucajyesnib'ir or e rum era ma ani tuc'a e mab'amb'anir tara. Y conda chena inte' winic xe' jax e Adán, matuc'a e mab'amb'anir tamar. Pero jaxir machi c'upseyan tut lo que arob'na umen e Dios, y ixin uche e mab'amb'anir, y tamar era ochoy e mab'amb'anir tama or e rum era tamar lo que cay uche inte' taca winic. Y ya tari e chamer tamar, y cay numuy e chamer era tama tunor e winicob' cocha tunoron cay cache e mab'amb'anir ub'an.
58011033	Faith	Y umen que war ac'upseyanob' tama e Dios ayan tin e ucucruob' meyra chinamob' ub'ajnerob', y ayan tin e cay c'otori tujor inte' chinam, y ayan tin e cay tacarnob' umen e Dios b'an cocha arob'nob' umener, y ayan tin e cojcnob' umen e Dios conda quetpa macar uyej inte' nuxi león tutob'.
47004009	Faith	Y motor que ayan tin e war aq'uijna uwiron xe' war axin ticapat, pero non war canata que majax choquemon inyajrer. Y motor que ayan tin e axin ucucron tut e rum, pero machi uyub'i usation.
59004004	Sin	Ajmab'amb'anirox, ¿machi ca inata que tin e atzay uwira lo que ayan tara tor e rum war uxejb'e ut e Dios? Porque tin e ub'ijnu tua' atzay uwira lo que ayan tara tor e rum war ub'ijnu tua' aq'uijna uwira ut e Dios.
44016006	Description	Entonces loc'oyob' e Pablo taca e inmojr era y cay numuyob' tama e departamento Frigia y tama e departamento Galacia, pero machi actanob' tua' axiob' uchecsuob' uyojroner e Dios tama e departamento Asia umen Unawalir e Dios.
45010006	Faith	Pero che tama uley e Moisés que inte' erer aquetpa erach taca e Dios jay axin ac'upseyan tamar, y que ma intran ani porque ch'ar tz'ijb'ab'ir que: "Ira aware tama awalma y che, ¿chi tua' at'ab'ay axin tut e q'uin?" xe' war che ¿chi tua' axin tut e q'uin tua' uyemse e Jesucristo tua' watar tara tor e rum tua' ucorpeson?
66016002	Violence	Entonces ixin e b'ajxan ángel y ujochi lo que ayan tama uvaso tor e rum, y tunor e gente tin e ayan use~nair e nuxi lagarto tamarob' y xe' war uyujtz'iob' ut e chamen dios xe' chemb'ir b'an cocha uwirnar e lagarto cay checta tutob' meyra chec xe' calapir apojwi y xe' ac'uxun meyra.
66005008	Description	Y conda uch'ami e jun e cuatro animalob' xe' b'ixirob' y e veinticuatro nuquir winicob' pacwanob' tut jaxir. Y inte' intiob' tama e veinticuatruob' era ayan uyinstrumentuob' tua' alajb'ob' tamar xe' uc'ab'a arpa, y inte' intiob' ayan inte' inte' uch'euob' xe' chemb'ir taca e oro. Y b'ut'ur tunor uch'euob' era taca e ujtz'ub' xe' war apurutna xe' lar cocha uc'atmayajob' tin e tuob' e Dios.
62005001	Faith	Pues tunor tin e war uc'upse que e Jesús jax e Cristo jax inte' umaxtac e Dios. Pues tin e axin uyajta ut inte' tatab'ir tara tor e rum war uyajta utob' tunor umaxtac ub'an.
48005026	Recommendation	Entonces machix catattz'ic cab'a que otronte' cocha non matuc'a, y machix capaq'uic e q'uijnar ticajam, y machix tua' cac'uxnaq'ui cawira lo que ayan tua' otronte' ticajam.
54005001	Recommendation	Pues ira ac'aye inte' onian winic, sino que uc'ani tua' o'jron tacar b'an cocha jay jax ani atata, y uc'ani tua' iyojron taca e ch'om maxtacob' b'an cocha jay jax ani awijtz'inob'.
60002012	Recommendation	Y xanenic erach tujam tin e merato ac'otoy unatob' chi Cadiosir, porque b'ajc'at ayan tin e tujam xe' axin o'jron ipater que mab'amb'an tunor lo que war iche, pero xe' axin uwira otronyajr que war iche jax taca lo que erach, y tamar era c'ani utattz'iob' uc'ab'a Cadiosir tamar lo que iche conda asutpa watar Cawinquirar otronyajr.
50003006	Sin	Y nen meyra canoen tama tunor e canseyaj lo que ayan tama uley e Moisés este que cay inche unumse ub'ob' tin e war ac'upseyanob' tama e Jesucristo. Y nen tama e tiempo yaja', cocha cay inturb'a nib'a meyra tua' umb'ian tut uley e Moisés, quetpen erach tut e ley era.
43004052	Description	Entonces cay uyub'i tuob' que tuc'a hora cay tz'acpa uyunen, y jaxirob' cay chiob': —Acb'i tama uyuxin e día c'apa loc'oy tunor e purer y sisa ut, che e man.
43019031	Violence	Pues e día era jax e día conda war uyustes ub'ob' e gente tama e Israel tua' o'choy awiob' tama e nojq'uin pascua. Y tamar era machix c'ani uwirob' tin e ch'urob' tut e cruz tama inte' nuxi día tua' e jiriar cocha era. Y tamar era e nuquir winicob' tua' e Israel uc'ajtiob' tua' e Pilato tua' uyare ac'occhina ut uya' tin e ch'ub'na tut e cruz tua' achamayob' inyajrer tua' erer uyemsiob' wacchetaca.
43019012	Description	Y tamar era e Pilato cay usicb'a cocha tua' ub'ani axin e Jesús. Pero e gente tua' e Israel cay aruob' otronyajr y chenob': —Jay ab'ani axin e Jesús b'an taca machi war iquetpa intera taca e rey tama e chinam Roma. Porque tunor tin e axin uche ub'a que jax inte' rey war aq'uijna uwira e rey romano, che e sian gente era taca inte' nuxi nuc.
43014001	Faith	Entonces ojron e Jesús y che: —Ira ixtz'intz'a tama iwalma. C'upseyanenic tama e Dios, y c'upseyanenic tamaren ub'an.
50001028	Faith	Y ira iwacta ib'a tua' ixb'acta tut tin e war aq'uijna uwirob' e ojroner tama e corpesiaj, porque conda machi ixb'acta tutob' aquetpa chequer tutob' que jaxirob' c'ani asatpob' y que nox war ixcorpesna umen e Dios.
43015016	Grace	Pues majax nox xe' cay isicb'en sino que jax nen xe' cay insicb'ox y inweb'tox ixiox tua' iwajc'u meyra iyutir xe' erach y xe' machi tua' ac'apa. Y tamar era tunor lo que ixixin ic'ajti taca Nitata tama nic'ab'a c'ani a'jc'unox.
58011004	Faith	Y e Abel xe' turuan tama e onian tiempo, umen que cay c'upseyan tama e Dios, ixin uyajc'u inte' ofrenda e Dios b'an cocha c'ajna umener y majax b'an cocha ajc'una umen usacun xe' jax e Caín. Y cocha e Abel war ac'upseyan tama e Dios, jaxir ch'ajma umener que erach conda ch'ajma uyofrenda. Y tamar era, motor que ixin chamay e Abel tama e onian tiempo, pero warto ucansion esto coner que jaxir quetpa erach umen que c'upseyan tama e Dios.
46004001	Recommendation	Pues nox taca tunor e gente uc'ani tua' iwiron xe' apostolon que ajtacarsiajon tua' e Cristo. Y non quetpon tua' cachecsu uyojroner e Dios axin tamar lo que quetpa mucur ani umener.
66006013	Description	Y e sian lucero tut e q'uin c'apa jotzpa ojriob' tor e rum b'an cocha uyutir inte' uterar higo conda ayujcna umen inte' nuxi ic'ar que wacchetaca ac'apa o'jri watar tut e rum.
46010014	Recommendation	Entonces niwermanuox xe' inchoj iut nimener, loq'uenic ajner tut e chamen dios tua' machi iyujtz'i ut.
45012021	Recommendation	Ira awacta ab'a tua' icucurna umen que isutpa iq'uijna ub'an conda awira inte' xe' war aq'uijna uwiret. Sino que cucrun e mab'amb'anir tacar lo que war ache xe' imb'utz.
55002014	Recommendation	Pues entonces c'ajpesic e ajc'upesiajob' tama tunor era otronyajr. Aren tua' uyactob' e b'iritir tamar taca inte' ojroner, porque matuc'a uc'ampib'ir tunor era, y intaca axin utijres ujorob' tin e uyub'iob' e ojroner cocha era.
59004008	Recommendation	C'otenic tut e Dios y jaxir tua' ayopa tia' turox. Ajmab'amb'anirox, poquic ic'ab' tama tunor e mab'amb'anir lo que war iche, y poquic iwalma nox xe' chagojr ijor xe' war ib'ijnu tua' iyajta ut e Dios y xe' war ib'ijnu tua' iyajta ut lo que ayan tara tor e rum ub'an.
59002009	Sin	Pero jay jax taca tin e ayan utumin xe' war ic'ani y tin e tzajtaca ut machi war ic'ani entonces war iche e mab'amb'anir umen que machi war ic'upse lo que ch'ar tz'ijb'ab'ir tama uley e Dios.
52004007	Grace	Pues e Dios upejcon tua' caxin cache lo que erach tut jaxir y majax tua' caxin cache más e mab'amb'anir.
45001018	Sin	Pues war achecsuna umen e Dios que watar tichan inte' nuxi q'uijnar xe' tua' ac'axi tujor e winicob' xe' mab'amb'an xe' umen que ajmab'amb'anirob' uche ub'ob' que e Dios machi ani tua' uwatz'i tin e uchiob' e mab'amb'anir, y tamar era war uquete uwab'uob' lo que erach tua' e Dios tua' machi acanuob' e inmojr.
62004007	Faith	Pues entonces niwermanuox xe' inchoj iut nimener, uc'ani tua' cayajta ut cab'a inte' intion, porque tua' e Dios tunor tin e war uyajta ut uyet ajc'upesiajir. Y tamar era chequer que inte' cocha era jax inte' umaxtac e Dios y jaxir war unata chi e Dios.
62002009	Sin	Pues b'ajc'at ayan inte' xe' o'jron y che: "Pero nen war inxana tama e janch'aquenar", xe' che inte'. Pero jay war uxejb'e ut uyet ajc'upesiajir chequer que turuto tama e incsib'aner.
60004014	Grace	Pues chojb'esb'ir ut tin e ac'ayna umen taca que war ac'upseyan tama e Cristo, porque Unawalir e Dios c'ani aquetpa tacar jaxir taca tunor utawarer.
44021019	Grace	Y e Pablo, conda c'apa upejca tunorob', cay uyareob' tama tunor lo que cay uche e Dios tujam e gente xe' majax tuob' e Israel, y war uyare cob'a war ac'ampesna umen e Dios tua' uchecsu uc'otorer e Dios tujam e gente yaja'.
43008046	Sin	¿O ayan ca inte' tijam xe' erer uwirsen jay inche ani inte' mab'amb'anir? Mamajchi. Pero cocha war inwareox lo que erach ¿tuc'a tua' machi c'ani ic'upse lo que war inwareox?
58010017	Grace	Y ojron Unawalir e Dios otronyajr y che: Y machi ixto tua' inc'ajpes umab'amb'anirob' otronyajr, che Unawalir e Dios.
46001005	Grace	Porque tamar jaxir ajc'unox meyra ic'ampib'ir tua' uyub'iox ixojron taca e chojb'esiaj tic taca y tua' uyub'iox ixc'otoy inata tunor lo que erach tut jaxir.
45015030	Recommendation	Pues entonces niwermanuox, c'ani insutpa inc'ajti tib'a tamar uc'ab'a Cawinquirar Jesucristo y tamar e c'unersiaj lo que uyajc'on Unawalir e Dios tua' ic'ajti taca e Dios tua' itacren tama e lucha xe' nawalb'ir lo que war innumse nib'a tamar tua' uyub'i aloc'oy imb'utz tunor lo quetpa tua' inche era.
43007020	Violence	Pero sutpa ojronob' e winicob' taca e Jesús y chenob': —Chucuret umen inte' mab'amb'an mein. ¿Chi c'ani uchamset? che e sian gente era.
45003025	Grace	Pues e Dios uyajc'u Uyunen xe' jax e Jesucristo tua' achamay tut e cruz tua' utoyi tunor lo que cab'eto non umen que cache e mab'amb'anir. Y b'an uche e Dios tua' uchecsu que jaxir erach, porque nien e Dios ma erer umuqui e mab'amb'anir b'an taca sino que uc'ani tua' atojya. Y quetpa ub'an tua' atojya tunor e mab'amb'anir lo que cay uchiob' e winicob' xe' turuanob' tama e onian tiempo cocha mato jax ani toyb'ir. Pero coner non erer cach'ami utacarsiaj e Dios tua' atojya lo que cab'eto umen que cay cache e mab'amb'anir conda caxin cac'upseyan tama e Jesucristo.
43018018	Description	Y ayan meyra e sisar tama e acb'ar era, y tamar era ayan cora manob' y e policiob' tua' e templo xe' cay uxuniob' inte' c'ajc tor e tinaj tua' aq'uixiob' tamar. Y e Pedro ixin tuyejtz'er e c'ajc tua' aq'uixi ub'an.
49006011	Recommendation	Y corpesic ib'a taca tunor utacarsiaj e Dios tua' uyub'iox ixq'uec'o ixwawan tut e diablo tua' machi ucucruox tacar umajresiaj.
43013037	Faith	Y che e Pedro: —Niwinquiraret, ¿tuc'a tua' machi uyub'ien inxin tapat coner era? Nen turenix tua' inwajc'u nib'a tamaret este que inxin inchamesna ani tamaret jay b'an uc'ani, che e Pedro.
50004007	Faith	Y tamar era Cadiosir axin uyajc'on ujiriar xe' machi uyub'i ub'ijnu inte' cob'a e jiriar era. Y e jiriar era axin ucojco cawalma y tunor cab'ijnusiaj tama e Cristo Jesús.
59003009	Faith	Pues tacar cawac caxin catattz'i uc'ab'a Cawinquirar xe' jax Catata Dios, y tamar taca cawac era caxin cab'axe ut capiar ub'an xe' chemb'ir umen e Dios b'an cocha uwirnar jaxir.
46005010	Sin	Pero machi c'ani inwareox que uc'ani tua' iwacta tua' ixojron taca e gente xe' matuc'a unatob' tamar Cawinquirar Jesucristo xe' b'ajc'at war uch'ami ub'ob' b'an taca, o xe' war uyusre uch'amiob' lo que majax tuob', o xe' war axujch'ianob', o xe' axin uyujtz'iob' ut inte' chamen dios. Porque jay machi c'ani iwira e gente cocha era uc'ani ani tua' iwacta or e rum era inyajrer.
44026009	Sin	Pues warto o'jron e Pablo era y che: —Pues nen tama e tiempo ixnix cay imb'ijnu que uc'ani tua' inche unumse ub'ob' meyra tin e war ac'upseyanob' tama uc'ab'a e Jesús xe' tua' e chinam Nazaret.
61002014	Sin	Y e ajcanseyajob' xe' ajmajresiajob' era, conda axin uwira ut inte' ixic ya war uyusre tua' uch'ami. Y machi ac'oy uchiob' e mab'amb'anir. Y iraj iraj war upijch'iob' tunor tin e inc'un uyalma tua' amajresna, y jaxirob' ub'ijnuob' tamar taca e tumin. Pues e winicob' era b'axb'irob'ix inyajrer.
43010012	Description	Pero inte' man xe' war atojya tua' ucojco e sian oveja, conda uwira watar inte' nuxi tigre uyacta tunor e oveja y aloc'oy a'jni porque majax tuach e sian oveja era. Y e tigre axin tujor e sian oveja tua' ujajpi, y e sian oveja uxere ub'ob' y aloc'oy a'jniob'.
59001019	Recommendation	Pues entonces niwermanuox xe' inchoj iut nimener, b'ijnunic era que tunoron xe' winicon uc'ani tua' caturb'a cab'a tua' cob'ian wacchetaca, pero que uc'ani tua' cacojco cab'a tua' machi cojron wacchetaca y tua' machi caq'uijna wacchetaca ub'an.
46009014	Recommendation	Y Cawinquirar war uc'ani ub'an que tin e war uchecsu uyojroner e Dios axin erer uch'amiob' e tacarsiaj tamar e patnar lo que war uchiob' era tua' uyub'i awiob' tamar.
43012046	Grace	Nen tarien tara tor e rum tua' injanch'acnes tunor e gente y tua' intacre tunor tin e ac'otoy ac'upseyanob' tamaren tua' machi ixto aquetpob' macuir e incsib'aner.
43005014	Description	Entonces e Jesús utajwi e winic otronyajr macuir e templo y cay uyare cocha era y che: —Iran que tz'acpesb'iret era. Pero actan tua' ache más e mab'amb'anir tua' machi asutpa ac'axi inte' muaquir xe' más nojta tamaret, che e Jesús.
46016014	Recommendation	Y tunor lo que ixixin iche, chenic tunor era taca uc'unersiaj e Dios tama iwalma.
43014015	Recommendation	Entonces che e Jesús: —Jay war ic'anien, ub'ianenic tut niwojroner.
58012025	Recommendation	Entonces iwiric que mamajchi acay uxejb'e ut lo que war uyareon e Dios xe' war upejcon tichan tut e q'uin. Porque jay tin e turob' tara tor e rum xe' machi c'upseyanob' tut lo que arob'nob' umen e Dios machi uyub'iob' tua' aloc'oy a'jniob' tut ujatz'uar e Dios conda pejcnob' umener, entonces non más machi tua' uyub'ion caloc'oy cajni tut ujatz'uar e Dios jay machi cob'ian tut uyojroner xe' tari tut e q'uin.
48004008	Sin	Pues tama e tiempo conda merato inata chi Cadiosir, manox ani tut cora chamen dios xe' majax b'ixir.
44003026	Grace	Y tamar era conda c'apa usuti ub'ixq'ues Cawinquirar Jesucristo tujam e chamenob', Cadiosir uyeb'ta ixin Uyunen tua' uchojb'esox nox b'ajxan tua' ixixin iwacta tunor imab'amb'anir inte' intiox. B'an che e Pedro uyare e sian gente xe' wawanob' tut tama inte' corredor tama e templo.
44010039	Violence	Y non taca e hermanuob' era ajchecsuyajon tama tunor lo que uche e Jesús tama e departamento Judea y tama e chinam Jerusalem. Pero tin e ajc'otorerob' tama e chinam Jerusalem ixin uchamsiob' e Jesús conda uch'ub'ob' tut inte' cruz y uyactob' chamay tamar.
46001010	Recommendation	Pues entonces niwermanuox, c'ani inc'ajti tib'a tama uc'ab'a Cawinquirar Jesucristo tua' ixturuan intera tunorox y que machi ixto tua' ixere ib'a xe' ajc'upesiajox tama Cawinquirar. Y c'ani inc'ajti tib'a tua' ixquetpa intera ib'ijnusiaj inte' intiox y que erer aquetpa inte' taca lo que war ic'ani xe' jax tua' cache upatnar Cawinquirar Jesucristo.
51001021	Sin	Pues entonces conda merato ixc'upseyan tama e Cristo quetpox b'an cocha inte' ajnajtir gente y war ani ixq'uijna iwira ut e Dios porque war ani ib'ijnu tua' iche lo que mab'amb'an y war ani iche meyra lo que mab'amb'an ub'an. Pero era Cadiosir ixin uchoqui tunor uq'uijnar lo que ayan ani tacarox.
55002022	Recommendation	Entonces ajnen tut tunor e mab'amb'anir lo que uyusre uche inte' ch'om sitz, y turb'an ab'a tua' aquetpa erach tunor lo que war ache, y turb'an ab'a tua' ach'i' ac'upesiaj tama e Dios, y turb'an ab'a tua' ayajta utob' tunor e gente, y turb'an ab'a tua' acojco e jiriar tama awalma, porque b'an cocha era war uchiob' tunor tin e war upejcob' uc'ab'a Cawinquirar y xe' war axanob' imb'utz tut.
51003001	Faith	Pues cocha nox b'ixc'oxix taca e Cristo tama iwalma, quetpox b'an cocha jay sujta ani b'ixq'uesnox tujam e chamenob' taca e Cristo, y tamar era sicb'anic lo que ayan tichan tut e q'uin tia' turu e Cristo xe' war aturuan tama uturtar tuyejtz'er unojc'ab' Catata Dios.
66008007	Violence	Y conda e b'ajxan ángel cay lajb'a tama ucorneta tob'esna c'axi e sian b'at tor e rum, y tob'esna c'axi e c'ajc yab'arb'ir taca e ch'ich tor e rum ub'an. Y tamar era c'apa puruy casi intajch tama tunor or e rum, y c'apa puruy casi intajch tunor e sian te' lo que ayan tama tunor or e rum, y c'apa puruy tunor e sian c'opot lo que ayan tama tunor or e rum.
66011017	Faith	Catattz'i ac'ab'a, Cawinquirar Dios xe' meyra ayan ac'otorer, porque net turet conda ne mato achena ani or e rum era y turet coner, porque net ixin ach'ami ac'otorer xe' nojta y coner war icay ic'otori tara tor e rum.
43004010	Grace	Entonces che e Jesús: —Jay net anata ani cob'a erer ach'ami tua' e Dios, o jay anata ani chi xe' war uc'ajti e ja' tacaret, net ac'ajti ani tacar y jaxir uyajq'uet ani e ja' xe' b'ixir xe' machi tua' ac'apa, che e Jesús.
51003004	Grace	Pero conda e Cristo xe' cay ub'ixq'ueson tama cawalma asutpa achecta tut e gente tara tor e rum, non ub'an c'ani cachectesna tut e gente tacar, y jax e hora yaja' conda c'ani cach'ami meyra utawarer e Cristo.
43020031	Faith	Pero tunor e sian milagro lo que tz'ijb'ab'ir tama e jun era, tz'ijb'ab'ir tua' erer ixc'upseyan tama e Jesús xe' jax e Cristo xe' jax Uyunen e Dios. Y tunor tin e ac'otoy ac'upseyanob' tamar uc'ab'a e Jesús era axin uch'amiob' e cuxtar xe' machi tua' ac'apa.
62004006	Faith	Pero non tuon e Dios. Y tin e tua' e Dios axin uyub'i lo que cawareob' tamar uyojroner e Dios. Pero tin e majax tua' e Dios machi c'ani uyub'i lo que cawareob' tamar uyojroner e Dios. Y tamar era aquetpa chequer tin e turu Unawalir e Dios xe' erach tamar y tin e turu inte' mein xe' ajmajresiaj tamar.
65001012	Description	Y conda iche inte' nojq'uin ayan e sub'ar conda achecta inte' winic cocha era cocha calapir awe' y meyra uyuch'i. Jaxirob' b'anob' cocha inte' ajcojc oveja xe' intaca ucojco ub'a. Larob' tacar inte' tojb'en tocar xe' intaca acujcha axin umen e ic'ar. Larob' tacar inte' te' xe' machi ac'awan xe' tawar tua' ataquijsena inyajrer y tua' ab'ojca aloc'oy macuir e rum.
44005015	Description	Y tamar era e gente war uq'uechiob' axin tin e ajmuac, y war uturb'ob' tut e calle tama inte' ch'acte' o tama inte' pojp, porque war unatob' que jay anumuy e Pedro tut e ajmuacob' era, motor que jax taca usombrair ut e Pedro xe' anumuy tujor inte' ajmuac, pero que tamar era c'ani atz'acpa tin e ajmuac era.
49006016	Faith	Y tama tunor c'ampesic ic'upesiaj tama e Dios tua' ucojcox tama tunor ucucursiaj e diablo, b'an cocha inte' soldado xe' uc'ampes inte' escudo tua' ucorpes ub'a conda atob'oy watar inte' suste' xe' ayan e c'ajc tamar.
51003023	Recommendation	Y tunor e patnar lo que ixixin iche, chenic tunor era taca tunor iwalma porque war ixpatna tama Cawinquirar Jesucristo y majax jax taca tama inte' winic.
58012016	Recommendation	Y iwiric que mamajchi tijam axin uch'ami ub'ob' b'an taca. Y iwiric que mamajchi axin uyare que matuc'a uc'ampib'ir lo que erach tut e Dios. Pues b'an uche e Esaú xe' turuan tama e onian tiempo que tamar taca inte' wiar ixin uchoni lo que quetpa tua' ani uch'ami tua' utata cocha inte' b'ajxan sitz conda ixin chamay utata.
43018040	Sin	Pero cay aruob' tunor e winicob' taca inte' nuxi nuc y chenob': —Ira ab'ani e Jesús. Actan loq'uic e Barrabás, che e sian winicob' era. Pues e Barrabás era jax inte' ajxujch.
55003004	Sin	Y e winicob' tama e tiempo xe' watar c'ani umajres otronte' que war atzay uwira pero tua' taca uche unumse ub'a inte', y c'ani axin uchiob' lo que matuc'a uc'ampib'ir conda merato ub'ijnuob' jay imb'utz o jay majax imb'utz, y c'ani ub'ijnuob' que jaxob' taca ayan uc'ampib'ir, y c'ani usicb'ob' jax taca lo que uyusreob' uche uwerir pero machi c'ani usajcob' e Dios.
50002009	Grace	Y entonces umen que jaxir c'apa c'upseyan tut e Dios este que ixin chamay, e Dios ixin ut'ab'se ut tua' aquetpa tujor tunor lo que ayan. Y e Dios ixin uyajc'u uc'ab'a xe' tua' atajttz'a más meyra que tunor e inmojr.
61001016	Description	Pues entonces c'ani inwareox era que tunor lo que cay incansiox tamar e tiempo conda c'ani asutpa watar Cawinquirar Jesucristo taca tunor uc'otorer, majax inte' ojroner xe' catajwi tamar taca cajor sino que jax lo que erach. Pues non xe' turon taca Cawinquirar tujor e witzir cawira taca unaccoit conda sutpa intiach uwirnar tama utawarer.
61003016	Sin	Pues tama tunor e ojroner lo que tz'ijb'ab'ir umen cawermano Pablo ojron tama tunor era, motor que ayan lo que intran tua' canata tuc'a che tamarob'. Y tamar era ayan tin e majax bien canseb'ir tama uyojroner e Dios y xe' imb'ijc taca wiri tama uc'upesiajob' tama Cawinquirar xe' war uyapru ucanseyaj e Pablo tamar lo que majax erach. Y b'an uchiob' ub'an tama tunor uyojroner e Dios, y tamar era c'ani ac'axi uq'uijnar e Dios tama ujorob'.
44014014	Description	Pero conda e apostolob' uwirob' tunor era, cay uwejruob' ub'ujcob', y ixiob' ajner y ochoyob' tujam e sian gente era y cay ojronob' taca inte' nuxi nuc y chenob':
45015008	Faith	Porque lo que nen inware jax era: Que tari e Jesucristo tut e gente tua' e Israel tua' ac'apa uche tunor lo que arob'nob' catata viejob'irob' umen e Dios ixnix. Y tamar era e Jesucristo c'apa uchecsu tut e gente era que Cadiosir ac'apa uche tunor lo que uyare e gente ixin.
59001026	Sin	Y jay ayan tin e war ub'ijnu que religioso pero xe' machi war umaqui uyej tua' machi o'jron lo que mab'amb'an, jaxir intaca war umajres ub'a y aquetpa chequer que matuc'a uc'ampib'ir ureligión era tut e Dios.
43015020	Recommendation	C'ajpesic imener lo que cay inwareox b'ajxan: "Que inte' man majax más nuquir winic que upatron." Jay war aq'uijnob' uwirenob' e gente tara tor e rum, entonces c'ani aq'uijnob' uwirox nox ub'an. Pero cocha ayan tin e cay c'upseyanob' tut niwojroner, ayan ub'an tin e axin ac'upseyanob' tut iwojroner nox.
43008031	Faith	Pues entonces e Jesús cay ojron taca cora nuquir winicob' xe' tuob' e Israel xe' cay c'upseyanob' tamar y che: —Jay nox iturb'a ib'a tamar lo que war incansiox era, c'ani ixto ixquetpa niwajcanuarox.
44007011	Description	'Pues entonces yopa inte' tiempo conda matuc'a e jajar. Y tamar era cay checta inte' nuxi winar y cay unumse ub'ob' tunor e gente tama tunor or e lugar Egipto, y tama tunor or e lugar Canaán. Y matuc'a utajwiob' tua' uc'uxiob' tunor catata viejob'irob'.
63001004	Faith	Pues cay tzayen meyra conda intajwi cora maxtac tab'a xe' war axanob' imb'utz tamar lo que erach b'an cocha cay uyareon Catata Dios tama uyojroner.
54005008	Faith	Pero jay ayan tin e machi c'ani utacre inte' udolientiob' conda war unumse ub'ob' umen que matuc'a lo que uc'ani o jay ayan tin e machi c'ani utacre ub'ob' tin e turob' tamar taca intera otot conda war unumse ub'ob', entonces chequer que jaxir war umuqui uc'upesiaj tama Cawinquirar y que war aquetpa más matuc'a uc'ampib'ir que inte' xe' matuc'a unata tamar Cawinquirar.
58010022	Faith	Y cocha war cac'upseyan meyra tama uch'ich'er e Cristo cocha era c'oticon tuyejtz'er Catata Dios taca cawalma xe' inc'un y taca inte' c'upesiaj tama e Dios xe' q'uec'o. Pues e Dios ixin utzijtzru cawalma taca uch'ich'er e Cristo este que machix ixto war canata tama cawalma jay warto cab'eto taca e Dios, y jaxir ixin upoquion taca uch'ich'er b'an cocha jay uyates ani tunor cacuerpo taca e ja' xe' charan ut.
48001023	Description	Ajtaca war uyub'iob' inte' ojroner xe' che: "Ayan inte' winic xe' war ani usicb'on tua' uchamsion, pero che que coner war axin tic taca tua' ucanse tunor e gente cocha tua' ac'upseyanob' tama e Cristo tua' acorpesnob'. Y jax era e ojroner lo que c'ani ani utijres." B'an che e ojroner xe' checta ixin tut tunor e sian grupo ajc'upesiajob' tama e departamento Judea.
44027034	Recommendation	Y tamar era c'ani inwareox que más ani bueno tua' ixwe' porque nox uc'ani tua' ixq'uec'o tua' uyub'iox icorpes ib'a. Pues mamajchi tua' achamay era conda caxin tuti' e rum, y mamajchi tua' usati nien inte' utzutzer ujor, che e Pablo uyare e winicob' era.
66002003	Faith	Y inwira que machi war awacta tua' ache tunor upatnar e Dios, y que cay anumse ab'a meyra tama nic'ab'a, y que machi war ic'oy ache tunor era.
56002002	Recommendation	Aren e onian winicob' que uc'ani tua' ucojco ub'ob', y que uc'ani tua' aquetpob' tawar tua' atzay e'rna umen e inmojr, y que uc'ani tua' uquete ub'ob' tua' ub'ijnu jay bueno tut e Dios lo que c'ani uchiob', y que uc'ani tua' uwirob' que matuc'a e muaquir tama uc'upesiajob', y que uc'ani tua' uyajta utob' tunor upiarob', y que uc'ani tua' aq'uec'o awawan tut tunor lo que watar.
44017030	Recommendation	Pues tama e tiempo xe' numuy e Dios intaca uwira lo que cay uchiob' e winicob' cocha machi unatob' chi e Dios xe' b'ixir, y tamar era cay uyujtz'iob' ut e sian chamen dios. Pero coner e Dios war uyare tunor e gente tama tunor or e rum que uc'ani tua' uyactob' tunor umab'amb'anirob'.
43019025	Description	Y tuyejtz'er e cruz tia' ch'ub'na e Jesús ya warob' cora ixictac xe' jax utu' e Jesús taca uc'ojna, y e María xe' jax uwixcar e Cleofas, y e María xe' tari tama e chinam Magdala.
66019013	Description	Y e b'ujc xe' lapar umen b'omb'ir ut taca e ch'ich, y ayan uc'ab'a xe' jax: "Uyojroner e Dios."
46008009	Recommendation	Pero nox iwiric tua' machi iche acucrema tin e mato jax nojta tama uc'upesiajob' tama Cawinquirar umen que nox war inata que matuc'a tua' inumse ib'a jay ic'uxi lo que war ic'ani era.
44013034	Grace	Y chequer que Cadiosir quetpa tua' usuti ub'ixq'ues e Jesús tujam e chamenob' conda che tama uyojroner e Dios que machix tua' uyacta o'c'oy uwerir e Jesús tama umujr. B'an che tama uyojroner e Dios tia' che que: "C'ani inwajq'uet tunor e chojb'esiaj lo que cay inware e David que b'an tua' inwajc'u que watar inte' usitz xe' tua' ac'otori ejc'ar ejc'ar." B'an che tama uyojroner e Dios xe' tz'ijb'ab'ir tama e onian tiempo.
43014020	Faith	Y conda ac'otoy e día era nox c'ani inata que nen turen tama Nitata y que nox turox tamaren y que nen turen tamarox.
62002003	Faith	Pues erer canata que c'otoy caquetpa imb'utz tut e Dios jay war cac'upseyan tut uyojroner iraj iraj.
43008024	Sin	Y tamar era inwareox que nox uc'ani tua' ixchamay tamar imab'amb'anir, porque jay nox machi ixc'otoy ic'upse que nen turen xe' turen entonces nox uc'ani tua' ixchamay tamar imab'amb'anir, che e Jesús.
66017006	Sin	Y inwira que war acaray e ixic pero que war acaray umen uch'ich'er tin e erach tut e Dios y umen uch'ich'er tin e chamesna umen que war uchecsuob' uyojroner e Jesús. Pero conda inwira tunor era b'acten.
58012017	Description	Y nox inata que conda c'anix achamay utata e Esaú que jaxir c'ani ani uch'ami e chojb'esiaj tua' utata, pero ma cocha erer cocha c'apa ajc'una e chojb'esiaj era uwijtz'in. Y motor que jaxir cay uq'ui tut utata pero mixto cocha erer tua' a'jc'una porque ajc'unix uwijtz'in e chojb'esiaj era.
43007012	Description	Y ayan meyra gente xe' war o'jronob' tamar e Jesús y chenob': —Pero e winic yax bueno, chenob'. Pero ayan otro inmojr xe' o'jronob' upater ub'an y chenob': —E winic yax majax bueno. Intaca war umajres e gente axin, chenob' e inmojr era.
44011021	Faith	Y cay checta uc'otorer e Dios tama ucuxtarob' e ajc'upesiajob' era. Y tamar era meyra gente c'otoy uyactob' tunor e onian b'ijnusiaj, y cay c'upseyanob' tama Cawinquirar.
52002004	Faith	sino que tacar uyojroner e Dios tama e corpesiaj lo que ajc'unon umener tua' cachecsu tut e gente axin, y tamar era machi war caturb'a cab'a tua' catzayjres e gente tamar lo que war cachecsu tutob' sino que war cachecsu jax taca lo que uc'ani Cadiosir cocha jaxir war uwira tunor lo que ayan tama cawalma.
46015057	Grace	Pero catattz'i uc'ab'a Cadiosir xe' ixin uyajc'on cac'otorer tama Cawinquirar Jesucristo tua' uyub'ion cacucru tunor lo que c'ani ani ucucron.
54005005	Faith	Pero inte' onian ixic cocha era xe' uc'ani tua' atacarna umen inte' grupo ajc'upesiajob' jax inte' xe' aquetpa ub'ajner y xe' war ucojco tamar taca e Dios, y xe' machi war uyacta tua' uc'ajti taca e Dios tama e día y acb'ar ub'an.
43016024	Grace	Pues ma tia' cay ic'ajti taca e Dios tama nic'ab'a. Pero era c'ani inwareox tua' ic'ajti tunor lo que war ic'ani taca Nitata tama nic'ab'a, y ixixin ich'ami tunor lo que war ic'ajti era. Y tamar era c'ani ab'utc'a iwalma taca e tzayer, che e Jesús.
46007021	Recommendation	Pues jay ayan awajyum conda pejcnet umen e Dios, ira ab'ijnu tamar. Pero jay ayan cocha tua' iloc'oy yeb'ar uc'ab' xe' quetpa awajyum, chen.
65001019	Sin	Y e winicob' era xe' war uche ub'ob' que ajc'upesiajob' ani war taca ub'ijnuob' tua' uxeriob' e grupo ajc'upesiajob', y war taca ub'ijnuob' tamar lo que uyusre uche tama uwerir, y matuc'a Unawalir e Dios tamarob'.
48001006	Sin	Pues nen era war imb'acta inwira que nox war ixloc'oy najtir tut ub'ir Cadiosir wacchetaca cocha era, y que war iwacta tin e cay ich'ami b'ajxan xe' jax xe' cay upejcox taca utacarsiaj e Cristo, y que ixiox iturb'a ib'a tama otronte' ojroner xe' war icheb'e que axin uq'uechiox ixixin tut e q'uin conda ixixin ixchamay.
58012014	Recommendation	Pues entonces turb'anic ib'a tua' icojco e jiriar taca tunor e inmojr ajc'upesiajob' tama Cawinquirar, y turb'anic ib'a tua' ixquetpa erach tunor tama icuxtar, porque tin e majax erach uwirnar machi ixto tua' axin uwira ut Cawinquirar.
43021006	Description	Entonces e Jesús che: —Tob'senic ichijr chic teinxejr tama inojc'ab' y yaja' tua' ixcorma, che e Jesús. Y b'an uchiob' y b'utc'a uchijrob' taca e sian chay este que machi uyub'iob' uch'uyob' aloc'oy macuir e ja'.
46007019	Recommendation	Porque Cadiosir atzay uwira tin e xurb'ir imb'ijc uq'uewerir utejromar y atzay ub'an uwira tin e majax xurb'ir imb'ijc uq'uewerir utejromar, pero lo que más ayan uc'ampib'ir tut e Dios jax era: Que inte' axin uc'upse tunor lo que arob'na tua' uche umen e Dios.
45012008	Recommendation	Y jay cac'ampib'ir xe' ajc'unon umen e Dios jax tua' catacre aq'uec'o axana tama ub'ir e Dios tin e machi atzay, entonces caturb'ic cab'a tua' catzayjresob'. Y jay cac'ampib'ir xe' ajc'unon umen e Dios jax tua' cawajc'u e ofrenda, entonces cawajc'uic y machi cab'ijnu tamar uyeror ut. Y jay cac'ampib'ir xe' ajc'unon umen e Dios jax tua' cac'otori tujor e inmojr, entonces cacojcuic cab'a bien conda war cac'otori. Y jay cac'ampib'ir xe' ajc'unon umen e Dios jax tua' catacre tin e ayan unecesidad, entonces tzayicon conda cache tunor era.
44019002	Faith	Entonces e Pablo uyub'i tuob' y che: —¿Ich'ami ca Unawalir e Dios conda cay c'upseyanox tama e canseyaj era? che e Pablo. Y jaxirob' uyareob' e Pablo y che: —Machi. Non ma tia' coyb'i jay ayan inte' Unawalir e Dios, chenob' e winicob' era.
53003014	Recommendation	Pero jay ayan tin e machi c'ani ac'upseyanob' tut lo que war catz'ijb'a tib'a era, ch'ujcunic iwira chi y ira inut'i ib'a tacar tua' ayopa e sub'ar tamar.
46015050	Sin	Entonces niwermanuox, lo que c'ani inwareox tama tunor era jax era: Que lo que ayanon xe' jax cawerir y cab'aquer tara tor e rum ma erer axin uch'ami lo que ayan tama uchinam e Dios xe' machi tua' ac'apa, porque lo que erer ac'apa ma erer aquetpa tamar lo que machi tua' ac'apa.
43006027	Recommendation	Nox war ixpatna tamar taca lo que c'ani ic'uxi xe' axin ac'apa. Pero más ayan uc'ampib'ir jay ixpatna tua' ich'ami e comida xe' axin uyajc'ox e cuxtar xe' machi tua' ac'apa lo que c'ani inwajc'ox nen xe' Uyunenen e winic. Pues Catata Dios ixin uyajq'uen e c'otorer tua' uyub'ien inwajc'ox e cuxtar era xe' machi tua' ac'apa, che e Jesús.
59004003	Sin	Pero jay ixixin ic'ajti lo que war iyusre era taca e Dios machi war ich'ami umen que war ic'ajti taca inte' mab'amb'an b'ijnusiaj, porque war ic'ani tua' taca itzayjres ib'a tama iwerir tamar lo que c'ani ani ich'ami era.
49005020	Faith	Y ajc'unic gracias Catata Dios iraj iraj tamar uc'ab'a Cawinquirar Jesucristo tama tunor lo que ayan.
48003006	Faith	Pues b'ijnunic tama e Abraham xe' turuan tama e onian tiempo. Jaxir c'upseyan tama e Dios, y tamar era arob'na umen e Dios que jaxir erach uwirnar.
66021023	Grace	Y tama e chinam era machi uc'ampes e q'uin y nien e luna tua' ujanch'acnes or e lugar, porque jax utawarer Catata Dios y e Cordero xe' ujanch'acnes tunor e lugar era.
45008009	Faith	Pero nox machi ixto war ixturuan tua' iche lo que uyusre uche iwerir, sino que war ixquetpa intera tacar Unawalir e Dios. Y b'an anumuy jay war aturuan Unawalir e Dios tama iwalma. Pero jay machi war aturuan Unawalir e Cristo tama uyalma inte' winic, entonces majax tua' e Cristo e winic era.
45011023	Faith	Pero e gente tua' e Israel jay asutpa ac'upseyanob' tama e Dios otronyajr, entonces axin atz'ajcob' otronyajr ub'an. Pues e Dios ayan uc'otorer tua' asutpa utz'aquiob' otronyajr.
66014005	Description	Y machi tajwina nien imb'ijc e majresiaj tama uyejob', y matuc'a e b'onemar tamarob'. B'an cocha era ochoyob' y wawanob' tut uturtar e Dios.
44024014	Faith	Pero lo que c'ani inwaret net tama e día era que nen jax inte' man tua' e Dios xe' tua' tunor catata viejob'irob' ub'an, b'an cocha e b'ir xe' war canata non que más imb'utz coner xe' arob'na umen e gente era que jax otronte' canseyaj. Pero nen war inc'upseyan tama tunor lo que ch'ar tz'ijb'ab'ir tama uley e Moisés y tama e profetob' ub'an.
45013008	Recommendation	Y ira ixquetpa ixb'eto taca otronte', sino lo que uc'ani tua' cab'eto tut tunor e gente jax era: Tua' cayajta utob'. Pues tin e war uyajta ut upiar war uche lo que arob'na tua' uche umen uley e Moisés.
66016009	Sin	Y tunor e winicob' quetpob' purutb'ir umen uwarar e q'uin. Pero mamajchi ub'ijnu tua' uyacta umab'amb'anir y nien tua' utattz'i uc'ab'a e Dios, sino que intaca uxejb'iob' ut e Dios y cay ojronob' upater tin e ayan uc'otorer tujor tunor e sian c'uxner era.
66021012	Description	Y e nuxi chinam era xojyb'ir taca inte' nuxi macte' xe' chemb'ir taca e petzb'ir tun xe' t'ab'esna ixin esto tichan. Y tamar e petzb'ir tun era ayan doce puerta, y tama inte' inte' puerta ayan inte' ángel xe' war acojcsan. Y tama inte' inte' puerta ayan inte' inte' uc'ab'a tz'ijb'ab'ir tama e doce ch'ajnarir lo que tariob' tama umaxtac e Israel.
48003013	Grace	Pues e Cristo ixin ucorpeson tama tunor e b'ax lo que ayan ani tamaron tama uley e Moisés. Y tamar era non machi ixto tua' caquetpa b'axb'ir porque e Cristo ixin uc'occhi e b'ax era tamaron conda ch'ub'na chamay tut e cruz. Porque ch'ar tz'ijb'ab'ir tama uyojroner e Dios que: "B'axb'ir tunor tin e ach'ub'na tut inte' te' tua' achamesna tamar", xe' che tama uyojroner e Dios.
48001013	Sin	Pues nox cay iyub'i cocha turu niwirnar tama e tiempo ixnix conda warto inxana tama e c'upesiaj tua' e gente tua' e Israel. Y war inata que tama e tiempo yaja' war inche unumse ub'ob' meyra tin e war ac'upseyanob' tama e Cristo este que inturb'a nib'a tua' intijres ani tunor e grupo ajc'upesiajob' inyajrer.
66020002	Description	Entonces ixin e ángel era y ucachi e nuxi chan xe' jax e chan xe' turu tama ucajyesnib'ir or e rum era xe' uc'ab'a Satanás y xe' a'rob'na e diablo. Y jaxir tua' aquetpa cachar taca inte' cadena este que ac'apa 1,000 a~no.
44008009	Description	Y tama e chinam yaja' ayan inte' winic xe' uc'ab'a Simón xe' war uche ub'a que jax ani inte' nuxi winic tut tunor e gente xe' turob' tama e departamento yaja'. Pues jaxir unata aq'uini, unata aniro, y unata ab'axon. Y tama tunor era war umajres e gente axin tama e departamento Samaria que jaxir jax inte' winic xe' meyra war unata uche.
50003010	Faith	Nen inwactix tunor lo que ayan ani tama nicuxtar umen que nen war unsre tua' inquetpa b'an cocha e Cristo. Y nen c'ani inc'upseyan tama uc'otorer e Dios tua' axin utacren tama nicuxtar iraj iraj. E c'otorer era jax lo que c'ampesna umen e Dios conda ixin usuti ub'ixq'ues e Cristo tujam e chamenob'. Y c'ani incani tua' inquetpa b'an cocha e Cristo xe' uturb'a ub'a tua' uche tunor lo que uc'ani e Dios motor que war unumse ub'a. Y nen era war unsre tua' incani inquetpa b'an cocha e Cristo, motor que watar e día conda b'ajc'at aquetpa tua' inchamesna upater.
54005022	Recommendation	Y conda i'xin apacb'u ac'ab' tama inte' winic tua' aquetpa líder tama inte' grupo ajc'upesiajob' uc'ani tua' awira b'ajxan jay ayan lo que ayan tama ucuxtar xe' majax b'an cocha uc'ani e Dios. Porque tamar era machi tua' asutpa ac'axi tama ajor net jay machi aloc'oy uche upatnar era. Cojcon ab'a tama tunor era.
56002003	Recommendation	Y b'an tama tin e nojta ixictac ub'an, aren que uc'ani tua' aturuanob' tz'ustaca, y que machi tua' o'jronob' upater e inmojr, y que machi tua' axin acaray, y que uc'ani tua' aquetpob' ajcanseyajob' tamar lo que imb'utz.
46007038	Recommendation	Y tamar era e tatab'ir xe' uyajc'u uwijch'oc tua' anujb'i war uche lo que bueno, pero tin e machi war uyajc'u uwijch'oc tua' anujb'i war uche lo que mejor.
59001022	Recommendation	Pero ma tz'acar tua' taca iyub'i uyojroner e Dios, sino que uc'ani tua' iturb'a ib'a tamar. Porque jay machi war iche lo que che tamar, intaca war imajres ib'a.
43007001	Violence	Pues entonces e Jesús cay xana tic taca tama tunor or e departamento Galilea. Pero machi c'ani axin tama e departamento Judea umen que ayan tin tuob' e Israel xe' war ucojcob' uyopar e Jesús tua' uchamsiob'.
46001030	Grace	Pero Cadiosir ixin uchion tua' caquetpa intera cab'ijnusiaj taca e Cristo Jesús xe' c'otoy quetpa tin e war uyajc'on e natanyaj xe' tari tama e Dios, y tacar utacarsiaj jaxir war aquetpa imb'utz cawirnar tut e Dios, y tamar jaxir ustab'iron tua' caquetpa tua' e Dios, y tamar jaxir corpesb'iron ub'an.
43013005	Description	Entonces uyari e ja' tama inte' upojquib' c'ab' y cay upoqui uyocob' uyajcanuarob', y cay utaquijse uyocob' taca e payuj lo que b'ac'ar tama unac.
44022004	Violence	Tama e tiempo xe' numuy nen cay inche unumse ub'ob' meyra tunor tin e cay c'upseyanob' tama e Jesús este que ayan tin e cay inchamse. Y tic taca tia' ixien cay inq'uechiob' ixin esto tama e cárcel motor jay winicob' o motor jay ixictac.
43007043	Description	Y tamar era e gente cay uxere ub'ob' tamar e Jesús.
60005002	Recommendation	Pues cojconic tunor tin e aquetpob' yeb'ar icanseyaj b'an cocha inte' ajcojc oveja xe' ucojco tunor e oveja lo que aquetpa tama uc'ab', porque jax e Dios xe' cay uyajc'ox tunor ipatnar era. Pero chenic tunor ipatnar era tama tunor iwalma y tama tunor iq'uec'uar b'an cocha uc'ani e Dios. Y chenic bien tunor ipatnar, majax umen taca que war ixtojya sino que umen que b'an war ic'ani iche.
46015056	Sin	Pues lo que uyajc'u uc'otorer e chamer tua' uyub'i uxeq'uion jax e mab'amb'anir, y lo que uyajc'u uc'otorer e mab'amb'anir jax e ley.
59005004	Sin	Ub'inic unuc e sian manob' xe' patnob' y xe' machi itoyi. Warto a'ruob' tua' uch'amiob' utuminob' pero Cawinquirar Dios xe' turu tichan xe' meyra ayan uc'otorer war uyub'i tunor era.
60002001	Recommendation	Y tamar era uc'ani tua' iwacta tunor e mab'amb'anir y tunor e majresiaj, y ira iche ib'a que war iche lo que imb'utz tut e gente jay majax b'an war iche, y ira ac'uxnaq'ui iwira lo que ayan tua' otronte', y ira ixojron upater otronte'.
46007039	Recommendation	Pues inte' ixic xe' ayan uviejo aquetpa cachar tacar uviejo era umen e ley conda turuto e winic era. Pero jay achamay uviejo jaxir aquetpa libre tua' asutpa anujb'i taca otronte' winic, pero jax taca inte' xe' war ac'upseyan tama Cawinquirar.
55002018	Sin	Pues jaxirob' ixin uyactob' e canseyaj tamar lo que erach y coner war ucansiob' e gente axin que c'apa numuy e hora conda e Dios tua' asutpa ub'ixq'ueson tujam e chamenob'. Y tamar era cay utijresob' uc'upesiaj meyra gente este que machi ixto unatob' tuc'a tua' ac'upseyanob' tamar coner.
48005006	Faith	Porque jay intera cab'ijnusiaj taca e Cristo Jesús matuc'a uche jay xurb'ir imb'ijc uq'uewerir catejromar o jay machi. Porque lo que más ayan uc'ampib'ir jax era: Que war cac'upseyan tama Cadiosir y que umen era war cayajta coit cab'a inte' intion.
58005009	Grace	Y conda c'apa uche tunor lo que uc'ani tua' aquetpa Cawajcorpesiaj, ixin uyustes e corpesiaj xe' machi tua' ac'apa xe' tua' a'jc'una tunor tin e ac'otoy ac'upseyanob' tut jaxir.
46016001	Recommendation	Pues c'ani inwareox era tamar e tumin lo que war amorojsena tua' atacarnob' e ajc'upesiajob' xe' turob' tama e departamento Judea. Pues lo que uc'ani tua' iche jax taca cocha cay inware tunor e grupo ajc'upesiajob' xe' turob' tama e departamento Galacia xe'
49005022	Recommendation	Pues nox xe' ixcarb'irox, manxujresic ib'a tut iviejo b'an cocha war iche tut Cawinquirar.
43008012	Faith	Entonces cay ojron e Jesús otronyajr tut e gente y che: —Nen jax e janch'aquenar y tamar era jax nen xe' injanch'acnes tunor tin e turob' tara tor e rum. Tin e uturb'a ub'a tamaren axin uch'ami e janch'aquenar xe' tua' uyajc'u e cuxtar xe' machi tua' ac'apa, y machi ixto tua' axana tama e incsib'aner, che e Jesús.
65001017	Recommendation	Pues entonces niwermanuox xe' inchoj iut nimener, c'ajpesic imener lo que cay ucansiox e apostolob' tua' Cawinquirar Jesucristo.
44017025	Grace	Y e Dios era xe' war inwareox tamar machi uc'ani tua' ac'otoy e winicob' tua' utacre tama tunor lo que uc'ani sino que jaxir jax xe' uyajc'on cacuxtar y jax jaxir xe' uyajc'on e ic'ar xe' camusijc'a tamar, y jax jaxir xe' uyajc'on tunor lo que uc'ani inte'.
62005009	Faith	Pues cach'ami lo que checsuna umen e winicob', pero lo que checsunon umen e Dios más atujri. Porque lo que e Dios war uchecsu ticoit era war uyareon tamar Uyunen.
45013014	Faith	Sino que cab'ujcsic cab'a tamar Cawinquirar Jesucristo, y machix cab'ijnu tamar lo que uyusre uche cawerir.
58011030	Description	Y e gente tua' e Israel, umen que war ac'upseyanob' tama e Dios, uwirob' cucrema tunor e nuxi petzb'ir tun lo que ayan ani tuyejtz'er tunor e nuxi chinam Jericó tua' uyub'i o'choyob' tua' ucucruob' e chinam era. B'an numuy conda c'apa xanob' tuti' e chinam era ajq'uin ajq'uin tama e siete día.
44019011	Grace	Y e Dios cay uc'ampes e Pablo tua' uche e sian milagro tujam e gente era.
43008034	Sin	Y che e Jesús: —C'ani inwareox era que tunor tin e axin uche e mab'amb'anir, war aquetpa cachar yeb'ar uc'otorer e mab'amb'anir era.
62004011	Faith	Pues entonces niwermanuox xe' inchoj iut nimener, cocha e Dios war uyajta coit meyra cocha era, ¿machi ca tua' cayajta coit cab'a inte' intion ub'an?
44002028	Grace	Y net, Nidiosiret, awirsenix cocha tua' inxana tama ab'ir tia' ayan e cuxtar xe' machi tua' ac'apa, y tamar era c'ani ab'utc'a niwalma taca e nuxi tzayer conda inc'otoy tawejtz'er net. B'an ch'ar tz'ijb'ab'ir umen e David tama e onian tiempo tamar Cawinquirar Jesucristo.
54004013	Recommendation	Pero tama e tiempo era conda merato inc'otoy toit, turb'an ab'a tua' ache leer uyojroner e Dios tut e gente axin, y tua' aware e gente tua' uyustes ub'ob' tut e Dios, y tua' icanseyan tama uyojroner e Dios.
47004008	Description	Y motor que ayan meyra lo que war canumse cab'a iraj iraj, pero ayan ixto cocha tua' caloc'oy tamar. Y motor que ayan lo que war cab'ijnu meyra tamar, pero ma tia' war cachoqui cac'upesiaj.
44002013	Description	Pero ayan tujam e gente era tin e intaca war atzeniob' jaxob' taca y chenob': —E gente era intaca war acarayob', che e gente era xe' war atzeniob'.
66021018	Description	Pues e petzb'ir tun era chemb'ir taca e tun xe' galan uwirnar xe' uc'ab'a jaspe. Y tunor e chinam era chemb'ir taca e oro xe' chequer b'an cocha uwirnar e vidrio.
66015006	Description	Y macuir e templo era loc'oyob' siete angelob' xe' war uq'uechiob' axin e siete c'uxner. Y jaxirob' b'ujcseb'irob' taca e b'ujc xe' sacsac y ejpray ut. Y yeb'ar ut uchu' inte' intiob' cachar inte' cinturón xe' chemb'ir taca e oro.
45012014	Recommendation	Cac'ajtic e chojb'esiaj taca e Dios upater tin e war uchion canumse cab'a. Cac'ajtic tamarob' tua' achojb'esnob' y machi cac'ajtic tua' ab'axnob'.
66001015	Description	Y uyoc chequer ejpray innajt b'an cocha e taq'uin xe' aloq'uesna tama e c'ajc xe' uc'ab'a bronce. Y uyub'nar unuc b'an cocha inte' cojn conda ach'i' xe' war aquiricna ayopa.
43017026	Grace	Pues nen cay inchecsu tutob' tamaret y b'an c'anto inche ub'an tua' unatob' que b'an cocha war ayajta niut y b'an war ayajta utob' ub'an. Y c'anto inchecsu tut niwajcanuarob' era chiet net tua' unatob' que nen tua' inturuan tama uyalmob' tunorob', che e Jesús conda war uc'ajti taca Catata Dios.
45008032	Grace	Pues Cadiosir c'ani uyajc'on xe' umaxtacon tunor e chojb'esiaj, y tamar era jaxir c'apa uyajc'on esto Uyunen tua' achamay tamaron tua' ucorpeson y machi umuqui ticoit. Y cocha uyajc'onix Uyunen xe' inte' taca ayan, entonces jaxir tua' axin uyajc'on tunor lo que ayan tacar Uyunen era ub'an.
65001018	Sin	Porque jaxirob' cay uyareox cocha era y che: "Tama uc'apesnib'ir e tiempo era c'ani achecta cora winicob' xe' tua' taca atzeniob' tama tunor lo que erach. Y jaxirob' c'ani uchiob' intaca lo que uyusre uche uwerirob'." B'an arob'na umen e apostolob' tua' Cawinquirar Jesucristo.
45011018	Recommendation	Pero ma erer ib'ijnu que nox más ayan ic'ampib'ir que e gente xe' tuob' e Israel. Porque jay ib'ijnu que más ayan ic'ampib'ir cocha era entonces war inajpes que majax nox xe' war iwajc'u ucuxtar uwir e te', sino que jax uwir e te' era xe' war uyajc'ox e cuxtar.
47001024	Faith	Pero machi war imb'ijnu tua' inturb'a tamarox más lo que uc'ani tua' ic'upse, porque nen taca e Timoteo majax iwinquiraron tamar lo que war ixc'upseyan tamar. Y cocha nox q'uec'oxix tama ic'upesiaj tama Cawinquirar, entonces capatnar era tacarox jax taca tua' catzayjresox tama Cawinquirar.
43011001	Description	Pues entonces ayan inte' winic xe' ajmuac xe' uc'ab'a Lázaro. Jaxir ajlugar tama e chinam Betania tia' turuan e María taca usacun xe' uc'ab'a Marta.
52004008	Sin	Pero jay ayan tin e axin uxejb'e ut e canseyaj era, machi war uxejb'e ut e winic xe' war acanseyan, sino que war uxejb'e ut e Dios xe' jax xe' uyajc'on Unawalir xe' erach.
62004002	Faith	Y tamar era c'ani inwareox cocha tua' inata chi xe' turu Unawalir e Dios tamar. Pues turu Unawalir e Dios tama tunor tin e war ac'upseyan que e Jesucristo tari tara tor e rum y quetpa b'an cocha inte' winic taca ub'aquer y taca uwerir.
65001008	Sin	Y b'an cocha era war anumuy tama tin e war umajresox que ajc'upesiajob' ub'an, porque jaxirob' war uwirob' e mayjut tua' uchiob' e mab'amb'anir y de allí intaca axin uchiob' lo que war ub'ijnuob' era este que uchiob' e mab'amb'anir upater ucuerpuob'ach, y war uxejb'iob' ut uc'otorer e Dios este que uc'ayob' tin e ayan utawarer tichan.
60003011	Recommendation	Loq'uenic najtir tut e mab'amb'anir y chenic lo que erach. Sajcanic ujiriar e Dios y xanenic tamar.
51001023	Faith	Pero tua' uyub'iox ixc'otoy ixturuan taca e Dios tichan ma erer iwacta ic'upesiaj tama e Cristo, y uc'ani tua' ixq'uec'o ixxana tama ub'ir e Dios, y ma erer ichoqui icojcsiaj tama e ojroner lo que cayox iyub'i tama e corpesiaj tama ucajyesnib'ir tunor era. Y jax uyojroner e Dios tama e corpesiaj era que war achecsuna axin tama tunor or e rum, y jax nen xe' Pablo xe' war inchecsu axin tunor era iraj iraj ub'an.
43008059	Violence	Entonces q'uijnob' e nuquir winicob' era y cay uc'opiob' e sian tun tua' uriob' tujor e Jesús. Pero jaxir cay mucwan tutob' y loc'oy tama e templo y ixin.
49004024	Recommendation	Entonces b'ujcsenic ib'a tama iwalma taca e b'ijnusiaj xe' imb'utz xe' chemb'ir umen e Dios. Porque tunor e b'ijnusiaj cocha era matuc'a e b'onemar tamar, y matuc'a e mab'amb'anir tamar, y matuc'a e majresiaj tamar.
66014012	Faith	Y tamar era tunor tin e tuob' e Dios y xe' war ac'upseyanob' tut uyojroner y xe' war uturb'a ub'ob' tama e Jesús uc'ani tua' ucojcob' anumuy tunor era b'an taca, che e ángel era.
44013030	Description	Pero e Dios machi uyacta e Jesús tama umujr, sino que usuti ub'ixq'ues tujam e chamenob'.
43010011	Description	Nen e ajcojc oveja xe' imb'utz. Inte' ajcojc oveja cocha era axin uyajc'u esto ucuxtar tua' ucorpes uyoveja.
49003002	Grace	B'ajc'at iyub'ix que nen ajc'unen meyra utacarsiaj e Dios tua' uyub'ien insutpa impuqui axin tunor e tacarsiaj era tacarox xe' majax tuox e Israel.
56003010	Recommendation	Y jay ayan tin e war uche ub'a tua' uxere inte' grupo ajc'upesiajob', aren chajr tua' uyacta, y jay machi c'ani o'b'ian, tzacren loq'uic.
43010019	Description	Entonces conda e nuquir winicob' tua' e Israel c'apa uyub'iob' e ojroner era cay uxere ub'ob' y ixiob'.
43003033	Faith	Pero tin e axin uch'ami lo que checsuna umen e Jesús, war uchecsu ub'a que erach lo que arob'na umen e Dios.
61003014	Recommendation	Pues entonces niwermanuox xe' inchoj iut nimener, cocha war cacojco e día conda c'ani achecta tunor era, turb'anic ib'a tua' ixtajwina umen e Dios que ayan e jiriar tamarox, y que matuc'a e b'onemar, y que matuc'a e mab'amb'anir.
53003001	Faith	Pues entonces niwermanuox, c'ajtinic taca e Dios tamaron que uyojroner Cawinquirar tama e corpesiaj axin ac'otoy tama tunor or e rum, y que tic taca tia' ac'otoy e ojroner era que c'ani ach'ajma taca inte' nuxi tzayer b'an cocha numuy tacarox.
47004014	Faith	Y war canata que Cadiosir xe' ixin usuti ub'ixq'ues Cawinquirar Jesús tujam e chamenob' c'ani axin usuti ub'ixq'ueson non ub'an tacar jaxir. Y tamar era war canata que Cadiosir tua' uq'uechion caxin tunoron esto tut jaxir tichan tut e q'uin ub'an.
59005014	Recommendation	Y jay ayan inte' tijam xe' ajmuac, upejquic cora anciano tua' e grupo ajc'upesiajob' tua' watar uc'ajti taca e Dios y tua' usajpi ut e ajmuac era taca e aceite tamar uc'ab'a Cawinquirar.
44007023	Description	Y conda tz'acta cuarenta a~no tama e Moisés, cay ub'ijnu que c'ani axin uwarajse upiarob' tama e Israel.
44023027	Violence	E winic era xe' taresna umen nisoldadob' jax inte' winic xe' turb'ana tama e cárcel umen e gente tua' e Israel, y q'uix ani uchamsiob', pero conda cay innata que jaxir jax inte' ciudadano romano, ixien taca nisoldadob' tua' incorpes.
44019029	Description	Y tamar era quetpa nut'ur utob' meyra gente tama tunor e chinam era tamar lo que numuy. Entonces ujajpiob' e Chayo y e Aristarco xe' jax xe' war axanob' taca e Pablo y xe' tariob' tama e departamento Macedonia, y uq'uechiob' ixin esto tama e alcaldía tia' cay umorojse ub'ob' e winicob' era.
44003014	Sin	Y nox isuti ipat tut jaxir xe' erach y xe' matuc'a war uche, y cay ic'ajti tua' e Pilato tua' uyacta aloc'oy tama e cárcel inte' winic xe' calapir uwirnar y xe' jax inte' ajchamseyaj.
44015009	Faith	Y chequer que e Dios machi uche aquetpa intiach uwirnarob' tin e majax tuob' e Israel, y que cay upoqui uyalmob' umen que war ac'upseyanob' tamar jaxir, b'an cocha cay upoqui cawalma non.
46011028	Recommendation	Y tamar era inte' intion uc'ani tua' cab'ijnu cawira tamar lo que ayan tama cawalma tua' aquetpa imb'utz tunor era tut e Dios, y de allí erer cac'uxi e pan y coych'i lo que ayan tama e ch'eu era.
46015058	Faith	Pues entonces niwermanuox xe' inchoj iut nimener, q'uec'ojsenic ib'a y turb'anic ib'a tua' ixixin iche más y más tama upatnar Cawinquirar iraj iraj, porque war inata que tunor lo que ixixin iche tama Cawinquirar majax intaca war iche sino que uc'ani tua' watar e cosecha tama tunor era.
46004016	Recommendation	Entonces cocha quetpen tatab'ir tib'a c'ani inwareox era que turb'anic ib'a b'an cocha nen.
46001021	Faith	Porque Cadiosir cay ub'ijnu tacar unatanyaj tua' uche aquetpa intran tut e winicob' tara tor e rum tua' uyub'i ac'otoy unatob' chi Cadiosir tamar taca ujorob'. Pues Cadiosir ub'ijnu tua' ucorpes tin e ac'otoy ac'upseyanob' tama e ojroner tama e Cristo motor que e gente tara tor e rum war ub'ijnuob' que tunor e ojroner era tama e corpesiaj matuc'a uc'ampib'ir.
60003001	Recommendation	Pues entonces nox xe' ixcarb'irox, manxujresic ib'a tut iviejo b'an cocha uche e Cristo tut e chamer, porque jay ayan inte' winic xe' machi war uc'upse uyojroner e Dios, b'ajc'at erer ac'otoy ac'upseyan tama e Cristo umen lo que uwira iche xe' erach y matuc'a tua' iware,
47005020	Recommendation	Y tamar era non quetpon tua' cojron tacarox tama e Cristo b'an cocha jay e Dios war ani uchectes ub'a tiut tua' upejcox conda war cojron non. Y tamar era c'ani cawareox tamar uc'ab'a e Cristo que c'umpenic taca e Dios.
44002024	Description	Pero e Dios usuti ub'ixq'ues Cawinquirar Jesucristo tujam e chamenob'; pues ixin ucorpes tama uc'otorer e chamer, porque ma cocha erer ac'otori más e chamer tujor Cawinquirar Jesucristo.
59002007	Sin	¿Ma ca jax e winic xe' ayan meyra utumin era ub'an xe' axin uq'uijnes ut e Jesucristo xe' jax Cawinquirar?
54003003	Description	Y tin e c'ani aquetpa inte' líder ma erer axin acaray, y ma erer aquetpa inte' xe' aq'uijna este que axin ub'ijnu atz'ojyi sino que uc'ani tua' aquetpa inc'un uwirnar tut e gente, y ma erer aquetpa inte' xe' uyusre ab'iriti iraj iraj, y ma erer aquetpa inte' xe' uturb'a ujor tamar taca e tumin.
43004014	Grace	Pero tin e axin uyuch'i e ja' xe' c'ani inwajc'u nen machi tua' asutpa ataqui uti' otronyajr. Porque e ja' xe' tua' inwajc'u nen aquetpa tama uyalma inte' b'an cocha inte' ja' xe' ab'ocb'a aloc'oy macuir e rum xe' tua' uyajc'u e cuxtar xe' machi tua' ac'apa, che e Jesús.
62002005	Faith	Pero jay caxin cac'upseyan tut tunor uyojroner e Dios war canata que c'apa b'utc'a tunor cawalma taca uc'unersiaj e Dios ub'an. Y tamar era chequer que war caquetpa intera cab'ijnusiaj taca e Dios.
66016013	Description	Y de allí inwira uxte' mab'amb'an mein xe' b'an uwirnarob' cocha incojt pecpec. Loc'oy incojt pecpec macuir uyej e nuxi chan, y loc'oy otronte' pecpec macuir uyej e nuxi lagarto xe' loc'oy macuir e mar, y loc'oy otronte' pecpec macuir uyej e nuxi lagarto xe' loc'oy macuir e rum xe' arob'na que jax e profeta xe' amajresian ub'an.
59002008	Recommendation	Entonces jay war ic'upse uyojroner Cawinquirar tia' che que: "Yajtanic ut ipiarob' b'an cocha war iyajta ut ib'a", entonces war iche lo que imb'utz tama tunor era.
47004005	Faith	Y conda war cachecsu uyojroner e Dios, machi caware e gente axin que non imb'utz cawirnar y que tamar era war cachecsu uyojroner e Dios axin. Sino que non war cachecsu tut e gente que e Jesucristo jax Cawinquirar, y que non manon tib'a umen que tuon e Jesús.
46015033	Recommendation	Entonces ira iwacta ib'a tua' ixmajresna porque b'an cocha arob'na que: "Tin e imb'utz uwirnar, jay acay axana taca tin e calapir uwirnar c'ani atijresna tunor lo que imb'utz ani tamar", b'an cocha che inte' ojroner.
58013020	Grace	Pues que Cadiosir xe' war uyajc'on e jiriar, y xe' ixin uc'ampes uch'ich'er Cawinquirar Jesús tua' uyajc'u uc'ampib'ir e pacto xe' imb'utz xe' machi tua' ac'apa, y xe' jax xe' ixin usuti ub'ixq'ues Cawinquirar Jesús tujam e chamenob', y xe' jax xe' war ucojcon iraj iraj b'an cocha inte' ajcojc oveja ticoit,
50001027	Recommendation	Entonces turb'anic ib'a tua' iche tunor lo que uc'ani tua' ixquetpa tawar tamar uyojroner e Cristo. Y tamar era jay uyub'ien inc'otoy o jay machi uyub'ien inc'otoy c'ani umb'i tic taca tia' turen que nox war ixq'uec'o ixxana tama ub'ir e Dios. Y turb'anic ib'a tua' ixquetpa intera ib'ijnusiaj tunorox tua' ichecsu que erach e c'upesiaj tama e corpesiaj lo que ayan tama e Cristo.
46006014	Grace	Y b'an cocha Cadiosir ixin usuti ub'ixq'ues Cawinquirar Jesucristo tujam e chamenob' y b'an tua' axin usuti ub'ixq'ueson non ub'an taca uc'otorer.
55001006	Recommendation	Y tamar era c'ani inwaret que ira awacta atajpa ac'ampib'ir lo que ajc'unet umen e Dios conda cay incatb'u nic'ab' tamaret conda inc'ajti taca e Dios tamaret.
60004006	Grace	Y tamar era checsuna uyojroner e Dios tut tin e chamenob' coner, conda mato jax chamenob' ani. Y tunor tin e uch'amiob' uyojroner e Dios motor jay chamenob', pero b'ixir turu uyalmob' tut e Dios.
46007023	Recommendation	Pues jax Cadiosir xe' ixin utoyi meyra tua' umanion tua' caquetpa tua', y tamar era ira iwacta ib'a tua' ixturb'ana yeb'ar uc'ab' inte' winic.
46010010	Recommendation	Y ira ixq'uecran upater Cadiosir cocha cay uchiob' e gente tua' e Israel tama e onian tiempo porque tamar era meyra gente chamesnob' umen e ángel xe' ajc'ub'ir uc'otorer umen e Dios tua' achamsan umen que uchiob' cocha era.
47002017	Faith	Pero non machi war cache b'an cocha tin e war ub'ijnuob' que jax taca inte' chonmar tunor e patnar tamar uyojroner e Dios tama e corpesiaj, porque tin e ub'ijnuob' cocha era war uchiob' intiach tunor e ojroner era b'an taca cocha uc'aniob'. Pero non xe' pejcb'iron umen e Dios war caq'ueche axin uyojroner e Dios b'an taca cocha ajc'unon umener, y tamar era cojron b'an cocha jay war cojron tut e Dios tic taca tia' war cojron tamar uyojroner e Dios porque tuon e Cristo.
45015001	Recommendation	Pues entonces non xe' war caq'uec'o cac'upseyan tama Cawinquirar uc'ani tua' catacre axanob' bien tin e mato jax nojta uc'upesiaj tama Cawinquirar, y machi tua' cab'ijnu catzayjres cab'a non taca tamar lo que war cache.
50002024	Faith	Pues nen war inc'upseyan tama Cawinquirar que jaxir tua' utacren inloc'oy tama e cárcel era, y que tamar era erer inyopa inwarajsiox nen ub'an.
66007001	Description	Pues entonces nacpat era inwira que ayan cuatro angelob' xe' warob' tama inxejr inxejr tama e cuatro lado lo que ayan tor e rum era. Y war uquete uwab'uob' e ic'ar tua' machi a'tz'o tama inxejr y nien tama inxejr or e rum era. Y war uquete uwab'uob' e ic'ar tua' machi a'tz'o or e rum y nien e ja' y nien e sian te'.
60004003	Sin	Porque cay iche tama e tiempo xe' numuy b'an cocha tin e matuc'a unata tamar Cawinquirar, y meyra cay isati ib'a tama e mab'amb'anir, y meyra cay iche lo que uyusre uche iwerir, y carayox, y nojq'uiniox, y cay xanox tupat e sian ixictac, y war iyujtz'i ut e sian chamen dios.
66011005	Violence	Y jay ayan tin e c'ani upijch'iob' e winicob' era, jaxirob' tua' uyujtob' aloc'oy e c'ajc tama uyejob' tua' uputa inyajrer tunor tin e war aq'uijnob' uwirob'. Y b'an cocha era tua' achamay tunor tin e uche ub'ob' tua' upijch'iob' e winicob' era.
44023005	Recommendation	Y che e Pablo: —Niwermanuox, nen machi innata jay jax e más nuxi sacerdote e winic era, porque che tama uyojroner e Dios que: "Ira ixojron upater tin e ajc'otorer tujor ichinam." B'an che tama uyojroner e Dios, che e Pablo.
66022015	Sin	Pero uc'ani tua' aquetpob' patir tunor tin e uyusre uchiob' e mab'amb'anir xe' más intuj, y tunor tin e ab'axon, y tunor tin e uchiob' lo que uyusre uche uwerir, y tunor tin e achamsan, y tunor tin e uyujtz'iob' ut e chamen dios, y tunor tin e amajresian. Tunor tin e axin uchiob' cocha era uc'ani tua' aquetpob' patir e chinam era.
66002014	Sin	Pero ayan lo que war ache que majax imb'utz, porque ayan tin e turob' tama e grupo ajc'upesiajob' xe' machi c'ani uyactob' ucanseyaj e Balaam xe' jax inte' profeta xe' turuan tama e onian tiempo. Porque jaxir cay ucanse e rey Balac tua' uche acucrema e gente tama e Israel. Y tamar era e Balac cay ucanse e gente yaja' tua' uc'uxiob' lo que turb'ana tama uyaltar e sian chamen dios, y cay ucanse e gente tua' uch'ami ub'ob' cora cora taca e ixictac y taca e winicob'.
53001003	Faith	Pues niwermanuox, war catattz'i uc'ab'a Cadiosir tamarox iraj iraj b'an cocha uc'ani tua' cache. Porque war ach'i' ic'upesiaj tama Cadiosir axin, y war iyajta ut ib'a más y más axin.
46012002	Sin	Pues nox war inata que conda machito ich'ami uc'ab'a Cawinquirar Jesucristo que nox cay iturb'a ib'a tua' iyujtz'i ut e sian chamen dios xe' machi o'jron.
49005025	Recommendation	Y nox xe' winicox uc'ani tua' iyajta ut iwixcar b'an cocha e Cristo war uyajta coit tunoron xe' ajc'upesiajon tamar xe' jax e iglesia este que ixin uyajc'u ub'a tua' achamesna tamaron.
45012017	Recommendation	Jay inte' winic uche e mab'amb'anir capater machi tua' casutpa cache e mab'amb'anir upater ub'an. Caturb'anic cab'a tua' cache lo que imb'utz tut tunor e gente.
60005006	Recommendation	Entonces manxujresic ib'a yeb'ar uc'otorer e Dios, y jaxir tua' ut'ab'siox conda ac'otoy e hora.
44014017	Grace	Pero war uwirse ub'a que turu tama e tiempo era tamar lo que war uche xe' imb'utz, porque Cadiosir era war uyajc'on e jajar, y war uyajc'on e cosecha, y war uyajc'on lo que tua' cac'uxi, y war uyajc'on lo que uc'ani tua' catzay tamar, che e Bernabé y e Pablo.
54003011	Recommendation	Y uwixcar tin e aquetpa inte' ajtacarsiaj cocha era uc'ani tua' aquetpa tawar tua' ac'ajna umen e gente, y uc'ani tua' aquetpa inte' xe' machi o'jron upater e inmojr, y xe' ucojco ub'a tama tunor, y xe' turix tua' uche inte' inte' patnar taca e tzayer.
66002021	Sin	Pues nen inwajc'uix tiempo tua' uyacta tunor e mab'amb'anir era y tua' asutpa tut e Dios, pero jaxir machi c'ani uyacta umab'amb'anir.
44012020	Description	Pues e rey Herodes cay q'uijna upater e gente xe' turob' tama e chinam Tiro y xe' turob' tama e chinam Sidón. Pero jaxirob' cay ub'ijnuob' que más ani bueno tua' axin usajcob' e jiriar taca e rey era. Entonces uyeb'tob' ixin cora winicob' tua' o'jronob' taca e rey. Pues utajwiob' imb'ijc tacarsiaj taca inte' ajc'ampar tua' e rey xe' uc'ab'a Blasto, y jaxir cay utacre tua' utajwiob' e jiriar taca e rey tua' asisa tunor e q'uijnar era. Pues e lugar tia' turob' e gente tama e chinam Tiro y tama e chinam Sidón ya war uch'amiob' tunor lo que tua' uc'uxiob' tama e lugar tia' war ac'otori e rey era.
43008049	Sin	Y che e Jesús: —Matuc'a e mab'amb'an mein tamaren. Pues nen war intattz'i uc'ab'a Nitata, pero nox war isub'ajres nic'ab'a.
43006018	Description	Y cay atz'o e ic'ar y cay jicna e ja' tari.
45008018	Faith	Pues imb'ijnu nen que lo que war canumse cab'a tara tor e rum majax nojta conda cab'ijnu cob'a nuxi tawarer xe' tua' cach'ami tua' e Dios conda cac'otoy tut jaxir.
62002012	Grace	Pues war intz'ijb'a tib'a nox xe' b'anox cocha nimaxtac, porque Cadiosir ixin c'umpa tacarox tama tunor imab'amb'anir tua' ac'otoy atajttz'a uc'ab'a tamarox.
55001009	Grace	Porque jax Cadiosir xe' ixin ucorpeson y xe' ixin usicb'on tua' caxin cache lo que erach tut. Y ixin usicb'on umen que b'an war uc'ani y majax umen lo que cay cache xe' imb'utz tut, sino que usicb'on umen que c'ani uyajc'on utacarsiaj tama e Cristo Jesús, y b'an cay uche conda ne mato uche or e rum era.
43019006	Violence	Pero conda irna e Jesús umen uwinquir e inmojr sacerdotiob' y umen e sian policía tua' e templo cay aruob' taca inte' nuxi nuc y chenob': —Chamsenic, chamsenic, che e nuquir winicob' era. Y che e Pilato: —Q'uechic chic y chamsenic nox, porque nen matuc'a intajwi tamar, che e Pilato.
60001010	Grace	Pues e profetob' xe' turuan tama e onian tiempo cay ub'ijnuob' meyra tamar e corpesiaj era lo que war cach'ami non coner, y jaxirob' cay ojronob' meyra tamar uc'unersiaj e Dios y lo que aquetpa tua' cach'ami non tama e tiempo era.
63001007	Sin	Pues uc'ani tua' inata que ayan meyra ajcanseyajob' xe' ajmajresiajob' xe' war axanob' tara tor e rum coner xe' war acanseyanob' que e Jesucristo machi tari tara tor e rum b'an cocha inte' winic. Pero tin e war acanseyan cocha era jax taca inte' ajmajresiaj xe' war aq'uijna upater e Jesucristo.
44024005	Sin	Pues lo que catajwi tama e winic era xe' jax inte' xe' mab'amb'an uwirnar inyajrer, y que tic taca tia' axin war uturb'a ub'a tua' uxere e gente tua' e Israel tamar lo que war ac'upseyanob', y jax jaxir xe' quetpa tujor e secta xe' arob'na: "Tua' e chinam Nazaret."
54003016	Grace	Pues chequer que nojta e ojroner era xe' quetpa mucur ani ticoit que inte' winic erer ac'otoy aquetpa erach tut e Dios. Y b'an numuy umen que checta Cawinquirar y quetpa inte' winic, y que chectesna que erach uwirnar umen Unawalir e Dios, y que irna tara tor e rum umen uyangelob' e Dios, y que chectesna uc'ab'a tut tunor e sian chinamob' tara tor e rum, y que c'upesna umen meyra gente tama tunor or e rum, y que q'uechb'ir ixin tichan tut e q'uin.
66016021	Violence	Y cay ojri cora sian b'at tujor e gente xe' tari tut e q'uin que b'an ub'arir cocha inte' quintal. Y e gente tor e rum cay uc'ayob' e Dios umen que inyaj utajwiob' e sian b'at era.
61003013	Faith	Pero non war cacojco uyopar e día conda c'ani achecta ut e q'uin xe' imb'utz y conda c'ani achecta or e rum xe' imb'utz b'an cocha arob'na umen e Dios ixnix e tiempo. Pues tama e día yaja' jax taca lo que imb'utz y lo que erach tut e Dios tua' achempa.
66006014	Description	Y tunor lo que cawira tut e q'uin c'apa tijresna b'an cocha inte' jun conda atz'otpa axin. Y tunor e sian or witzirob' q'uitzpa ixiob' tama otronte' lugar, y b'an ub'an tunor e parte tia' ayan e rum xe' aquetpa tuyuxin e ja' q'uitzpa ixiob' tama inte' inte' lugar ub'an.
58010010	Grace	Y era umen que b'an uc'ani Cadiosir ixin uchion caquetpa erach tacar uchamer e Jesucristo conda ixin uyajc'u ub'a tua' ac'apa utoyi tunor e mab'amb'anir inyajrer.
52001002	Faith	Pues non era war catattz'i uc'ab'a Cadiosir tamarox iraj iraj. Y ma tia' canajpesox conda war cac'ajti taca e Dios.
66006004	Violence	Y tamar era inwira loc'oy inte' chij xe' chacchac ut, y tin e turu tamar ajc'una e c'otorer tua' ulocse e jiriar tujam e gente tara tor e rum, y tua' uche que e winicob' axin uchamse ub'ob'. Y jaxir ajc'una inte' nuxi machit ub'an.
54006001	Recommendation	Pues entonces tin e quetpob' inte' man xe' mamb'ir inyajrer uc'ani tua' ac'upseyanob' tut tunor lo que arob'nob' umen upatronob'. Y b'an uc'ani tua' uchiob' tua' machi asub'ajrna uc'ab'a Cadiosir y tua' machi achecta inte' ojroner upater e canseyaj lo que q'uecher camener.
51003009	Recommendation	y e majresiaj tijam. Ira iche tunor era porque c'apix ichoqui tunor e onian b'ijnusiaj lo que ayan ani tamarox, y c'apa iwacta iche tunor e mab'amb'anir lo que war ani iche conda xanox taca e gente tara tor e rum.
66002020	Sin	Pero ayan lo que war ache xe' majax imb'utz: War awacta o'jron e ixic xe' uc'ab'a Jezabel xe' jax inte' ajmab'amb'anir. Jaxir che que war o'jron lo que ajc'ub'ir umen e Dios, pero majax. Porque jaxir war ucanse e ajc'upesiajob' tua' axiob' taca e ajnajtir ixictac, y war ucansiob' tua' uc'uxiob' lo que turb'ana tama uyaltar e sian chamen dios.
48003008	Grace	Y tama uyojroner e Dios chequer que c'ani ac'otoy aquetpob' erach e gente xe' majax tuob' e Israel xe' axin ac'upseyanob' tama e Dios. Porque Cadiosir uchecsu inte' ojroner tama e corpesiaj tut e Abraham y che: "Tamaret c'ani aquetpa chojb'esb'ir utob' tunor e gente xe' turob' tara tor e rum." B'an ch'ar tz'ijb'ab'ir tama uyojroner e Dios.
58012005	Recommendation	O ¿inajpesix ca que nox umaxtacox e Dios y que tamar era jaxir war uc'unlesox tacar uyojroner? Porque che cocha era que: Niunenet, ira ab'ijnu que matuc'a uc'ampib'ir tunor era conda e Dios axin uc'ayet conda uc'ani tua' u'stes awirnar, y ira iq'uijna conda e Dios axin uwatz'iet.
58013017	Recommendation	Y c'upsenic tin e war ub'ijresox tama ub'ir e Dios y chenic lo que uyareox tua' iche. Porque tin e war ub'ijresox tama e b'ir era aquetpob' tua' ucojcob' tunor iwalma porque conda ac'apa cacuxtar tara tor e rum jaxirob' uc'ani tua' uchecsu ub'ob' taca e Dios tama tunorox. Y turb'anic ib'a tua' itacre aloc'oy imb'utz tunor e patnar lo que war uchiob' tin e war ub'ijresox axin era, porque jay machi war itacriob' tama upatnar e Dios, jaxirob' machi tua' atzay apatnob' y aquetpob' tzajtaca utob', y tamar era nox machi tua' ixtacarna umen e patnar lo que war uchiob' tia' turox.
44013019	Description	Y de allí Cadiosir usati siete nuquir chinam xe' turob' tama e lugar Canaán tua' asutpa uyajc'u catata viejob'irob'.
54006003	Faith	Pues jay ayan tin e war ucanse lo que majax erach y xe' machi uc'ani ucanseyaj Cawinquirar Jesucristo y xe' machi uc'ani e canseyaj lo que utacrion tua' caquetpa imb'utz tut e Dios
63001010	Recommendation	Entonces jay ayopa inte' cocha era tua' uwarajset xe' machi war acanseyan b'an cocha ucanseyaj e Cristo, ira iwacta o'choy tama iyotot y ira ixtzay iwira.
47001005	Grace	Porque b'an cocha canumse cab'a umen que tuon e Cristo y b'an ub'an tua' catacarna umen e Cristo tua' ac'unlesna cawalma conda war canumse cab'a.
65001011	Sin	Pues tzajtaca utob' porque cay uchiob' b'an cocha uche e Caín que machi c'upseyan tut e Dios. Y jaxirob' ixin uyactob' e b'ir xe' erach upater e tumin b'an cocha cay uche e Balaam. Y ixin uchiob' b'an cocha e Coré xe' mamajchi ub'acre y tamar era chamesna.
65001010	Sin	Pero e winicob' era axin o'jronob' upater tunor lo que machi unatob'. Pero ayan lo que unatob' meyra tamar. Unatob' cocha tua' uchiob' lo que uyusre uwerir b'an taca cocha incojt animal, y tamar era war usati ub'ob' y war usati uyalmob' ub'an.
58011007	Faith	Y e Noé xe' turuan tama e onian tiempo, umen que cay uc'upse e Dios conda arob'na umener que watar inte' tiempo xe' imb'ac'ajr uwirnar que mato tia' e'rna umen e gente, jaxir c'upseyan tamar lo que arena y cay uche inte' nuxi barco. Y tamar era ixin ucorpes ub'a taca tunor umaxtac. Y umen que c'upseyan tama e Dios cocha era, e Noé uchectes tut e inmojr gente tara tor e rum que uc'ani tua' asatpob' cocha jaxirob' machi c'ani ac'upseyanob' tama e Dios. Y e Noé chena erach umen e Dios umen que war ac'upseyan tamar.
58009006	Description	Pues b'an ustab'ir tunor macuir e tabernáculo tia' ochoyob' e sacerdotiob' ajq'uin ajq'uin tua' uchiob' e servicio, pero intaca ochoyob' tama e b'ajxan cuarto xe' arob'na: "E cuarto xe' erach".
44007051	Sin	'Pero nox caprichuduox. War iq'uec'ojse iwalma iraj iraj tua' machi iche lo que arob'nox umen e Dios, y war imaqui ichiquin tua' machi iyub'i lo que arob'nox umen e Dios. War iche b'an cocha uchiob' tin e machi unatob' chi e Dios. Y nox larox taca itata viejob'irob' xe' machi uc'aniob' lo que arob'nob' umen Unawalir e Dios.
54001009	Sin	Pero canatic ub'an que inte' ley majax actab'ir tua' tin e war uche lo que imb'utz, sino que actab'ir tunor uley e Moisés tua' tin e machi ob'ian, y tua' tin e aq'uijna uyub'iob' lo que imb'utz, y tua' tin e uxejb'iob' ut e Dios, y tua' tin e ajmab'amb'anirob', y tua' tin e majax erach, y tua' tin e uxejb'iob' ut tunor e religión, y tua' tin e uchamse utata, y tua' tin e uchamse utu', y tua' tunor tin e ajchamseyajob'.
46005009	Recommendation	Pues tama inte' carta xe' cay inche b'ajxan cay intz'ijb'a tib'a que machi ixto tua' ixxana taca tin e war uch'ami ub'ob' b'an taca.
48001015	Grace	Pero Cadiosir meyra ayan utacarsiaj xe' cay usicb'en conda merato incuxpa ani, y de allí cay upejquen tua' inquetpa uman. Pues tama inte' hora conda jaxir ub'ijnu que más imb'utz tut,
45007015	Description	Y tamar era machi innata tuc'a war innumse nib'a, porque machi uyub'ien inche lo que c'ani inche, y lo que más war inxejb'e ut jax inche.
61003018	Faith	Entonces canoenic más tama utacarsiaj e Dios y ch'ienic tamar lo que icani tama Cawinquirar xe' jax Cawajcorpesiaj Jesucristo. Catattz'ic uc'ab'a iraj iraj. Amén. Tara ac'apa tunor niwojroner, che e Pedro.
46004010	Description	Pues e gente tara tor e rum ojronob' y chenob' que non xe' apostolon matuc'a canata umen que war cachecsu uyojroner e Dios axin tama e Cristo. Pero nox war ib'ijnu que nojta ijor tunorox umen taca que ajc'upesiajox tama e Cristo. Non xe' apostolon injayjayon b'an cocha ub'ijnuob' e gente tara tor e rum. Pero nox ib'ijnu que war ixq'uec'o. Non xe' apostolon xejb'na coit umen e gente axin, pero nox cocha intajch taca war ixxana tama ub'ir e Dios war ixtajttz'a umen e gente que más nuxi winicox.
60005009	Faith	Pero q'uec'ojsenic ib'a tua' ixwawan tut uq'uijnar e diablo tamar ic'upesiaj tama e Dios, cocha war canata que b'an war unumse ub'ob' tunor cawermanuob' xe' turob' tama tunor or e rum.
51003022	Recommendation	Y nox xe' manox xe' mamb'irox inyajrer turb'anic ib'a tua' ixc'upseyan tut ipatron tama tunor lo que uyareox tua' iche. Y c'upseyanenic tut ipatron iraj iraj taca tunor iwalma umen que war ib'acre e Dios, y ira iche b'an cocha tin e ajtaca apatnob' conda war e'rnob' umen upatron tua' taca atzay e'rnob' umener.
66017012	Description	'Y e diez cacho lo que awira era jax diez reyob' xe' merato achectob' tua' ac'otoriob'. Jaxirob' tua' a'jc'unob' uc'otorer cocha inte' rey pero machi tua' ac'otoriob' meyra tiempo. Y c'ani ac'otoriob' taca e nuxi lagarto.
46002012	Grace	Pero non machi cach'ami inte' mein lo que ayan tara tor e rum sino que jax Unawalir e Dios xe' eb'etb'ir tari umen Catata Dios xe' cach'ami non, y tamar era erer cac'otoy canata cob'a ajc'ub'iron umen Catata Dios.
59005001	Recommendation	Pues ub'inic nox xe' ayan meyra itumin, uq'uienic y aruenic porque watar tijor meyra c'uxner.
66002010	Recommendation	Pero ira ab'acre lo que tua' anumse ab'a tama e tiempo xe' watar era, porque ayan tin e tijam xe' axin o'sena tama e cárcel umen e diablo tua' uche ani uyacten. Pero diez día taca tua' ixquetpa tama e cárcel. Pero ira awacten motor que ayan tin e tijam xe' axin achamesna tamaren, y nen tua' inwajq'uet e cuxtar xe' machi tua' ac'apa b'an cocha inte' tuanib'ir.
54006011	Recommendation	Pues Timoteo, net jax inte' winic tua' e Dios; loq'uen ajner tut tunor e mab'amb'anir cocha era. Turb'an ab'a tama tunor lo que erach, y turb'an ab'a tamar lo que imb'utz, y turb'an ab'a tua' ic'upseyan más tama e Dios, y yajtan ut inte' cocha inte'. Q'uec'ojsen ab'a tua' iwawan tut tunor lo que watar, y quetpen inc'un awirnar tut tunor.
59005005	Sin	B'ijnunic que galan war inumse tunor icuxtar tara tor e rum y que war iwajc'u tunor lo que war uyusre iwerir, pero intaca war inojres ib'a b'an cocha inte' wacax xe' tua' asutpa achamesna.
66004004	Description	Y inwira que e turtar quetpa xojyb'ir umen veinticuatro turtar, y tamar e veinticuatro turtar era inwira que ayan veinticuatro nuquir winicob' xe' turob' tama inte' inte' uturtarob'. Y b'ujcseb'irob' e nuquir winicob' era taca e sacsac b'ujc y ayan inte' inte' ucorona tama ujorob' xe' chemb'ir taca e oro.
66018007	Description	Y cocha meyra cay utattz'i ub'a e chinam era que ayan utumin y que ayan meyra utawarer y que galanic e b'ujc xe' lapar umener, pues b'an cocha era tua' a'jc'una meyra uc'uxner y c'ani ajajtz'a nojta. Pues e chinam era b'an cocha inte' ixic xe' ojron jax taca y che: "Tara turen b'an cocha inte' ajc'otorer. Majaxen inte' ixic xe' chamen uviejo, y tamar era nen matuc'a tamar tua' innumse nib'a", che jaxir jax taca.
60003007	Recommendation	Y nox xe' winicox, tzayenic tua' ixturuan taca iwixcar y yajtanic ut porque war canata que uwixcar inte' machi aq'uec'o cocha aq'uec'o inte' winic y que jaxirob' ayan ucuxtar e Dios tacarob' b'an cocha ayan tacaron. Chenic cocha era porque jay majax b'an iche, machi tua' ich'ami lo que war ic'ajti taca e Dios.
54002012	Recommendation	Pues nen machi inwacta que inte' ixic axin ucanse e winicob' y machi inwacta tua' ac'otori inte' ixic tujor e winicob', sino que uc'ani tua' aturuanob' tz'ustaca tama inte' servicio.
46001009	Faith	Y Cadiosir san tua' ac'apa uche tunor lo que uyareon y jax jaxir xe' cay upejcon tua' caxana tacar Uyunen xe' jax Cawinquirar Jesucristo.
48005013	Recommendation	Pues niwermanuox, nox pejcb'irox umen e Dios tua' ub'aniox tama uc'otorer uley e Moisés. Pero ira ixixin iche lo que uyusre iwerir b'an cocha uchiob' e gente tara tor e rum umen que quetpox b'amb'ir era, sino que tacrenic ib'a inte' intiox umen que war iyajta ut ib'a.
59002012	Recommendation	Pues nox uc'ani tua' iwira tama tunor lo que iware y tama tunor lo que iche cocha war inata que uc'ani tua' ixtojya uyeror ut umen e Dios tama tunor era. Porque e ley era tia' catajwi e corpesiaj jax xe' tua' ac'ampesna umen Cadiosir tua' utoyon ub'an tamar lo que c'apa cache tara tor e rum jay imb'utz o jay majax imb'utz.
46012005	Faith	Y ayan ayan lo que erer cache tua' catacre tin e turob' ticawejtz'er, pero inte' taca Cawinquirar xe' war cojytz'i ut.
45009005	Description	Pues tunor nipiarob' era tama e wer xe' turob' tor e rum coner jax umaxtacob' e Israel era y tuob' uch'ajnarir e nuquir winicob' xe' turob' tama e onian tiempo. Y tamar e ch'ajnarir era ub'an tia' cuxpa e Cristo xe' jax Cadiosir xe' quetpa tujor tunor lo que ayan y xe' war catattz'i iraj iraj. Amén.
47001006	Description	Y tamar era jay aquetpa tua' canumse cab'a tua' cache upatnar e Dios, bueno ticoit, porque ac'ampa tunor era tua' ixtacarna tua' ac'unlesna iwalma y tua' ich'ami e corpesiaj. Y conda ac'unlesna cawalma umen e Dios, jax taca tua' uyub'ion catacriox tua' ac'unlesna iwalma nox ub'an. Y tamar era erer asisa iwalma conda watar e hora tua' inumse ib'a b'an cocha war canumse cab'a non ub'an.
47001021	Faith	Y jax Cadiosir xe' war uq'uec'ojsion tunoron tua' caxana tama ub'ir e Cristo, y jax jaxir ub'an xe' usicb'on tua' caxin cache lo que war uc'ani jaxir.
44010015	Recommendation	Entonces ojron e nuc era otronyajr y che: —Pues lo que arob'na umen e Dios que imb'utz, ira aware net que mab'amb'an, che e nuc tama umayjut.
66018009	Sin	Entonces tunor e sian reyob' xe' turob' tara tor e rum xe' cay uyose ub'ob' taca e ixic era y xe' cay uch'amiob' meyra riqueza tua' c'ani aruob' y c'ani aquetpob' tzajtaca utob' conda uwirob' aloc'oy e b'utz tama e chinam era conda war ac'apa apuruy.
43014023	Faith	Entonces che e Jesús: —Tin e war uc'anien war ac'upseyan tut niwojroner. Y jaxir c'ani ayajtna ut umen Nitata. Y nen taca Nitata c'ani caxin caturuan tamar jaxir.
62004010	Grace	Pues uc'unersiaj e Dios aquetpa chequer tamar era: Majax que non cay cayajta ut jaxir, sino que jaxir cay uchecsu cob'a war uyajta coit conda uyeb'ta tari Uyunen tua' achamesna tamaron tama ut e cruz tua' usati tunor camab'amb'anir.
62001007	Faith	Pero jay war cache lo que erach tut e Dios, caquetpa macuir e janch'aquenar tia' turu jaxir. Entonces war caxana imb'utz tut e Dios y war aquetpa intera cab'ijnusiaj taca inte' y taca inte'. Y e Jesús xe' jax Uyunen e Dios war usati tunor camab'amb'anir tacar uch'ich'er.
48004007	Grace	Y tamar era mixjax manon tama uley e Moisés coner sino que maxtacon ixto tua' e Dios. Y cocha non umaxtacon e Dios, lo que ayan tua' jaxir war uc'ani tua' cach'ami cocha inte' herencia tua'.
58001008	Faith	Pero tacar Uyunen, Catata Dios ojron y che: Nidiosiret, ma tia' tua' ac'apa e tiempo conda war ic'otori, y erach awirnar war ic'otori tujor achinam.
43010033	Sin	Entonces sutpa ojronob' e nuquir winicob' otronyajr y chenob': —C'ani coyriet era taca e tun majax tamar lo que war ache xe' imb'utz sino que umen que war coyb'i aq'uijnes ut e Dios. Pues non canata que net jax taca inte' winic b'an cocha non, pero net war ache ab'a ticoit b'an cocha e Dios, che e nuquir winicob' era.
66014011	Description	Y e b'utz tua' e c'ajc era tia' war unumse ub'ob' tua' at'ab'ay axin tichan ejc'ar ejc'ar. Y b'an tua' unumse ub'ob' tunor tin axin uyujtz'iob' ut e nuxi lagarto y e chamen dios xe' chemb'ir b'an cocha uwirnar o xe' uch'amiob' use~nair e nuxi lagarto tamarob'. Y ma tia' tua' ajiriob' tama e c'uxner era nien tama e día y nien tama e acb'ar ejc'ar ejc'ar.
47004001	Faith	Entonces cocha jax Cadiosir xe' cay uyajc'on tunor capatnar era tacar uc'unersiaj, non ma tia' tua' cawacta o'choy e c'oyir tama cawalma.
58013006	Faith	Y tamar era erer caq'uec'ojse cawalma y caware que: Cawinquirar jax Cawajtacarsiaj. Nen machi tua' imb'acre lo que axin uche inte' winic tacaren, cocha jax Nidiosir xe' war ucojcuen. B'an uc'ani tua' cachecsu tut e Dios.
45014003	Recommendation	Pero tin e unata que bueno tua' uc'uxi tunor ma erer uyare tin e war uc'uxi e cajr taca que matuc'a uc'ampib'ir, y tin e war uc'uxi e cajr taca ma erer aq'uecran taca tin e war uc'uxi tunor, porque ch'ajmon tunoron umen e Dios.
45015005	Grace	Pues que Cadiosir xe' war uyajc'ox cocha tua' icojco tz'ustaca y xe' war utacriox ixtzay tama iwalma, que jaxir utacricox tua' aquetpa intera taca ib'ijnusiaj y que tunorox iwiric ib'a taca inte' nuxi tzayer b'an cocha cay ucansion e Cristo Jesús.
58007027	Description	Pero jaxir intiach upatnar tut e inmojr sacerdotiob' xe' más nojta porque inte' sacerdote xe' más nojta cocha era uc'ani tua' axin uchamse inte' arac ajq'uin ajq'uin tua' aquetpa satb'ir umab'amb'anirach xe' c'apa uche jaxir, y de allí quetpa tua' asutpa uchamse otronte' arac tua' aquetpa satb'ir umab'amb'anirob' tunor e gente. Pero Cawinquirar Jesucristo ixin uyajc'u ub'a tua' achamesna tua' utoyi inyajrer tama tunor umab'amb'anirob' e gente. Y tamar era machi tua' asutpa achamesna otronyajr tua' utoyi ani otronyajr tama e mab'amb'anir era, porque jaxir c'apa utoyi inyajrer tama tunor camab'amb'anir.
62003017	Sin	Y non xe' ayan tuc'a ayanon tara tor e rum, jay cawira inte' cawermano xe' matuc'a ayan tacar pero jay matuc'a cawajc'u tua' catacre, ma cocha erer caware que war cayajta ut e Dios.
47005008	Faith	Pero non war cacojcsan tamar era y q'uisinic cawacta cacuerpo tara tor e rum tua' caxin caturuan taca Cawinquirar tut e q'uin tichan.
60002011	Recommendation	Pues entonces niwermanuox xe' inchoj iut nimener, c'ani inwareox era que non b'anon cocha inte' ajxamb'ar tara tor e rum, porque calugar jax lo que chemb'ir umen e Dios tut e q'uin. Y tamar era c'ani inwareox que ira iwacta ib'a tua' ixpijchna umen lo que uyusre uche iwerir porque tunor era jax lo que ucucru ani uyalma inte'.
60002017	Recommendation	Chenic ib'a erach tut tunor e gente tua' atzayob' uwirox. Yajtanic ut tunor tin e ajc'upesiajob' tama Cawinquirar. B'acrenic e Dios, y c'upsenic lo que che e presidente.
44007025	Description	Pues e Moisés war ani unata que tunor e gente tama e Israel tua' unatob' que jaxir tua' ac'ampesna umen e Dios tua' ucorpes tunor upiarob' era, pero upiarob' era machi war unatob' tunor era.
50003002	Violence	Y iwiric ib'a tut e winicob' xe' c'ani ucucruox tacar uyojroner que uc'ani tua' ixuri imb'ijc uq'uewerir itejromar tua' ixquetpa erach taca e Dios. Pero e winicob' era mab'amb'an uwirnarob'. Y jaxirob' imb'ac'ajr uwirnarob' b'an cocha incojt tz'i'.
56001016	Sin	Jaxirob' war chenob' que war unatob' chi e Dios y que war ac'upseyanob' tamar ub'an, pero tamar lo que war uchiob' chequer que matuc'a war unatob' tama e Dios. Pues e gente era war uxejb'iob' ut tunor lo que ayan, y mamajchi tut c'ani ob'ianob', y matuc'a uc'ampib'irob' tua' uchiob' nien imb'ijc lo que imb'utz.
45010002	Faith	Pues ayan lo que erer inware tamarob' xe' jax era: Que jaxirob' ayan inte' nuxi useriaj tama e Dios, pero ucheb'iob' que atz'acta tua' taca ac'upseyanob' tut uley e Moisés.
47001004	Grace	Y jax Cadiosir era ub'an xe' axin uc'unles cawalma conda war ac'uxun umen que war canumse cab'a. Y tamar era non ub'an erer caxin catacre tin e war ac'uxun uyalmob' umen que war unumse ub'ob'. Porque b'an cocha war catacarna umen e Dios y b'an uc'ani e Dios tua' asutpa catacre non tin e war unumse ub'ob' ub'an.
55002015	Recommendation	Turb'an ab'a tua' aloc'oy imb'utz tunor lo que war ache tut e Dios b'an cocha uche inte' ajpatnar xe' war uturb'a ub'a tua' aloc'oy imb'utz tunor lo que war uche, y tamar era matuc'a tamar tua' asub'ajra. Y turb'an ab'a tua' aquetpa erach tunor e canseyaj lo que ache tamar uyojroner e Dios.
53002004	Description	E winic tua' e mab'amb'anir era c'ani axin uxejb'e ut tunor lo que axin ojytzna ut umen e gente y axin uxejb'e ut Cadiosir ub'an. Y jaxir tua' axin uch'ijse ub'a tujor tunor era y axin uturb'a uturtar macuir utemplo e Dios lo que ayan tama e chinam Jerusalem tua' ojytzna ut umen e gente este que axin uche ub'a que jaxir jax ani e Dios.
49006004	Recommendation	Y nox xe' tatab'irox ira iche ib'a tua' iq'uijnes meyra imaxtac, sino que ch'ijrsenicob' tua' uyub'i ob'ianob', y cansenob' cocha tua' axanob' tama ub'ir Cawinquirar.
45008037	Grace	Pero tama tunor lo que war canumse cab'a cocha era war caq'uec'o cawawan tacar utacarsiaj e Jesucristo xe' war uyajta coit.
44026014	Violence	Cucremon tunoron tut e rum, y nen cay umb'i inte' nuc xe' ojron tacaren tama e ojroner hebreo xe' che: "Saulo, Saulo, ¿tuc'a tua' war aturb'a ab'a tua' achien innumse nib'a? Porque tunor lo que war ache tama tunor era intaca war anumse ab'a b'an cocha incojt wacax conda war uyajc'u ub'a taca uyoc tut inte' suste' xe' q'uecher umen e ajcojc wacax xe' intaca war uxeq'ue ub'a tamar, y b'an war anumse ab'a net ub'an", che e nuc era xe' tari tama e janch'aquenar.
66002009	Sin	Nen innata lo que war anumse ab'a y que matuc'a ayan tamaret, pero innata ub'an que net meyra ayan tab'a tama e Dios. Y innata ub'an cob'a war o'jronob' apater tin e war uche ub'ob' que tuob' e Israel pero xe' majax sino que jaxirob' aquetpob' tua' e Satanás porque war uchiob' lo que uc'ani jaxir.
46013006	Faith	Y tin e ayan uc'unersiaj e Dios tamar machix tua' atzay uwira que war uche e mab'amb'anir otronte', sino que c'ani atzay uwira lo que uche xe' erach otronte'.
59001021	Recommendation	Y tamar era actanic tunor e mab'amb'anir lo que war ab'oro axin y ch'amic uyojroner e Dios lo que pacb'ir tamarox umener taca tunor e manxujresiaj. Porque e ojroner era uyub'i ucorpes iwalma.
46003006	Grace	Nen cay impaq'ui ut e semilla tua' e Dios tama iwalma, y de allí tari e Apolos y cay utz'ayi, pero jax e Dios xe' cay uche ach'i' tunor lo que pacb'ir era.
66014008	Sin	Y nacpat era checta otronte' ángel xe' che: —Cucrema tijrpa e nuxi chinam xe' uc'ab'a Babilonia xe' meyra uche e mab'amb'anir. Porque cay uche uyuch'iob' lo que uche atijrpa ujorob' tamar ub'ijnusiajob' tunor e sian chinamob' tama tunor or e rum este que cay uchiob' tunor lo que uyusre uchiob' uwerir, che e ángel era.
43015014	Recommendation	Y nox jax nipiarox jay ixixin iche b'an cocha inwareox.
62005021	Recommendation	Pues nox xe' b'anox cocha nimaxtac, ira iwacta ib'a tua' iyujtz'i ut e sian chamen dios. Tara ac'apa tunor niwojroner, che e Juan.
55003006	Sin	Pues e winicob' era axin umajres e gente tacar ucanseyajob' tua' uyub'i o'choyob' tz'ustaca tama e ototob' tua' acay upejca e ixictac xe' wacchetaca amajresna. Pues e ixictac era b'ut'ur ub'ijnusiajob' taca e sian mab'amb'anir, y tamar era aquerejb'na axin umen lo que uyusre uche uwerir.
49004015	Faith	Pero non uc'ani tua' caware lo que erach taca uc'unersiaj e Dios, y tamar era c'ani cach'i' tunoron tua' cac'otoy caquetpa intera taca e Cristo. Y tunoron b'anon cocha ucuerpo e Cristo tara tor e rum, y e Cristo jax cajor.
49004003	Faith	Turb'anic ib'a tua' ixquetpa intera tunorox tama Unawalir e Dios, y cojconic ujiriar e Dios lo que ayan tijam xe' war uchiox ixquetpa intera tama e Cristo.
44009005	Description	Entonces ojron e Saulo y uyub'i tua' tin e war o'jron tama e janch'aquenar era y che: —¿Chiet net, Niwinquiret? che e Saulo. Y ojron e nuc tama e janch'aquenar otronyajr y che: —Nen e Jesús xe' war aturb'a ab'a tua' achien innumse nib'a. Pero lo que war ache tama tunor era intaca war anumse ab'a b'an cocha incojt wacax conda war uyajc'u inte' patada tut inte' suste' lo que q'uecher umen e ajcojc wacax, que jax taca war uxeq'ue ub'a tamar, y b'an war anumse ab'a net era, che e Jesús.
60003015	Recommendation	Sino que turb'anic ib'a tama e Cristo xe' jax Cawinquirar. Y b'ijnunic iwira tuc'a tua' iware tin e uyub'i tib'a tuc'a tua' war icojco tama e Cristo cocha era. Pero iwiric ib'a tua' aloc'oy inc'un tunor iwojroner tutob'.
44007033	Recommendation	Entonces ojron Cawinquirar Dios otronyajr y che: "Locsen axanab' porque erach e rum tia' turet.
62002024	Faith	Y tamar era cojconic tama iwalma e ojroner lo que cay iyub'i conda cay c'upseyanox tama e Cristo. Porque jay icojco e ojroner era c'ani ixquetpa intera taca e Cristo y taca Catata Dios ub'an.
43008051	Faith	Y c'ani inwareox era que tunor tin e uturb'a ub'a tua' ob'ian tut niwojroner machi tua' achamay, che e Jesús.
66020011	Description	Y de allí inwira inte' nuxi turtar xe' sacsac ut y ayan inte' xe' turu tamar. Y meyra ayan utawarer este que c'apa satpa tut tunor or e rum y tunor ut e q'uin. Y ma tia' irna más.
46006013	Recommendation	Pues b'ajc'at ayopa otronte' tiut xe' che: "B'an cocha chena e comida tua' utzayjres unac inte' y b'an chena unac inte' tua' uch'ami e comida", xe' che inte'. Pero Cadiosir c'ani uc'apes e comida y c'ani uc'apes unac inte' ub'an watar e día. Pero ucuerpo inte' machi chena tua' axin uyose ub'a taca tin e merato anujb'i tacar, sino que chena ucuerpo inte' tua' axin uche lo que uc'ani Cawinquirar, y Cawinquirar turu tua' utacre inte' inte' tua' uc'ampes ucuerpo tua' uche lo que imb'utz tut jaxir.
45006011	Faith	Y b'anox nox ub'an que uc'ani tua' ib'ijnu que chamenox tut e mab'amb'anir, pero que b'ixirox tut e Dios cocha intera ib'ijnusiaj taca Cawinquirar Jesucristo coner.
47002014	Faith	Pues entonces c'ani catattz'i uc'ab'a Cadiosir umen que jaxir war uq'uec'ojsion y war uq'uechion caxin tic taca tia' uc'ani, y war uc'ampeson tua' cachecsu uyojroner tut tunor e gente axin. Y war uche tua' aquetpa galan ojtz'un axin tunor uyojroner tama e Cristo b'an cocha uyujtznar e ujtz'ub' xe' galan ojtz'un xe' aq'uejcha axin umen e ic'ar conda apurutna.
62001005	Grace	Pues jax era e ojroner xe' cansenon umen e Jesucristo, y jax lo que war cacansiox ub'an, que e Dios b'an cocha inte' janch'aquenar xe' erach y que tamar jaxir matuc'a e incsib'aner.
43006037	Grace	Tunor tin e ajc'unen umen Nitata c'ani ayopob' taniut. Y tunor tin e ayopob' taniut machi tua' intzacre axiob' patir.
58013001	Recommendation	Pues entonces yajtanic ut ib'a inte' intiox cocha tunorox hermanuox tama e Cristo.
58007025	Grace	Y tamar era jaxir erer ucorpes inyajrer tunor tin e war atacarna umener tua' ac'otoy tut e Dios, cocha jaxir machi tua' asutpa achamay y cocha jaxir ma tia' tua' uyacta tua' uc'ajti taca e Dios tamaron.
43019015	Violence	Pero jaxirob' aruob' taca inte' nuxi nuc otronyajr y chenob': —Chamsenic, chamsenic. Ch'ub'anic tut e cruz, che e gente era. Pero e Pilato che: —¿O ic'ani ca tua' inch'ub'a Irey era tut e cruz? che e Pilato. Pero uwinquir e inmojr sacerdotiob' ojron y che: —Non matuc'a otronte' carey, sino que jax taca carey xe' turu tama e chinam Roma, che uwinquir e inmojr sacerdotiob' era.
45011005	Grace	Y esto coner ayanto cora winicob' xe' tuob' e Israel xe' quetpa sicb'ab'irob' tua' acorpesnob' umen utacarsiaj e Dios.
66017002	Sin	Jax e ixic era xe' cay ucanse e sian reyob' tama tunor or e rum tua' uchiob' e mab'amb'anir tacar jaxir. Y e gente tama tunor or e rum cay uyusreob' tua' uchiob' meyra e mab'amb'anir conda c'otoy unatob' lo que war uche e ixic era, che e ángel.
45012010	Recommendation	Y cayajtic coit inte' intion y cameq'uic cab'a xe' ajc'upesiajon tama e Jesucristo, y catattz'icob' e inmojr ajc'upesiajob' inte' intion.
45008014	Faith	Pues tunor tin e ab'ijresna umen Unawalir e Dios jax umaxtac e Dios.
66012003	Description	Y wacchetaca checta otronte' nuxi se~na tut e q'uin xe' jax inte' nuxi chan xe' chacchac ut y xe' ayan siete ujor y diez ucacho, y ayan inte' corona tama inte' inte' ujorob'.
45008017	Faith	Y umen que umaxtacon e Dios non ub'an quetpon tua' cach'ami tunor e herencia lo que t'ab'esb'ir umen e Dios tua' uyajc'on conda cac'otoy tut. Y tunor lo que t'ab'esb'ir era umen e Dios tua' e Cristo, pero jaxir c'ani axin uxere tunor e herencia era tacaron y c'ani uxere tunor utawarer tacaron ub'an jay non canumse cab'a tacar.
54005017	Recommendation	Pues inte' líder xe' aloc'oy ub'ijres tunor lo que war anumuy tama inte' grupo ajc'upesiajob' uc'ani tua' atojya chajr tamar upatnar era umen e ajc'upesiajob'. Pero más uc'ani tua' atojya tin e war uchecsu uyojroner e Dios y xe' war acanseyan tamar.
46008007	Sin	Pero majax tunor e winicob' xe' war unatob' tama tunor era. Ayan tin e cay uyujtz'iob' ut e sian chamen diosob' ixnix xe' warto ub'ijnuob' esto coner que ayanto uc'ampib'ir lo que aquetpa ajc'ub'ir tut inte' chamen dios y xe' warto uc'uxiob' e comida cocha era ub'an. Y cocha mato jax nojta uc'upesiajob' tama Cawinquirar, war aquetpob' injayjay tama uyalmob' umen que war ub'ijnuob' que mab'amb'an tut Catata Dios tua' uc'uxiob' lo aquetpa ajc'ub'ir tut inte' chamen dios cocha era. Y tamar era war unatob' que war ab'ontz'a uyalmob' umen e comida lo que war uc'uxiob' era.
43015002	Grace	Y tunor uc'ab' e ch'an era xe' machi uyajc'u uyutir jaxir uxuri uchoqui. Y uc'ab' e ch'an era xe' war uyajc'u uyutir war asujsa achojca tunor umutzuquir tua' uyajc'u más uyutir.
60005003	Recommendation	Y ira iche ib'a que nox ajyumox tujor e gente xe' aquetpob' yeb'ar icanseyaj, sino que uc'ani tua' iwirse e gente era cocha tua' axanob' imb'utz tama ub'ir e Dios tamar lo que war iche xe' erach nox.
52004013	Recommendation	Pues entonces niwermanuox, machi cac'ani tua' ixquetpa b'an taca que matuc'a inata tamar tin e c'apa chamayob'. Y machi cac'ani tua' ixaru meyra tamar tin e wartocto achamay b'an cocha uchiob' tin e machi war ucojcob' tama Cawinquirar.
58011029	Description	Y e gente tua' e Israel, umen que war ac'upseyanob' tama e Dios, ixin numuyob' tama e nuxi ja' xe' uc'ab'a e Mar Rojo, pero numuyob' tama e taquin rum y machi nujxiob'. Pero conda tunor e ejército tua' e rey tua' e Egipto c'ani ani unumsiob' e mar era c'apa muctz'ob' tama e ja' y chamayob' cuchpob' tunorob'.
44007020	Description	Y jax tama e tiempo era conda cuxpa e Moisés. Y e Moisés era jax inte' ch'urcab' xe' atzay irna umen e Dios. Y tamar era utu' y utata ucojcob' e Moisés tama uyotot tama inte' tiempo de tres mes, y machi uchoquiob'.
58005002	Grace	Pero inte' cocha era xe' aquetpa inte' sacerdote xe' nojta jax taca inte' winic, y tamar era jaxir unumse ub'a b'an taca cocha e inmojr winicob' umen que injayjay ub'an. Y tamar era erer aquetpa inc'un uwirnar tut e inmojr winicob' xe' matuc'a unatob' o xe' war usati ub'ob' axin tama ub'ir e Dios.
45013012	Recommendation	C'anix ac'apa tunor e acb'ar, y watarix e janch'aquenar tama e día tua' cacorpesiaj conda tua' achecta watar Cawinquirar. Y tamar era cawactic uchicob' tunor lo que uchiob' tin e axanob' tama e incsib'aner. Y calapic e b'ujc tua' e janch'aquenar b'an cocha ulapi inte' soldado tua' uyub'i ucorpes ub'a.
49006009	Recommendation	Y nox xe' patronox, chenic ib'a imb'utz tut iman xe' mamb'ir inyajrer b'an cocha jaxirob' uc'ani tua' uche ub'ob' imb'utz tiut. Y ira ib'ajc'use iman taca iwojroner conda war iware tuc'a tua' uchiob'. B'ijnunic que nox xe' patronox b'an cocha tin e manob' xe' mamb'irob' inyajrer que tunorox tuox inte' taca Patrón xe' turu tichan tut e q'uin xe' jax Cawinquirar. Y jaxir mamajchi tua' uturb'a najtir xe' war ac'upseyan tamar, y jax jaxir xe' tua' axin utoyon inte' intion tamar lo que c'apa cache tara tor e rum.
45012015	Recommendation	Tzayicon taca tin xe' war atzayob', y arucon taca tin xe' war a'ruob'.
45002005	Sin	Pero net lo que cay ache: Aq'uec'ojse awalma tua' machi isutpa ic'upseyan tut e Dios. Y tamar era war ab'orojse e sian jatz'uar lo que tua' ac'axi tama ajor tama e día conda achecta watar Catata Dios tua' uchectes tunor uq'uijnar upater tin e cay uchiob' e mab'amb'anir.
44014019	Violence	Entonces c'otoyob' cora gente xe' tuob' e Israel tama e chinam era xe' tariob' tama e chinam Antioquía, y ayan tin e tariob' tama e chinam Iconio ub'an. Y jaxirob' cay uche uc'upsiob' e gente tama e chinam era esto que cay uturb'a ub'ob' tua' uchamsiob' e Pablo taca e tun, y tamar era cay uriob' e tun tujor e Pablo este que uwarcuob' c'axi tor e rum. Y ucheb'iob' e gente que chamenix, y tamar era uquerejb'ob' ixin esto tuti' e chinam, y uriob' tor e rum y uyactob'. War unatob' que chamay ixto e Pablo.
43013021	Description	Entonces conda e Jesús c'apa ojron cocha era cay uq'ui tama uyalma y uyare uyajcanuarob' y che: —C'ani inwareox era que ayan inte' tijam xe' tua' axin utuch'ien, che e Jesús.
48003022	Faith	Pero lo que ch'ar tz'ijb'ab'ir tama uyojroner e Dios che que tunor e gente tara tor e rum quetpob' yeb'ar uc'otorer e mab'amb'anir, y tamar era jax taca tin e axin ac'upseyanob' tama e Jesucristo xe' erer uch'amiob' tunor e chojb'esiaj lo que arob'na e Abraham umen e Dios.
66011007	Violence	Pero conda ac'apa uchecsuob' tunor lo que arob'nob' umen e Dios, c'ani achpa aloc'oy inte' nuxi chan xe' calapir uwirnar tama e nuxi ch'en xe' mamajchi unata cob'a utamir tua' ucucru e chate' ajchecsuyajob' era. Y b'an tua' uche este que ac'apa uchamse e winicob' era.
58003014	Faith	Porque c'ani ixto cach'ami catuanib'ir taca e Cristo conda caxin cac'otoy tut e q'uin jay machi cawacta tua' caxana tama ub'ir e Dios taca e c'upesiaj b'an cocha cay cache tama ucajyesnib'ir tunor era conda wartocto cach'ami uc'ab'a Cawinquirar.
45008010	Faith	Pero jay turu e Cristo tama cawalma conda watar e día tua' cachamay jax taca cacuerpo xe' tua' achamay umen que ayan e mab'amb'anir ch'ur tamar, pero cawalma aquetpa b'ixir umen que quetpon erach tut e Dios.
44007052	Sin	¿Y chi tujam tunor e sian profetob' xe' machi chena unumse ub'ob' umen itata viejob'irob'? Pues tunor e profetob' xe' tariob' tua' uyareob' itata viejob'irob' tamar e tiempo conda tua' watar tin e erach inyajrer chamesnob' tunorob'. Y era que tari tin e erach inyajrer, nox intaca iwajc'u tama uc'ab'ob' e choquem gente tua' uchamsiob'.
48005021	Sin	Y lo que uyusre uche uwerir inte' jax era ub'an: Conda inte' axin ac'uxnaq'ui uwira lo que ayan tua' otronte', y conda inte' axin acaray, y conda inte' axin ub'ijnu tamar taca e nojq'uin, y conda inte' axin uyusre uche tunor e mab'amb'anir cocha era. B'an uyusre uche uwerir inte'. Pero c'ani inwareox era b'an cocha cay inwareox tama inyajr, que tunor tin e axin uche cocha era machi tua' o'choy tama uchinam e Dios.
43012036	Faith	Turb'anic ib'a tua' ixc'upseyan tama e janch'aquenar conda turuto tacarox tua' uyub'i aquetpa e janch'aquenar era tama iwalma, che e Jesús. Conda c'apa ojron cocha era loc'oy e Jesús tujamob' y ixin mucwan cora tutob', porque c'ani aquetpa ub'ajner.
58003002	Faith	Pues jaxir c'apa uche tunor lo que arob'na umen e Dios tua' uche. Y jaxir jax xe' pejcna umen e Dios b'an cocha e Moisés xe' c'apa uche tunor lo que uc'ani tama uyotot e Dios xe' jax umaxtac e Israel xe' turuanob' tama e onian tiempo.
56003006	Grace	Pues jax Cawajcorpesiaj Jesucristo xe' ixin ucorpeson, y tamar era Cadiosir ixin uyajc'on meyra uc'otorer conda uyeb'ta tari Unawalir tua' aquetpa macuir cawalma.
44004036	Description	Y tamar era ayan inte' winic xe' uc'ab'a José xe' jax inte' levita xe' cuxpa tama e lugar Chipre. Pero e apostolob' uturb'ob' uc'ab'a Bernabé xe' war che: "Tin e unojres uyalmob' e inmojr."
48006009	Recommendation	Pues machi tua' cac'oyran cache lo que imb'utz tut Unawalir e Dios, porque watar e día conda caxin cache cosechar catuanib'ir tua' e Dios jay machi cawacta tua' cache lo que imb'utz.
48002019	Faith	Pues b'an cocha inte' chamen que machi uyub'i ac'upseyan tut inte' ley y b'anen nen ub'an tut uley e Moisés coner. Chamenen tut. Pero chamenen ani ub'an tut e Dios ixnix, pero coner b'ixiren tut.
66011001	Recommendation	Pues entonces ajc'unen inte' te' xe' b'an cocha ub'ijsib' inte' tarea tua' imb'isma tamar y arob'nen cocha era: —Achpen b'isi e templo tua' e Dios y b'isi e altar lo que que ayan tamar, y tziqui awira cob'a gente ayan xe' war uyujtz'iob' ut e Dios.
66014004	Description	Y e gente era jax tin e machi ub'oni ub'ob' taca e ixictac, sino que quetpob' erach. Y axiob' tupat e Cordero tic taca tia' axin. Pues jaxirob' corpesnob' tujam e winicob' tua' aquetpob' b'an cocha inte' b'ajxan ofrenda tut e Dios y tut e Cordero.
66009007	Description	Y e sian sajc era b'an uwirnar cocha incojt chij xe' b'ujcseb'ir taca e taq'uin xe' turix tua' axin tama e tz'ojyir, y tama ujor ayan lo que b'an uwirnar cocha inte' corona xe' chemb'ir taca e oro, y uyeroj e sajc era b'an cocha uyeroj inte' winic.
60002016	Recommendation	Entonces chenic b'an cocha uche inte' xe' corpesb'irix, pero ira ic'ampes icorpesiaj era tua' iche e mab'amb'anir mucur, sino que chenic b'an cocha uc'ani tua' uche inte' xe' jax inte' man tua' e Dios.
54004010	Faith	Y tamar era war inchecsu uyojroner e Dios tic taca y war inq'uec'o inwawan tut lo que watar porque inturb'ix nicojcsiaj tama Nidiosir xe' b'ixir y xe' jax Uyajcorpesiaj tunor e gente tara tor e rum, pero más Ajcorpesiaj tua' tin e war ac'upseyanob' tamar.
58010029	Sin	Pues b'ijnunic cob'a más nuxi jatz'uar tua' uch'amiob' tin e axin uq'uijnes Uyunen e Dios b'an cocha jay war ani utecru ut jaxir yeb'ar utajn uyoc, y xe' axin uyare que matuc'a uc'ampib'ir uch'ich'er e Jesucristo lo que wechc'a umener tua' uyustes e pacto lo que uche tua' caquetpa erach tut e Dios coner. Y b'ijnunic cob'a más nuxi jatz'uar tua' uch'amiob' tin e axin uq'uijnes Unawalir e Dios xe' war uchecsu uc'unersiaj e Dios tut tunor e gente tara tor e rum. B'ijnunic cob'a nuxi jatz'uar tua' uch'amiob' tin e war uchiob' cocha era.
43020021	Grace	Entonces ojron e Jesús otronyajr y che: —Ch'amic e jiriar. B'an cocha Nitata uyeb'ta tarien, y b'an ixto nen war inweb'tox ixixin ub'an tua' ichecsu niwojroner tut tunor e gente tara tor e rum, che e Jesús.
65001016	Sin	Pues e winicob' era intaca aq'uecranob' axin y amurmurtiob' tamar lo que uwirob'. Y axin uchiob' jax taca lo que uyusre uche uwerir. Y axin utattz'i ub'ob' iraj iraj y ojronob' tut otronte' lo que c'ani uyub'i pero tua' taca uch'ami lo que uc'aniob' tuob'.
66006015	Description	Y tunor tin e rey tara tor e rum c'ani axiob' umucres ub'ob' macuir inte' ch'en tia' ayan e sian nuquir tun, y b'an ub'an tunor tin e nuquir winicob', y tunor tin e ajc'otorerob' tujor e soldadob', y tunor tin e ayan utumin, y tunor tin e ayan uc'otorer, y tunor tin e ayan uwinquir, y tunor tin e matuc'a uwinquir, tunorob' tua' axiob' umucres ub'ob' inte' intiob' tama inte' inte' ch'en.
66021008	Sin	Pero tunor tin e ab'acta tua' axin tanipat c'ani ajujra axin tama e c'ajc xe' war atz'ajb'a taca e azufre. Y b'an tua' anumuy taca tunor tin e machi ac'upseyanob' tamaren, y tunor tin e uche e mab'amb'anir xe' intuj, y tunor tin e achamsan, y tunor tin e uch'ami ub'ob' b'an taca; c'ani ajujra axin tama e c'ajc. Y b'an tua' anumuy taca tunor tin e ab'axon, y tunor tin e uyujtz'i ut e chamen dios, y tunor tin e amajresian; c'ani ajujra axiob' tama e c'ajc xe' war atz'ajb'a taca e azufre. Jax era e chate' chamer. B'an che jaxir xe' turu tama uturtar.
44022016	Recommendation	Y era matuc'a tua' acojco más. Achpen quiqui tua' ich'ujya cocha war ic'upseyan tama uc'ab'a Cawinquirar Jesús tua' ipojca tama tunor amab'amb'anir." B'an uyaren e Ananías, che e Pablo tut tunor e sian gente era.
66009008	Description	Y utzutzer ujor e sajc era b'an cocha utzutzer ujor inte' ixic, y ut uyej b'an cocha ut uyej inte' león.
55002024	Recommendation	Tin e aquetpa man tua' Cawinquirar ma erer uyusre ab'iriti iraj iraj, sino que uc'ani tua' aquetpa inc'un uwirnar tut tunor, y uc'ani que ayan uc'ampib'ir tua' ucanse uyojroner e Dios, y uc'ani tua' uyacta b'an taca conda ayan lo que war uche unumse ub'a.
51002005	Faith	Y motor que nen machi turen tacarox yaja' tama e chinam Colosas, pero turen tacarox tama niwalma y war intzay umb'i tamarox que intera ib'ijnusiaj y que war ixq'uec'o ixxana tama ic'upesiaj tama e Cristo.
60003012	Sin	Porque Cawinquirar ucojco tunor tin e uchiob' lo que imb'utz y uchiquini lo que uc'ajtiob' tacar. Pero usuti uyeroj tupat tut tin e uchiob' e mab'amb'anir. B'an ch'ar tz'ijb'ab'ir tama uyojroner e Dios.
53002013	Faith	Pues entonces niwermanuox xe' yajtanb'irox umen Cawinquirar, c'ani catattz'i uc'ab'a e Dios tamarox, porque e Dios cay usicb'ox conda ne mato achena ani or e rum era tua' ucorpesox. Pues usicb'ox tua' ixquetpa b'ajxan tua' ixcorpesna umen upatnar Unawalir e Dios conda cay uyustes tunor iwirnar y umen que cay c'upseyanox tamar lo que erach.
66022011	Recommendation	Pero tin e mab'amb'an uwirnar uchic más e mab'amb'anir, y tin e calapir uwirnar uchic más lo que calapir. Pero tin e war uche lo que imb'utz uchic más lo que imb'utz tut e Dios, y tin e erach uwirnar uchic más lo que erach tut e Dios, che e ángel.
44002038	Faith	Entonces ojron e Pedro y che: —Actanic tunor e mab'amb'anir lo que war iche, y actanic ib'a tua' ixch'ujya inte' intiox taca e ja' tama uc'ab'a e Jesucristo tua' ixcorpesna tama tunor imab'amb'anir, y de allí erer ich'ami Unawalir e Dios.
52005015	Recommendation	Y iwiric que mamajchi tijam axin utoyi uyeror ut tut tin e cay uche e mab'amb'anir upater, sino que turb'anic ib'a tua' iche ajtaca lo que erach tijam y tut tunor e inmojr gente ub'an.
45001027	Sin	Y b'an cocha era ayan e winicob' ub'an xe' machi ixto war uc'ani inte' ixic, sino que cay uyusre uch'ami inte' uyet winiquir. Y tamar era ayan e winicob' xe' war uchiob' e mab'amb'anir xe' más usub'arir ut taca uyet winiquirob'. Y tamar era c'ani unumse ub'ob' meyra c'uxner tama tunor umab'amb'anirob' lo que war uchiob' era xe' c'ani aquetpa b'an cocha inte' nuxi jatz'uar tutob'.
50002018	Recommendation	Y tamar era tzayjresic ib'a tacaren watar lo que watar y ch'amic nitzayer ub'an.
44003019	Recommendation	Y tamar era uc'ani tua' iwacta tunor imab'amb'anir y uc'ani tua' isuti tunor ib'ijnusiaj tua' uyub'iox ixxana tama ub'ir e Dios. Jay b'an iche entonces Cawinquirar Dios axin ucorpesox tama tunor imab'amb'anir y axin uyeb'ta watar inte' nuxi chojb'esiaj tama iwalma.
66021025	Description	Y e sian puerta lo que ayan tama e chinam era machi tua' amajca tama e día. Y yaja' matuc'a e acb'ariar y tamar era ma tia' tua' amactz'a e sian puerta.
43006054	Faith	Tin e uc'uxi niwerir y uyuch'i nich'ich'er c'ani uch'amiob' e cuxtar xe' machi tua' ac'apa, y nen c'ani insuti imb'ixq'uesob' tujam e chamenob' tama uc'apesnib'ir tunor era.
43019011	Sin	Entonces ojron e Jesús y che: —Matuc'a nien imb'ijc ac'otorer tanijor nen jay e Dios machi ani uyajq'uet. Pero tin e uq'uechien tarien toit jax tin e ucojco más e mab'amb'anir, che e Jesús.
59002017	Faith	Y b'an anumuy tama e c'upesiaj tama e Dios ub'an. Jay intaca war caware que war cac'upseyan tama e Dios pero machi war cache lo que uc'ani jaxir, entonces matuc'a uc'ampib'ir e c'upesiaj era.
45008003	Sin	Y tamar era c'apa uche Cadiosir lo que machi uyub'i uche uley e Moisés, porque satpa tunor uc'otorer e ley era umen que ch'ar e mab'amb'anir tama uwerir e winicob'. Y lo que uche Cadiosir tua' ucorpeson tama uc'otorer e mab'amb'anir jax era: Uyeb'ta tari Uyunen tua' aquetpa inte' winic. Y jaxir quetpa tua' achamesna tua' utoyi tunor camab'amb'anir. Pues e Dios uyeb'ta tari Uyunen tua' aquetpa b'an cocha e winicob' xe' ajmab'amb'anirob' pero jaxir matuc'a umab'amb'anir, y tamar uchamer era utijres uc'otorer e mab'amb'anir lo que ayan tama uwerir e winicob'.
60003014	Recommendation	Pero jay war inumse ib'a tamar lo que war iche xe' erach, tzayenic tamar porque c'ani ixchojb'esna umen e Dios. Ira ib'acre nox lo que war ub'acriob' e gente tara tor e rum, y ira iwacta aloq'uesna e jiriar lo que cay ich'ami tua' e Dios.
51003021	Recommendation	Y nox xe' tatab'irox ira ic'aye meyra imaxtac tua' machi iche ac'uxun uyalma.
66018002	Sin	Entonces aru jaxir taca inte' nuxi nuc y che: —C'apa tijresna ixto ya' e nuxi chinam. C'apa cucrema inyajrer e nuxi chinam xe' uc'ab'a Babilonia. Jax taca e sian mein xe' mab'amb'an tua' aturuanob' tama e lugar era coner, y aquetpa ulugarir tia' tua' asiob' e sian mab'amb'an mein coner, y tua' aquetpa e lugar tia' uchiob' usijcob' e mut xe' más intuj utob' b'an cocha e usij.
62002022	Sin	¿Y chi ca nic e ajmajresiaj? Pues jax tin e che que e Jesús majax e Cristo, xe' war che que e Jesús machi ani uyub'i ucorpeson tama camab'amb'anir. Y e ajmajresiaj jax ub'an tin e war aq'uijna uwira e Cristo y xe' che que matuc'a ani uc'ampib'ir Catata Dios y xe' che que b'an ani e Cristo ub'an.
46011027	Sin	Entonces c'ani inwareox era que tin e axin uc'uxi e pan era y uyuch'i lo que ayan tama e ch'eu era conda ayanto e mab'amb'anir tama uyalma que mato jax checsub'ir tut e Dios, jaxir war uche e mab'amb'anir upater ucuerpo y upater uch'ich'er Cawinquirar.
59002020	Faith	Tonto, matuc'a uc'ampib'ir tua' aware que ayan ac'upesiaj tama e Dios jay machi war ache lo que uc'ani jaxir.
43018003	Description	Y tamar era c'otoy e Judas taca cora sian soldadob' y taca cora sian policía tua' e templo xe' eb'etb'ir ixiob' umen uwinquir e inmojr sacerdotiob' y umen e fariseob'. Y c'otoyob' e winicob' era taca e sian machit y taca e sian te' tama uc'ab'ob', y war uq'uechiob' axin ulamparob' y war axiob' taca meyra c'ajc.
53003003	Grace	Pero erach Cawinquirar xe' c'ani uq'uec'ojsiox tua' ixxana tama ub'ir jaxir y xe' c'ani ucojcox tua' machi ixpijchna umen e diablo.
44007021	Description	Y conda c'otoy e hora tua' uyacta e ch'urcab' patir, yaja' tajwina umen uwijch'oc e rey tua' e Egipto. Y conda uwira e ch'urcab' uq'ueche ixin esto tama uyotot tua' uch'ijrse b'an ani cocha inte' uyar xe' tuach.
66008005	Description	Entonces e ángel ixin ub'ut'i uresensario taca ut e c'ajc lo que ayan tama e altar, y utob'se ixin tor e rum, y tamar era checta inte' nuxi quiricnar tut e q'uin, y cay irna que jijb'i ut e q'uin, y numuy inte' nuxi yujcb'ar.
66018003	Sin	Porque tunor e sian chinamob' lo que ayan tara tor e rum cay uyusre uchiob' e mab'amb'anir umen que b'an cansenob' umen e chinam Babilonia. Y tunor e nuquir reyob' tara tor e rum ixin uchiob' e mab'amb'anir taca e ixic era. Y tunor e sian ajchonmar tor e rum c'otoy quetpob' rico umen lo que uyusre uch'amiob' e gente tama e nuxi chinam era. B'an uyaren e ángel.
44026021	Violence	Y tamar era e gente tua' e Israel ujajpienob' tua' uq'uechienob' inxin tama e cárcel conda turen tama e templo tama e chinam Jerusalem, y c'ani ani uchamsenob' ub'an.
55004004	Sin	Jaxirob' tua' umaquiob' uchiquinob' tua' machi uyub'iob' lo que erach. Ajtaca c'ani uyub'iob' tuq'uic tuq'uic ojroner xe' matuc'a uc'ampib'ir.
43006064	Faith	Pero ayan meyra tijam xe' machi c'ani ixc'upseyan tamaren, che e Jesús. Pues e Jesús unatix tama ucajyesnib'ir tunor era chi xe' machi tua' ac'upseyanob' tamar, y unatix chi umen tua' atujch'a ub'an.
43013026	Description	Y che e Jesús: —C'ani inxere imb'ijc e pan tua' intz'ayi y tin e iwira que inwajc'u e pan era, natanic que jax era, che e Jesús. Y tamar era cay uxere imb'ijc e pan y utz'ayi, y uyajc'u e Judas Iscariote xe' uyunen e Simón.
54006020	Recommendation	Pues entonces Timoteo, cojcon tunor e canseyaj lo que ajc'ub'iret, y ira achiquini inte' ojroner xe' matuc'a uc'ampib'ir, y ira oyb'i lo que arob'na umen tin e war utattz'i ub'ob' que jaxob' taca war unatob' meyra lo que mucur.
44017005	Violence	Pero ayan cora gente xe' tuob' e Israel xe' machi c'upseyanob' tama Cawinquirar xe' q'uijnob' tamar taca que tunor e gente era machi ixto war axanob' tacarob'. Entonces cay usicb'ob' cora winicob' xe' mab'amb'an uwirnarob' y cay umorojsiob' tama e calle tua' upucujcsiob' e gente tama e chinam era y tua' uch'ijrse e q'uijnar tic taca. Entonces e sian winicob' era xe' war aq'uijnob' ixiob' tama uyotot e Jasón tua' usicb'ob' e Pablo y e Silas porque c'ani ulocsiob' macuir e otot era tua' uyajc'uob'.
62005016	Sin	Y jay ayan inte' tijam xe' uwira inte' uyet ajc'upesiajir xe' axin uche inte' mab'amb'anir xe' machi tua' achamay tamar, ererto ic'ajti taca e Dios tua' ac'umpa e Dios taca e ajc'upesiaj era. Y e Dios tua' uyajc'u ucuxtar otronyajr. Y b'an tua' ic'ajti tama tunor e ajc'upesiajob' xe' axin uche inte' mab'amb'anir xe' machi tua' achamay inte' tamar. Pero ayan inte' mab'amb'anir xe' axin achamay inte' tamar y machi war inwareox tua' ic'ajti tamar tin e axin uche cocha era.
43013020	Faith	C'ani inwareox era que tunor tin e axin uch'ami tin e inweb'ta axin war uch'amien nen ub'an, y tunor tin e uch'amien nen war uch'ami ub'an tin e uyeb'ta tarien, che e Jesús.
58012028	Faith	Y cocha uchinam e Dios xe' ajc'unon umener machi uyub'i tua' anijquesna, catattz'ic uc'ab'a y coyjtz'ic ut b'an cocha tawar tua' achempa tut, cocha jaxir nojta y meyra ayan uc'otorer.
44019013	Description	Pero ayan cora winicob' xe' tuob' e Israel xe' war axanob' xe' war uturb'a ub'ob' tua' uyajnesob' axin e mab'amb'an meinob' lo que ayan tama e gente. Y jaxirob' cay ub'ijnuob' tua' uc'ampesob' uc'ab'a Cawinquirar Jesús tua' uyajnesob' e mab'amb'an meinob'. Entonces lo que uchiob' cay uyareob' e mab'amb'an mein y che: —Cawareox tama uc'ab'a e Jesús xe' war uchecsu e Pablo que loq'uenic quiquic era. B'an cay uyareob' e mab'amb'an mein e winicob' xe' tuob' e Israel era.
44015040	Grace	Y e Pablo usicb'a e Silas y loc'oy ixiob' tama uxamb'ar. Pero e ajc'upesiajob' era xe' turob', conda c'anix aloc'oyob' e Pablo y e Silas, cay uc'ajtiob' taca e Dios que utacarsiaj Cawinquirar axin aquetpa tacarob'.
63001008	Recommendation	Y tamar era cojconic tunor ipatnar lo que cay iche tua' machi atijrpa, y tua' uyub'iox ich'ami tunor e tuanib'ir lo que e Dios tua' axin uyajc'ox watar e día.
66011006	Violence	Y e chate' ajchecsuyajob' era ayan uc'otorer tua' umaquiob' ut e q'uin tua' machi ac'axi e jajar tama tunor e tiempo conda war uchecsuob' lo que arob'nob' umen e Dios. Y ayan uc'otorer tua' uche aquetpa e ja' cocha e ch'ich, y ayan uc'otorer tua' uchiob' unumse ub'ob' tunor e gente tor e rum b'an taca cocha uc'aniob' jaxirob' y meyra veces jay b'an uc'aniob'.
44008021	Sin	Y net era ma cocha erer ach'ami uc'otorer e Dios, y ma cocha erer iyajc'una tunor era, porque awalma majax erach tut e Dios.
43017010	Faith	Y tunor lo que tanib'a tab'a ub'an, y tunor lo que tab'a tanib'a ub'an, y c'ani achectesna nitawarer tamarob'.
45003012	Sin	Y tunor e winicob' war usuti upatob' tut e Dios, y tamar era war axiob' tia' tua' asatpob'. Mamajchi war uche lo que erach tut e Dios, nien incojt.
50002003	Recommendation	Y ma erer iche ib'a que tunor uc'ani tua' aquetpa b'an taca cocha ic'ani nox. Y ira iche ib'a que más ayan ic'ampib'ir nox que lo que ayan. Y manxujresic ib'a tut e inmojr, y chojb'esic ut e inmojr tamar lo que war uchiob' jaxirob'.
66001013	Description	Y tujam e siete uturib' c'ajc era checta inte' xe' b'an uwirnar cocha Uyunen e winic xe' b'ujcseb'ir taca inte' b'ujc xe' nojta este que ac'otoy tama unuc uyoc, y cachar inte' cinturón xe' chemb'ir taca e oro yeb'ar ut uchu'.
66022003	Faith	Y matuc'a e b'ax tama e chinam era. Y yaja' turu uturtar Catata Dios y tua' e Cordero. Y tunor umanob' e Dios c'ani uyujtz'iob' ut jaxir.
60004007	Recommendation	Pues entonces cocha watarix e día conda tua' ac'apa tunor lo que ayan, b'ijnunic ixto tama tunor lo que c'ani iche, y turb'anic ib'a tua' ic'ajti taca e Dios iraj iraj.
44014026	Grace	Y tama e chinam era ochoyob' tama inte' barco y ixiob' tor e ja' tua' ac'otoyob' tama e chinam Antioquía tama e departamento Siria. Y jax tama e chinam era tia' eb'etna ixiob' umen e ajc'upesiajob' tua' aloc'oy taca utacarsiaj e Dios tua' uchiob' tunor e patnar xe' c'apa uchiob' era.
46007028	Recommendation	Pero jay axin anujb'i inte' machi war uche e mab'amb'anir tamar. Y jay inte' ijch'oc axin anujb'i machi war uche e mab'amb'anir tamar. Pero tin e axin anujb'i c'ani unumse ub'ob' tamar e nujb'iar era, y nen quisinic intacriox tua' machi inumse ib'a cocha era.
49006012	Sin	Porque non era machi war cache e tz'ojyir taca inte' winic xe' b'an cocha non, sino que war cache e tz'ojyir taca tunor e sian mein xe' mab'amb'an xe' war axanob' tama e ic'ar tara tor e rum. Y war cache e tz'ojyir taca e meinob' xe' ajmab'amb'anirob' xe' quetpob' ajc'otorerob', y xe' quetpob' ajc'amparob', y xe' quetpob' ajwinquirob'. Y war cache e tz'ojyir taca tunor e mab'amb'an meinob' era xe' war ac'otoriob' tama e incsib'aner lo que ayan tara tor e rum.
59001005	Recommendation	Pero jay ayan tin e war unata que uc'anto más unatanyaj e Dios, uc'ajtic taca e Dios y jaxir axin uyajc'u tunor lo que uc'ajti inte' tacar, porque Cadiosir machi utziqui lo que uyajc'u y jaxir machi uc'aye tin e war uc'ajti tacar.
52005019	Recommendation	Y ira iquete iwab'u Unawalir e Dios.
58009002	Description	Pues tama e tabernáculo era xe' chena taca e b'ujc ayan inte' cuarto macuir xe' arob'na: "E cuarto xe' erach", y macuir e cuarto era ayan inte' nuxi uturib' c'ajc xe' galan atz'ajb'a xe' awawan tor e rum, y ayan inte' mesa tia' ayan cora pan xe' chemb'irix ofrecer taca e Dios.
66003018	Recommendation	Y tamar era c'ani inwaret tua' amani tanib'a e oro xe' jachesb'ir tama e c'ajc tua' uyub'iet iquetpa rico tamaren. Y mana ub'an e b'ujc xe' sacsac ut xe' ayan tanib'a xe' b'an cocha inte' winic xe' erach tut e Dios tua' amuqui ab'a tua' machi iyerna que pispiset. Y mana inte' remedio xe' ayan tanib'a tua' ayari tama unaq'uiut tua' uyub'iet awira lo que ayan tua' e Dios.
62005013	Faith	Pues war intz'ijb'a tunor era tib'a xe' war ixc'upseyan tama Uyunen e Dios tua' inata que ayan e cuxtar tamarox xe' machi tua' ac'apa.
43007018	Faith	Tin e o'jron tamar taca lo que ub'ijnu war uche cocha era tua' taca atajttz'a umen e gente. Pero tin e war usicb'a tua' utattz'i tin e uyeb'ta tari war o'jron tamar lo que erach, y tamar era chequer que matuc'a e majresiaj tamar.
47004007	Grace	Pues galan tunor uyojroner e Dios tama e corpesiaj, y b'an ajc'unon umen e Dios tua' aquetpa tama cawalma xe' b'an cocha inte' b'ejt xe' chemb'ir tama e tz'ijc rum. Pues e b'ejt era matuc'a uc'ampib'ir pero lo que ayan macuir atujri meyra. Y b'an uche e Dios tua' aquetpa chequer que tunor e nuxi c'otorer era tari tua' e Dios y que majax ticab'ach.
45012019	Recommendation	Pues niwermanuox xe' inchoj iut nimener, ira isuti uyeror lo que war achena ipater, sino que actanic tunor era tama uc'ab' e Dios xe' tua' utoyi tin e uche e mab'amb'anir ipater. B'an cocha ch'ar tz'ijb'ab'ir tama uyojroner e Dios: "Nen xe' tua' inwajc'uob' uyeror tamar lo que uchiob', y nen taca xe' tua' inwatz'iob'", che Cadiosir.
43008054	Faith	Y che e Jesús: —Jay nen intattz'i nib'a nen taca, matuc'a uc'ampib'ir tunor era. Pero tin e war utattz'ien jax Nitata xe' nox iware que jax Idiosir ub'an.
45014020	Recommendation	Ira asati upatnar e Dios tacar lo que ac'uxi. Pues chequer que erer ac'ujxa tunor e comida, pero mab'amb'an jay caxin cac'uxi lo que unata ani otronte' que majax imb'utz tut e Dios, porque tamar era war cache acucrema otronte' tama e mab'amb'anir tamar lo que war cac'uxi.
43019040	Description	Entonces ixin e José taca e Nicodemo tua' uq'uechiob' axin ucuerpo e Jesús y tua' ub'aq'uiob' taca e b'ujc. Pues b'an uchiob': Umuquiob' e b'ujc b'ajxan tama e perfume y de allí ub'aq'uiob' ucuerpo e Jesús tamar, b'an cocha acay uchiob' e gente tua' e Israel conda c'ani umuquiob' inte' chamen.
58010034	Faith	Y nox cay uq'uiox tama iwalma conda iwira tin e turob' tama e cárcel umen taca que war ac'upseyanob' tama e Cristo, y nox tzayox meyra tama Cadiosir tama e tiempo yaja' este que tzayox motor que war iwira aloq'uesna tunor lo que ayan ani tib'a umen taca que war ixc'upseyan tama e Cristo, cocha nox war inata que más ayan tib'a xe' machi tua' ac'apa que c'ani ich'ami conda ixixin ixc'otoy tut e q'uin.
44013023	Grace	Y ayan inte' usitz tama uch'ajnar e David xe' jax e Jesús. Y e Jesús era eb'etna tari umen e Dios tua' ucorpes e gente tama e Israel, b'an cocha cay uyareon e Dios ixnix que b'an tua' uche.
46002009	Faith	Pero b'an cocha ch'ar tz'ijb'ab'ir tama uyojroner e Dios y che: Lo que ma tia' irna umen e winicob' y lo que ma tia' ub'na umen e winicob' y lo que ma tia' cay ub'ijnuob' e winicob' que erer anumuy, jax lo que e Dios cay uyustes tua' uyajc'u tin e war uyajta ut jaxir. B'an ch'ar tz'ijb'ab'ir tama uyojroner e Dios.
45008011	Grace	Y jay Unawalir war aturuan tama cawalma xe' jax xe' usuti ub'ixq'ues e Jesús tujam e chamenob', entonces jax Cadiosir era ub'an xe' tua' axin usuti ub'ixq'ues cacuerpo tunoron tacar Unawalir e Dios era.
45008016	Faith	Y jax Unawalir e Dios era ub'an xe' quetpa intera taca cawalma y xe' war uyareon tama cawalma que non umaxtacon e Dios.
48006007	Recommendation	Pues ira imajres ib'a, porque mamajchi uyub'i umajres ut e Dios. Inte' intion caxin cach'ami e cosecha b'an taca cocha c'apa capaq'ui.
45011022	Grace	B'ijnun que nojta uc'unersiaj e Dios, pero nojta uq'uijnar e Dios ub'an. Pues jaxir q'uijna taca tin e cucremob', pero toit net inc'un uwirnar. Pero net uc'ani tua' iquetpa tama uc'unersiaj, porque jay machi, net ub'an tua' iloq'uesna.
59005007	Recommendation	Pues entonces niwermanuox, cojconic este que asutpa watar Cawinquirar otronyajr. B'ijnunic tama inte' ajpatnar xe' c'apa upaq'ui uchor, porque jaxir aquetpa tua' ucojco ac'axi e jajar tua' uyub'i uch'ami inte' nuxi cosecha.
55001016	Grace	Pero que Cawinquirar uwirsic meyra uc'unersiaj tut e Onesíforo taca tunor tin e turob' tama uyotot, porque jaxir cay yopa taniut tua' utzayjresen y machi sub'ajra ut tamaren motor que cacharen tara tama e cárcel.
62002028	Faith	Pues entonces nox xe' b'anox cocha nimaxtac, quetpenic intera taca e Cristo tua' machi ixb'acta y tua' machi ixsub'ajra tut jaxir conda achecta watar otronyajr.
48005016	Recommendation	Pues entonces c'ani inwareox era que c'upsenic lo que war ub'ijresox Unawalir e Dios tua' iche y ira isicb'a tua' iche lo que uyusre uche iwerir.
54001015	Grace	Pues jax era inte' ojroner xe' tawar tua' ach'ajma umen tunor e gente: Que e Cristo Jesús tari tara tor e rum tua' ucorpes tin e ajmab'amb'anirob', y que jax nen xe' quetpen e más nuxi ajmab'amb'anir ani.
49006010	Faith	Pues entonces niwermanuox, q'uec'ojsenic ib'a tama Cawinquirar umen que intera turox tacar, porque jaxir meyra ayan uc'otorer.
46010012	Recommendation	Pues tunor tin e war ub'ijnu que war aq'uec'o awawan tama ub'ir e Dios uturb'ic ub'a tua' machi axin acucrema.
58010014	Grace	Y jaxir c'apa ucorpeson tunoron xe' warto ustana cawirnar axin umen taca que ixin uyajc'u ub'a inyajr taca tua' achamesna tamaron.
43010031	Violence	Entonces q'uijnob' otronyajr e nuquir winicob' y cay uc'opiob' e tun tua' uriob' e Jesús tamar otronyajr.
46011003	Description	Pero c'ani inwareox era tua' aquetpa chequer tiut que e Cristo jax ujor tunor e winicob', y e winic jax ujor uwixcar, y Catata Dios jax ujor e Cristo.
58011036	Violence	Y umen que war ac'upseyanob' tama e Dios ayan tin e atzenernuob' umen e gente, y ayan tin e jajtz'ob', y ayan tin e cajchob' taca e taq'uin, y ayan tin e osenob' tama e cárcel.
58006019	Faith	Y lo que war cacojco tama cawalma tua' cach'ami tua' e Dios b'an turu cocha lo que war aq'uec'o y que ma cocha erer anijquesna. Y b'an era cocha inte' nuxi taq'uin xe' pacb'ir macuir e rum xe' mamajchi uyub'i unijques. Y b'an era cocha lo que arob'non umen e Dios que b'an tua' uche. Y jay quetpa pacb'ir tama cawalma lo que war cacojco tua' cach'ami tua' e Dios entonces mamajchi chi uyub'i ub'oqui aloc'oy tunor era tamaron. Y lo que war cacojco tua' cach'ami tama e Dios war uchion canata que non erer cochoy macuir e tabernáculo lo que ayan tichan tut e q'uin tia' turu Catata Dios y tia' erer cochoy este macuir e cortina xe' jax e lugar xe' más erach tia' war aturuan Catata Dios.
49005011	Recommendation	Y ira ixixin iche lo que war uchiob' e gente xe' turob' tama e incsib'aner porque matuc'a uc'ampib'ir tunor era, sino que checsunic tutob' que mab'amb'an tunor lo que ayan tama e incsib'aner era.
59004011	Recommendation	Pues entonces niwermanuox, ira ixojron upater otronte' porque tin e war o'jron upater inte' hermano o xe' war utuch'i ut, war o'jron upater uley e Moisés y war uche juzgar. Y jay war ache juzgar e ley era, war isutpa juez tujor y machi war ic'upseyan tut.
66021021	Description	Y inte' inte' puerta tama e doce nuquir puerta lo que ayan tama e chinam era chemb'ir taca intera tun xe' a'rob'na perla xe' b'an cocha e tun yujy. Y e calle xe' jax e b'ajxan ocher y xe' más nojta tama e chinam era chemb'ir taca e oro xe' chequer b'an cocha uwirnar e vidrio.
58003006	Faith	Pero e Cristo quetpa inte' Uyunen tor uyotot e Dios xe' jax non xe' ajc'upesiajon tamar, y b'an taca tua' caquetpa jay machi cachoqui cac'upesiaj tamar y jay machi cachoqui lo que war cacojco tua' cach'ami tua' jaxir b'an cocha war cachecsu tut e gente axin este que ac'apa or e rum era.
45012009	Recommendation	Pues entonces cac'anic cab'a inte' intion pero cachic taca tunor cawalma. Caxejb'uic ut lo que mab'amb'an, y cachic jax taca lo que imb'utz.
66011013	Violence	Y wacchetaca numuy inte' nuxi yujcb'ar, y umen e nuxi yujcb'ar era tijrpa meyra ototob' lo que ayan macuir e chinam era. Y tama inte' inte' cien otot ixin cucrema diez. Y chamayob' 7,000 gente tama e día era. Y tin e quetpob'to b'ixir b'actob' tamar era y cay utattz'iob' uc'ab'a e Dios xe' turu tichan tut e q'uin.
48003020	Description	Pero jax taca Cadiosir xe' uyacta e ojroner taca e Abraham, mamajchi más. Majax b'an cocha conda ajc'una uley e Moisés conda quetpa e angelob' y e Moisés tuyuxin e Dios y e gente tua' e Israel.
43019010	Description	Entonces ojron e Pilato otronyajr y che: —¿O machi ca c'ani apejquen? ¿Machi ca anata que nen ayan nic'otorer tua' inware ichamesna y ayan nic'otorer ub'an tua' inwactet i'xin b'an taca? che e Pilato.
44008032	Description	Y tia' war uche leer e winic tama uyojroner e Dios jax era: Jaxir b'an cocha inte' oveja xe' war aq'uejcha axin tua' achamesna, y jaxir b'an cocha inte' chuchu oveja xe' awawan y machi a'ru xe' intaca awawan tz'ustaca conda war axujra utzutzer. Y b'an jaxir ub'an, machi ojron tut tin e tua' uchamsiob'.
44013021	Description	Entonces e gente cay uc'ajtiob' taca e Samuel era tua' a'jc'unob' inte' rey tua' ac'otori tujorob'. Y e Dios uturb'a e Saúl tua' ac'otori tama inte' tiempo de cuarenta a~no. Pues e Saúl era jax uyunen e Cis xe' jax inte' winic xe' tari tama uch'ajnarir catata viejob'ir xe' uc'ab'a Benjamín xe' turuan tama e onian tiempo.
56001010	Sin	Porque ayan meyra gente xe' ajq'uecranerob' y meyra gente tua' e Israel xe' machi uc'aniob' lo que war cacanse xe' erach. Pero e gente cocha era intaca o'jronob' y amajresian tut e gente axin.
44010012	Description	Y tama e nuxi manta ayan meyra animalob' xe' intajchix uc'ab'ob'. Y ayan xe' chante' uyocob' y ayan lo que b'an uwirnar cocha e chan y ayan xe' b'an uwirnar cocha e ajpat y ayan meyra mut xe' majax intera uc'ab'ob'.
43017022	Grace	Y cay inwajc'uob' e tawarer lo que awajq'uen tua' aquetpob' intera ub'ijnusiajob' inte' intiob', b'an cocha non intera cab'ijnusiaj.
55001013	Faith	Pues entonces cojcon e canseyaj lo que cay oyb'i inche y cansen net b'an taca cocha era ub'an. Pero uc'ani tua' ic'upseyan tama e Cristo Jesús tua' utacret, y uc'ani tua' ayajta ut tunor e gente b'an cocha uc'ani e Cristo ub'an.
43002006	Description	Y yaja' warob' seis nuquir bongo xe' chemb'ir taca e tun xe' uwajpi seis b'ujr ja' tama unac. Pues e bongo ayan uc'ampib'ir tua' ucojco e ja' tua' upoquiob' tuq'uic tuq'uic tamar. Porque ch'ar tz'ijb'ab'ir tama uley e Moisés que uc'ani tua' apojca tunor lo que ayan.
46015034	Recommendation	Pero nox sutpenic tua' ib'ijnu tamar lo que erach otronyajr, y actanic e mab'amb'anir. Porque ayan tin e tijam xe' machi war unatob' chi Cadiosir. War inwareox cocha era tua' insub'ajresox porque nox uc'ani ani tua' icanse más uyojroner e Dios tut e gente era.
49004002	Recommendation	Manxujresic ib'a tut e inmojr, y checsunic ib'a que inc'un iwirnar tut e inmojr, y ira ixq'uijna wacchetaca taca e inmojr. Y jay ayan inte' iwet ajc'upesiajir xe' war uche lo que majax bueno tiut maquic iwej tua' machi ixq'uijna, sino que checsunic que ayan uc'unersiaj e Dios tama iwalma.
65001023	Recommendation	Corpesic tin e satrem turob' b'an cocha jay war ani icorpes tin e c'axiob' tama inte' c'ajc y wacchetaca iquerejb'a ilocsiob'. Irsenic ib'a que inc'un iwirnar tut e ajmab'amb'anirob' era, pero iwiric tua' machi ixcucurna umenerob', sino que xejb'enic ut tunor e mab'amb'anir lo que war uchiob' b'an cocha jay inte' winic axin awacarpa tor e rum y ac'apa ub'oni ub'a tacar lo que intuj.
45008028	Grace	Pues canata que Cadiosir axin uche tua' aquetpa imb'utz tunor lo que ayan tua' tin e uyajta ut e Dios y xe' pejcna umener tua' aquetpa tua'.
45016019	Recommendation	Pues natanb'ir umen tunor e ajc'upesiajob' axin que nox ic'upse e Dios tama tunor, y tamar era nen war intzay tamarox. Pero unsre tua' inata meyra cocha tua' iche lo que imb'utz, y que matuc'a tua' inata cocha tua' iche lo que mab'amb'an.
58009004	Description	Y macuir e cuarto era ayan inte' mesa tia' apurutna e ujtz'ub', y ayan inte' cofre xe' arob'na: "Tua' e pacto", xe' b'och'or taca e oro. Y macuir e cofre era ayan inte' b'ejt xe' chemb'ir taca e oro tia' ayan imb'ijc e maná, y ya ch'ar ute' e Aarón xe' nichiri tama e onian tiempo, y ayan cora tun xe' ch'ar ut tia' ch'ar tz'ijb'ab'ir upacto e Dios.
45003027	Faith	Entonces ¿erer ca utattz'i ub'a inte' winic jay axin uch'ami e corpesiaj era? Ma cocha erer. Matuc'a tamar tua' utattz'i ub'a. ¿Y tuc'a tua' que machi uyub'i utattz'i ub'a? Porque jay ac'apa ani uche tunor lo que ch'ar tz'ijb'ab'ir tama uley e Moisés, erer ani utattz'i ub'a. Pero tin e war ac'upseyan tama e Jesucristo tua' acorpesna ma erer utattz'i ub'a.
43014010	Faith	¿Merato ca ic'upse que e Tatab'ir turu tacaren y que nen turen tama Nitata? Tunor lo que war inwareox era machi war inwareox tamar taca nib'ijnusiaj nen, sino que jax Nitata xe' turu tacaren xe' war uche upatnar.
44016022	Violence	Entonces achpob' tunor e gente upater e Pablo y e Silas, y e sian ajc'amparob' uyareob' tua' aloq'uesna ub'ujcob' y tua' ajajtz'ob' taca e te'.
43013034	Recommendation	C'ani inwareox inte' ojroner xe' imb'utz xe' jax era: Yajtanic ut ib'a inte' intiox. B'an cocha nen war inyajta iut, y b'an ub'an tua' iyajta ut ib'a inte' intiox.
47005001	Grace	Pues cacuerpo lo que ayan tara tor e rum xe' aquetpa b'an cocha inte' otot xe' chemb'ir taca e xan machi tua' eixna. Y conda cachamay c'ani ac'apa lo que quetpa b'an cocha cotot tara tor e rum xe' jax cacuerpo. Pero canata que non ayan intex cotot xe' jax cacuerpo xe' imb'utz xe' machi tua' ac'apa xe' tua' cach'ami conda caxin tichan tut e q'uin. Pero cotot yaja' tichan tut e q'uin chemb'ir umen e Dios y majax umen inte' winic.
43012044	Faith	Entonces ojron e Jesús taca inte' nuxi nuc y che: —Tin e ac'upseyan tamaren, war ac'upseyan majax tamaren taca sino que war ac'upseyan tama Nitata ub'an xe' uyeb'ta tarien.
44009013	Description	Pero e Ananías conda c'apa uyub'i e ojroner era, ojron otronyajr y che: —Niwinquiraret, pero nen war umb'i meyra tama e winic era, y war uyaren e gente que meyra mab'amb'anir war uche upater tunor tin e war ac'upseyanob' tamaret tama e chinam Jerusalem.
55003002	Sin	Pues e winicob' tama e tiempo xe' watar c'ani ub'ijnuob' tamar taca ub'ob' y tamar taca e tumin, y c'ani utattz'i ub'ob' que jaxob' taca ayan uc'ampib'ir, y c'ani ub'ijnuob' que otronte' cocha jaxirob' matuc'a, y c'ani uq'uijnesob' e Dios taca uyojronerob', y machi tua' ac'upseyanob' tut utatob', y machi tua' atzayob' motor que axin ajc'unob' lo que imb'utz, y machi tua' uc'aniob' nien inte' religión.
45005009	Grace	Y coner cocha erachon tut e Dios umen que chamay e Cristo capater, canata ixto ya' que jaxir tua' ucorpeson tama e jatz'uar lo que watar tama uc'apesnib'ir tunor era.
45014014	Sin	Pues nen era war innata que tunor e comida erer ac'ujxa y imb'utz tut e Dios, y b'an war innata umen que ajc'upesiajen tama Cawinquirar Jesús. Pero jay ayan inte' xe' war ub'ijnu que ayan lo que ma erer ac'ujxa, entonces jaxir ma erer uc'uxi.
54004006	Faith	Jay i'xin awirse tunor era tut e hermanuob', c'ani aquetpa chequer que net jax inte' man xe' imb'utz awirnar tut e Cristo Jesús, cocha war iq'uec'ojsena umen lo que erach lo que war ic'upseyan tamar y war iq'uec'ojsena umen tunor e canseyaj xe' imb'utz lo que c'apa ach'ami era.
