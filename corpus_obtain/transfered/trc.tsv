62003016	Faith	Ne̱ Jesucristó ro' , me síí ca'vej rá cavi̱' che'é ní' , ne̱ che'é dan ne'en ní' se vaa 'e̱e̱ rá so' man ní' ado̱nj . Ne̱ che'é dan no̱ xcúún ní' ca'ne̱j nimán ní' cavi̱' ní' che'é tinúú ní' chugua̱nj .
43013001	Grace	Dan me se ga̱a ataa quisi̱j cha'anj pascuá , ne̱ quene'en Jesucristó se vaa nichru̱n' quisi̱j orá ta̱náj so' chumii̱ nihánj ne̱ quina̱n' so' rihaan Rej so' Diose̱ a . Dan me se 'e̱e̱ rá so' man nij síí cachéé ga̱ so' rihaan chumii̱ nihánj , ne̱ yo'o̱ 'e̱e̱ rá so' man nij so' nda̱a se cavi' so' a .
58003017	Sin	Ne̱ me síí me ca'maan rá Diose̱ ni'ya̱j Diose̱ rque vi̱j chiha̱a̱ ya̱ yo' , rá soj ga̱ . Ne̱ si̱j ca'maan rá Diose̱ ni'ya̱j Diose̱ me nij síí qui'yaj cacun' , ne̱ cavi' nij so' rihaan yo'óó taca̱an a .
60001014	Recommendation	Dan me se gu̱un soj síí uno sa̱' rihaan Diose̱ ei . Ga̱a naá me se ne quene'e̱n soj da̱j vaa Diose̱ , ne̱ ina̱nj guun rá soj qui'ya̱j soj se nij , tza̱j ne̱ ya̱j me se se̱ guun qui'ya̱j uún soj da̱nj mei .
45011032	Grace	Dan me se 'o̱ cuya̱a̱n vaa nij yuvii̱ israelitá ga̱ nij yuvii̱ yaníj , qui'yaj Diose̱ , ne̱ cunuda̱nj nij yuvii̱ na'vej rá cuno̱ rihaan Diose̱ , ne̱ che'é dan vaa ya'núj rihaan Diose̱ cunu̱u 'e̱e̱ rá Diose̱ man cunuda̱nj nij yuvii̱ , ne̱ ra̱cuíj u̱u̱n Diose̱ man cunuda̱nj nij yuvii̱ yo' ado̱nj .
66006006	Description	Ga̱a ne̱ cunó 'u̱nj nana̱ cavii rej tanu̱u̱ ca'a̱nj nij xcuu , ne̱ nana̱ yo' cataj : ― Nu̱' sa'anj 'yaj canaán yuvii̱ rque 'o̱ güii ro' , nu̱' yo' me quino̱ vi̱j kiló 'núú trigó do̱' , vata̱n' kiló 'núú cebada do̱' , qui̱'yáá so̱' á . Tza̱j ne̱ se̱ tiri' so̱' casté chá do̱' , na vinó do̱' ma' ― taj nana̱ yo' a .
59004010	Recommendation	Naqui'ya̱j nica̱' soj nimán soj rihaan síí 'ni̱j ra'a man ní' , ga̱a ne̱ cavi̱i̱ sa̱' soj , qui'ya̱j so' chugua̱nj .
44017031	Grace	Ne̱ dan me se cachrón Diose̱ 'o̱ güii ca'ne̱' nica̱ so' cacun' che'é cunuda̱nj nij yuvii̱ ma̱n rihaan chumii̱ a . Ne̱ a̱j cune' so' man 'o̱ snó'o guun síí ca'ne̱' cacun' che'é yuvii̱ a . Ne̱ che'é se cunuu i'na̱' uún snó'o yo' , qui'yaj Diose̱ , ga̱a cavi' so' , ne̱ che'é dan no̱ xcúún cunuda̱nj yuvii̱ cuchuma̱n rá nij yuvii̱ se vaa veé ya̱ snó'o yo' me so' ado̱nj ― taj Pabló rihaan nij síí ma̱n Atenas yo' a .
43019002	Description	Ne̱ qui'yaj nij tanuu cachriin tanj , ne̱ cuta' nij so' raa̱ Jesucristó , ne̱ na'néé nij so' yatzíj tintá sa̱' ndo'o man Jesucristó a .
54005014	Recommendation	Ma̱a̱n che'é dan me rá 'u̱nj xca̱j nij chana̱ ta'a̱j yo' yo'ó chii , ne̱ cuchru̱j nij no' ne'ej , ne̱ cu̱tumé nij no' ve' tucuá nij no' , ne̱ da̱nj ga̱a̱ , ga̱a ne̱ se̱ ca'vee ca'mi̱i̱ nij síí ta̱j ri'yunj man ní' nana̱ chi'i̱i̱ che'é ní' ado̱nj .
43014011	Faith	Cuchuma̱n rá soj se vaa cuya̱a̱n vaa rá 'u̱nj ga̱ Réj ei . Ca've̱e se ne amán rá soj ni'ya̱j soj man ma̱'anj , tza̱j ne̱ cuchuma̱n rá soj se‑na̱na̱j che'é suun 'yaj sunj ei .
66020014	Violence	Dan me se ma'a̱n ta'naj 'yaj avi' yuvii̱ do̱' , nu̱' rej na̱j nimán nij síí cavi' do̱' , quiri'íj Diose̱ man nij yo' rihaan ya'an caca̱a̱ nij yo' a . Ne̱ rihaan ya'an yo' ro' , me rej yo'o̱ cavi̱' ya̱ uún nii nu̱' cavii nu̱' ca'anj a .
58009026	Description	'O̱ se sese vaa che'é qui'ya̱j so' da̱nj , ne̱ no̱ xcúún so' que'e̱e̱ ndo'o quira̱n' so' sayuun asi̱j ga̱a qui'yaj Diose̱ chumii̱ nihánj nda̱a cuano̱ ado̱nj . Tza̱j ne̱ ya̱j ro' , nichru̱n' quinavi̱j chumii̱ nihánj , ne̱ nda̱a ya̱j ca'na' Jesucristó rihaan chumii̱ nihánj , ne̱ o̱rún' u̱u̱n cavi' so' che'é ní' , ne̱ navij nu̱' cacun' tumé ní' na̱nj ado̱nj .
44013018	Description	Ga̱a ne̱ nda̱' se tucuáá ndo'o nij so' rihaan Diose̱ , tza̱j ne̱ yo'o̱ racuíj Diose̱ man nij so' ga̱a va̱j nij so' rej tacaan naco̱o̱ vi̱j chiha̱a̱ ya̱ yo' a .
46011033	Recommendation	Che'é dan , ga̱a nuu chre̱' soj cha̱ soj , ga̱a ne̱ na̱'vi̱j soj ca'na̱' cunuda̱nj tinúú soj , tinu̱j , nocoj .
66006012	Violence	Ga̱a ne̱ quene'én 'u̱nj se vaa ca'néj matzinj le'e̱j yo' selló vata̱n' no̱ tu'va yanj yo' , ga̱a ne̱ cachén ndo'o yuún , ne̱ guun maruu̱ rihaan güii , ne̱ nda̱' rá se vaa maruu̱ yatzíj maruu̱ ro' , da̱nj vaa güii a . Ne̱ ase vaa ton ro' , da̱nj vaa rihaan yavii a .
58011035	Violence	Ne̱ vaa nij chana̱ cuchumán rá ni'ya̱j man Diose̱ se vaa ya̱ cunu̱u i'na̱' uún tuvi' nij chana̱ síí cavi' , ne̱ ya̱ uxrá cunuu i'na̱' uún tuvi' nij chana̱ yo' ei . Ne̱ yo'ó ta'a̱j nij síí cuchumán rá ni'ya̱j man Diose̱ ro' , quita'aa nii numíj nii man nij so' , ne̱ go' uxrá nii man nij so' nda̱a se cavi' nij so' ei . Dan me se cavi' nij so' che'é se ne ca've̱j rá nij so' cata̱j nij so' se vaa nij vaa Diose̱ a . 'O̱ se sa̱' doj cavi̱' nij so' che'é Diose̱ , ne̱ ve'é doj cunu̱u i'na̱' uún nij so' vaa güii qui'ya̱j Diose̱ , rá nij so' a .
44016037	Violence	Ga̱a ne̱ cataj Pabló rihaan nij misión a : ― Dan me se ro̱j cuese̱ yo' ro' , nda̱' se si̱j romanó me rój , tza̱j ne̱ ne naqui'ya̱j cu̱u ro̱j so' che'é rój , ne̱ ma̱a̱n se go' rma'a̱n nii rutzii̱ xráá rój , qui'yaj ro̱j so' , ne̱ quene'en cunuda̱nj nij yuvii̱ man rój se vaa cayuun rój , ga̱a ne̱ caxríj ro̱j so' taga' man rój a . Ne̱ nihánj me se uun rá ro̱j so' quiri̱i̱ yuve̱ ro̱j so' man rój xe' , tza̱j ne̱ se̱ guun da̱nj ma' . Tana̱nj ca'na̱' ma'a̱n ro̱j so' nihánj , ga̱a ne̱ ve'é quita̱j ya̱a̱n ro̱j so' rihaan rój cu̱riha̱nj rój taga' nihánj á ― taj Pabló rihaan nij misión ca'na' taga' a .
45013009	Recommendation	Dan me se a̱j ne'en soj nu̱' nana̱ cataj xna'anj Diose̱ rihaan Moisés ga̱a naá , ne̱ dan me se na'vej rá Diose̱ coto̱j yuvii̱ ga̱ nica̱ tuvi' yuvii̱ , ne̱ na'vej rá Diose̱ ticavi̱' yuvii̱ man tuvi' yuvii̱ , ne̱ na'vej rá Diose̱ qui'ya̱j itu̱u̱ yuvii̱ , ne̱ na'vej rá Diose̱ gu̱un rá yuvii̱ ni̱'yaj yuvii̱ si'yaj tuvi' yuvii̱ man ado̱nj . Nihánj me nana̱ cataj xna'anj Diose̱ ga̱a naá , ne̱ vaa uxrá doj nana̱ cataj xna'anj uún Diose̱ , tza̱j ne̱ vaa o̱rún' nana̱ achiin uxrá qui'ya̱j ní' cuano̱ , ne̱ nana̱ yo' taj : “ A̱ se 'e̱e̱ rá so̱' man ma̱'án so̱' ro' , da̱nj ga̱a̱ 'e̱e̱ rá so̱' man tuví' so̱' á ” . Nihánj me nana̱ achiin uxrá cuno̱ ní' , ne̱ sese cuno̱ ní' ne̱ qui'ya̱j ní' nda̱a vaa taj nana̱ nihánj , ne̱ si̱j 'yaj nu̱' nana̱ cataj xna'anj Diose̱ rihaan Moisés ga̱a naá me ní' ei .
62003003	Faith	Ne̱ nij síí nucua̱j rá man nana̱ nihánj se vaa ya̱ vaa nana̱ nihánj me se ya̱ cunu̱u sa̱' nimán nij so' qui'ya̱j nij so' , ne̱ ase̱ vaa sa̱' nimán Jesucristó ro' , da̱nj ga̱a̱ sa̱' nimán nij so' uún ado̱nj .
45007022	Faith	Ne'enj se vaa sa̱' vaa se‑tucua̱nj Moisés ,
50004004	Recommendation	Ga̱a̱ niha̱' niga̱nj rá soj ni̱'yaj soj man síí 'ni̱j ra'a man ní' á . Dan me se cata̱j xna'anj uún 'u̱nj rihaan soj se vaa no̱ xcúún soj ga̱a̱ niha̱' niga̱nj rá soj ei .
66001012	Description	Ga̱a ne̱ canica̱j 'u̱nj ni̱'yaj 'u̱nj man síí ca'mii nana̱ dan rihanj , ne̱ quene'enj chi̱j aga' oró míí aga' ta̱j aga' ya'an a .
58003018	Sin	Ne̱ me rihaan nij síí cataj Diose̱ se vaa daj chiha̱a̱ míj se̱ cachén nij so' nara̱a̱n rá nij so' ga̱ Diose̱ , rá soj ga̱ . Rihaan nij síí ne ca've̱j rá cuno̱ rihaan so' me yo' na' . Veé ya̱ nij so' ei .
43010008	Sin	Dan me se xa̱' taran' nij síí ca'na' ga̱a rque̱ doj , tza̱j ne̱ ase vaa síí itu̱u̱ vaa nij so' a . Tza̱j ne̱ ne cuno̱ nij matzinj rihaan nij so' a̱ ma' .
60002018	Recommendation	Ve'é cuno̱ soj rihaan se‑ru've̱e̱ soj si̱j uun mozó á . Nuveé ina̱nj rihaan nij ru'vee sa̱' ru'vee ni'ya̱nj a'mii cuno̱ soj ma' . Veé da̱nj cuno̱ uún soj rihaan nij ru'vee nij 'yaj do̱' uún na̱nj ei .
44006013	Description	Ga̱a ne̱ canicun' do̱j síí ca'mii ne̱ síí caraa cacun' xráá Esteban , ne̱ cataj nij so' a : ― Síí nihánj ro' , ne a'ne' rá so' ga̱ suun a'mii quij che'é rej gue̱e̱ nihánj do̱' , che'é tucuáán noco̱' ní' do̱' , a̱ ma' .
47005018	Faith	Ne̱ xa̱' nu̱' nihánj , tza̱j ne̱ Diose̱ me síí 'yaj nu̱' nihánj che'é yuvii̱ , ne̱ so' me síí qui'yaj cunuu rcua'a̱a̱n ní' ga̱ ma'a̱n so' che'é se vaa qui'yaj Jesucristó , ne̱ ca'ne' ma'a̱n Diose̱ suun rihaan núj cata̱j xna'anj núj rihaan yuvii̱ se vaa ca've̱e cunu̱u rcua'a̱a̱n nij yuvii̱ ga̱ Diose̱ ado̱nj .
59005010	Recommendation	Xca̱j soj cuentá , ni̱'yaj soj nij síí nata' se‑na̱na̱ Diose̱ ga̱a naá se vaa nucua̱j nimán nij so' rihaan sayuun , ne̱ ase vaa qui'yaj nij so' ro' , da̱nj ga̱a̱ qui'ya̱j soj ei .
44002021	Faith	Ne̱ me ma'a̱n síí cachi̱nj ni'ya̱j rihaan 'u̱nj , ne̱ quinani̱i̱ so' rihaan sayuun ado̱nj ” . Nihánj me sena̱na̱ Diose̱ nana̱ ca'mii síí cu'na̱j Joel ga̱a naá ei .
66007012	Faith	Ne̱ cataj nij so' : ― Veé da̱nj ga̱a̱ ya̱ ei . Ve'é ina̱nj ca'mi̱i̱ ní' rihaan Diose̱ síí noco̱' ní' man nu̱' cavii nu̱' ca'anj á . So' me síí avii ndo'o raa̱ , ne̱ nago̱' ní' graciá rihaan so' , ne̱ so' me síí nucua̱j ndo'o nu̱' cavii nu̱' ca'anj ado̱nj . Veé da̱nj ga̱a̱ ya̱ ei ― taj nij so' ni'ya̱j nij so' Diose̱ a .
60003003	Recommendation	Se̱ caráya'a̱nj ndo'o soj cha̱na̱ che'é rej ni̱quee sa̱' soj ma' . Se̱ nanó rá soj che'é rej da̱j ga̱a̱ yuvé raa̱ soj do̱' , che'é caquíí canoco̱' xréé soj do̱' , che'é ticuu cu̱nuû chihá soj do̱' , che'é yatzíj tu've̱e̱ cu̱nuû soj do̱' ma' . Se̱ guun rá soj se vaa ve'é ga̱a̱ soj qui'ya̱j rasu̱u̱n da̱nj ma' .
55001008	Faith	Che'é dan se̱ guun na'a̱j so̱' nata̱' so̱' rihaan yuvii̱ che'é síí 'ni̱j ra'a man ní' mei . Ne̱ se̱ guun na'a̱j so̱' che'é se 'ni̱j 'u̱nj taga' ma' . Se̱ cuchu'ví' so̱' qui̱rán' so̱' sayuun ma' . Ra̱cuíj so̱' manj ca'mi̱i̱ natáj ní' se‑na̱na̱ Diose̱ nana̱ sa̱' , ne̱ Diose̱ me síí qui'ya̱j gu̱un nucua̱j ní' ado̱nj .
43017019	Description	Ne̱ nihánj me se ina̱nj qui'ya̱j sunj rihaan so̱' cavi̱' 'u̱nj che'é nij so' , che'é rej cunu̱u sa̱' ya̱ nij so' rihaan so̱' ado̱nj .
66003002	Recommendation	Dan me se nari̱i̱ soj nej rihaan soj rugua̱nj . Tu̱mé soj man ma'a̱n soj , ne̱ ca'ne̱j soj se nucua̱j nimán tinúú soj nij síí da̱j doj cavi̱' nimán á . 'O̱ se xcaj 'u̱nj cuentá se vaa nu̱' se 'yaj soj , nuveé se aran' rá Diose̱ me nij yo' ma' . Tadó soj ei .
66016004	Description	Ga̱a ne̱ se‑mo̱zó Diose̱ mozó va'nu̱j , ne̱ tucuayuu so' se ma̱n rque se‑co'o̱o so' rihaan nij chráá do̱' , rihaan nij rej avii na do̱' a . Ga̱a ne̱ guun ton man nu̱' nij na yo' a .
45005002	Faith	Dan me se amán rá ní' ni'ya̱j ní' man Jesucristó , ne̱ che'é dan cavii sa̱' uxrá ní' , qui'yaj Diose̱ , ne̱ ya̱j ro' , vaa che'é gu̱un niha̱' ndo'o rá ní' cata̱j xna'anj ní' rihaan yo'ó yuvii̱ se vaa vaa güii ca'a̱nj ní' ca̱yáán ní' rej sa̱' ndo'o rej ya̱nj ma'a̱n Diose̱ ado̱nj .
49005005	Sin	Dan me se síí 'yaj cacun' ga̱ chana̱ ro' , quira̱n' so' sayuun , ne̱ síí niha̱' rá quiri̱' ndo'o rasu̱u̱n ro' , quira̱n' so' sayuun ado̱nj . 'O̱ se ase vaa síí na'víj rihaan ya'anj cacój yuvii̱ ro' , da̱nj vaa uún síí niha̱' rá quiri̱' ndo'o rasu̱u̱n ei . Xca̱j ya̱ soj cuentá se vaa a̱ 'ó síí 'yaj cacun' yo' se̱ cayáán ga̱ Diose̱ asa̱' quisíj güii gu̱un chij Jesucristó do̱' , gu̱un chij Diose̱ do̱' , rihaan chumii̱ nihánj a̱ ma' .
58011008	Faith	Dan me se síí cu'na̱j Abraham uún me se che'é se cuchumán ndo'o rá so' ni'ya̱j so' Diose̱ ro' , che'é dan cuno so' rihaan Diose̱ ga̱a canacúún Diose̱ man so' , ne̱ cavii so' ca'anj so' rej rque̱ Diose̱ yo'óó gu̱un to'o̱j so' vaa güii a . Dan me se a̱ doj ne quene'e̱n so' me rej cuchi̱' so' , tza̱j ne̱ ne gu̱un vi̱j rá so' ma' . Ma̱a̱n se cavii so' ca'anj so' ado̱nj .
49005018	Recommendation	Ne̱ se̱ guun xno̱ soj ma' . Che'é se uun xno̱ yuvii̱ ro' , che'é dan 'yaj ndo'o nij yuvii̱ cacun' chi'i̱i̱ ndo'o ado̱nj . Tza̱j ne̱ yo'o̱ cu̱nuû Nimán Diose̱ nimán soj ei .
61002002	Sin	Tza̱j ne̱ canoco̱' que'e̱e̱ nij síí amán rá ni'ya̱j man Jesucristó man nij síí ne̱ yo' , ne̱ qui'ya̱j ndo'o nij so' nu̱' tucuáán chi'i̱i̱ , ne̱ che'é tucuáán chi'i̱i̱ 'yaj nij so' ro' , che'é dan ca'mi̱i̱ nij síí ne amán rá ni'ya̱j man Diose̱ nana̱ nij che'é se‑tucua̱nj Diose̱ tucuáán ya̱ ei .
49002018	Faith	'O̱ se che'é Jesucristó me se nu̱u̱ Nimán Diose̱ nimán taran' ní' , ne̱ che'é dan vaa ya'núj rihaan taran' ní' cachi̱nj ni'ya̱j ma'a̱n ní' rihaan Rej ní' Diose̱ ado̱nj .
44021025	Recommendation	” Ne̱ xa̱' nij síí yaníj amán rá ni'ya̱j man Jesucristó , tza̱j ne̱ a̱j ca'néé núj yanj cartá rihaan nij so' , ne̱ cataj xna'anj núj rihaan nij so' se vaa taj che'é canoco̱' ma'a̱n nij so' setucua̱nj Moisés ma' . Ma̱a̱n se xca̱j nij so' cuentá , ne̱ se̱ chá nij so' rasu̱u̱n rqué yuvii̱ rihaan ya'anj cacój yuvii̱ ma' . Ne̱ se̱ chá nij so' ton ma' . Ne̱ se̱ chá nij so' nee̱ xcuu tuguáj nii gaán chihá ma' . Ne̱ snó'o do̱' , chana̱ do̱' , se̱ cotoj nij so' ga̱ yo'ó yuvii̱ sese ne nica̱ nij so' me yo' ma' . Da̱nj taj yanj ca'néé núj rihaan nij so' ado̱nj ― taj nij síí chij yo' rihaan Pabló a .
44005003	Sin	Ga̱a ne̱ ca'mii Pedró rihaan síí cu'na̱j Ananías , cataj so' , ne̱ : ― Me che'é catúj síí chre̱e nimán so̱' , ne̱ ca'mii ne̱ so̱' nda̱a rihaan Nimán Diose̱ , ne̱ quita'aa so̱' ta'a̱j sa'anj quirí' so̱' ga̱a cutu'véj so̱' yo'óó yo' ga̱ .
49004014	Recommendation	Tza̱j ne̱ cuano̱ ro' , me se ase vaa xnii vaa ní' , ne̱ vaa yuvii̱ tiha' yu'unj ndo'o man ní' , ne̱ dan me se nuchruj ra̱a̱ ndo'o nij yuvii̱ da̱j qui'ya̱j nij so' , ne̱ tiha' yu'unj nij so' man ní' , ne̱ tucu'yón ndo'o nij síí tiha' yu'unj nana̱ naca̱ man ní' , ne̱ amán rá ní' uno ní' náá guun nana̱ tiha' yu'unj yo' , 'yaj nij so' a . Tza̱j ne̱ asa̱' quisíj cunuu chij rá ní' , ne̱ se̱ cuno ní' nana̱ tiha' yu'unj yo' a̱ ma' .
46006009	Sin	Ne ne'en soj se vaa se̱ cayáán nij síí chi'i̱i̱ ga̱ Diose̱ asa̱' guun chij Diose̱ rihaan chumii̱ nihánj a̱' . Se̱ guun tiha̱' yu'unj soj man ma'a̱n soj ma' . 'O̱ se síí chi'i̱i̱ do̱' , síí na'víj rihaan ya'anj ne vaa i'na̱' do̱' , síí otoj ga̱ nica̱ tuvi' do̱' , chii cha̱na̱ do̱' , síí otoj ga̱ chii cha̱na̱ do̱' ,
58010025	Recommendation	Ne̱ se̱ tanáj ní' tucuáán nuu chre̱' ní' ga̱ tinúú ní' ma' . 'O̱ se vaa yuvii̱ ne noco' tucuáán yo' , tza̱j ne̱ no̱ xcúún soj nago̱' soj chrej nucua̱j man tinúú soj ga̱a nuu chre̱' soj ei . Ne̱ ya̱j ro' , me se doj a̱ cunu̱u chre̱' soj , che'é yan ne'en soj se vaa nichru̱n' quisi̱j güii ca'na̱' uún Jesucristó rihaan chumii̱ nihánj na̱nj ado̱nj .
51003005	Sin	Ya̱j me se se̱ qui'yaj uún nij soj cacun' qui'yaj soj asi̱j naá mei . Se̱ qui'yaj soj se vaa 'yaj yuvii̱ ma̱n rihaan chumii̱ nihánj a̱ ma' . 'O̱ se sa̱' xca̱j soj cuentá , ne̱ o̱rún' nica̱ soj coto̱j ga̱ soj , ne̱ se̱ guun rá soj qui'ya̱j soj se nij a̱ ma' . Se̱ guun rá soj qui'ya̱j itu̱u̱ soj si'yaj tuvi' soj ma' . Ase vaa yuvii̱ na'víj rihaan na̱j guun ya'anj ro' , da̱nj vaa yuvii̱ 'yaj itu̱u̱ si'yaj tuvi' ado̱nj . Nij vaa Diose̱ , ne̱ sa̱' doj vaa rasu̱u̱n yo' , rá nij so' , ne̱
52005008	Faith	Xa̱' ní' , tza̱j ne̱ si̱j va̱j rej ranga̱' me ní' , ne̱ acaj ní' cuentá da̱j qui'ya̱j ní' na̱nj á . Dan me se yo'o̱ ga̱a̱ nucua̱j rá ní' man síí 'ni̱j ra'a man ní' , ne̱ ga̱a̱ 'e̱e̱ rá ní' man tinúú ní' , ne̱ ase vaa aráán rihaan nimán tanuu 'yaj aga' no̱ rucua̱a̱ tanuu ro' , da̱nj ga̱a̱ ca̱ráán rihaan nimán ní' a . Ne̱ gu̱un ya̱ rá ní' se vaa ya̱ cavi̱i̱ sa̱' ní' , ne̱ ase vaa avii sa̱' tanuu 'yaj aga' nu̱u̱ raa̱ tanuu ro' , da̱nj ga̱a̱ cavi̱i̱ sa̱' ní' che'é se guun ya̱ rá ní' se vaa cavi̱i̱ sa̱' ní' a .
55001007	Grace	'O̱ se nuveé si̱j chu'vi' nimán me ní' , qui'yaj Diose̱ ma' . Tana̱nj nari' nucuaj nimán ní' , ne̱ nuu 'e̱e̱ rá ní' tuvi' ní' , ne̱ tumé ní' man ní' me da̱j 'yaj ní' , qui'yaj Diose̱ ado̱nj .
62002004	Sin	Tza̱j ne̱ sese taj yo'o̱ so' se vaa si̱j noco̱' man Jesucristó me so' ne̱ ne 'yaj so' nda̱a vaa cataj xna'anj Jesucristó rihaan ní' , ne̱ síí ne̱ me so' , ne̱ nuveé si̱j a'mii nana̱ ya̱ me so' mei .
50002002	Faith	Che'é dan qui'ya̱j soj nda̱a vaa taj nana̱ nihánj , ga̱a ne̱ gu̱un niha̱' uxrá raj , ne̱ dan me se cuya̱a̱n ga̱a̱ nimán soj ga̱ tinúú soj , ne̱ cunu̱u 'e̱e̱ rá soj man tinúú soj , ne̱ gu̱un niha̱' uxrá raj ado̱nj .
43007030	Description	Che'é dan nano' nij so' da̱j qui'ya̱j nij so' ne̱ qui̱ta'aa nij so' man Jesucristó , tza̱j ne̱ a̱ 'ó nij so' ne quisi̱j rá qui̱ta'aa man so' a̱ ma' . 'O̱ se ataa quisi̱j güii ca've̱e qui'ya̱j nij so' da̱nj man so' a .
54006018	Recommendation	Ma̱a̱n se cata̱j xna'anj so̱' rihaan nij síí ru've̱e̱ se vaa suun sa̱' qui'ya̱j suun nij so' , che'é rej gu̱un ru'vee nij so' rihaan Diose̱ , ne̱ ve'é rque̱ nij so' rasu̱u̱n achiin man tinúú nij so' síí nique̱ á .
43018030	Description	Ga̱a ne̱ cataj nij so' rihaan síí cu'na̱j Pilato a : ― Sese nuveé si̱j 'yaj chi'i̱i̱ me síí nihánj , ne̱ ne ta̱cuachén núj man so' nda̱a rihaan so̱' tza̱j ma' ― taj nij yuvii̱ rihaan síí cu'na̱j Pilato a .
45014006	Faith	Xa̱' síí taj se vaa vaa güii gue̱e̱ , tza̱j ne̱ da̱nj vaa rá so' che'é síí 'ni̱j ra'a man ní' , ne̱ da̱nj na̱nj síí chá na̱j guun rasu̱u̱n , ne̱ da̱nj 'yaj so' che'é síí 'ni̱j ra'a man ní' uún a . Da̱nj 'yaj yo'o̱ yo'o̱ nij so' , ne̱ nago' nij so' graciá rihaan Diose̱ a . Ne̱ xa̱' síí na'vej rá cha̱ na̱j guun rasu̱u̱n , tza̱j ne̱ veé da̱nj vaa rá so' che'é síí 'ni̱j ra'a man ní' uún , ne̱ dan me se nago' so' graciá rihaan Diose̱ uún a .
45012012	Recommendation	Ne'en soj se vaa vaa güii cavi̱i̱ sa̱' ndo'o soj , qui'ya̱j Diose̱ , ne̱ che'é dan ga̱a̱ niha̱' rá soj á . Ca'ne̱j nucuaj soj nimán soj quira̱n' soj sayuun me rá yuvii̱ qui'ya̱j yuvii̱ man soj , ne̱ se̱ ca'ne' rá soj ga̱ suun achíín ni'ya̱j rihaan Diose̱ ma' .
44024023	Description	Ne̱ ca'ne' síí cu'na̱j Félix suun rihaan tanuu uun chij rihaan 'o̱ cientó tanuu se vaa cu̱tumé tanuu man Pabló , tza̱j ne̱ ca've̱e cache̱e̱ u̱u̱n Pabló do̱j , ne̱ ca've̱e ca'na̱' nij tuvi' Pabló ra̱cuíj nij so' do̱j man Pabló , qui'ya̱j tanuu , taj síí cu'na̱j Félix yo' a .
46013007	Description	Uun nucua̱j so' ran' so' na̱j guun sayuun , ne̱ ne tanáj ma'a̱n so' man tinúú so' ma' . 'O̱ se yo'o̱ amán rá so' uno so' cunuda̱nj nana̱ sa̱' , ne̱ yo'o̱ ne'en so' se vaa ina̱nj sa̱' uxrá cavi̱i̱ ní' vaa güii , ne̱ ina̱nj da̱nj vaa rá síí 'e̱e̱ rá man tuvi' ado̱nj .
47004013	Faith	No̱ nana̱ ca'mii 'o̱ síí cane ga̱a naá rihaan danj Diose̱ se vaa cataj so' : ― Cuchumán raj ni'ya̱j 'u̱nj man Diose̱ , ne̱ che'é dan ca'mij che'é so' a ― taj yo'o̱ síí cane ga̱a naá yo' a . Ne̱ ase vaa cuchumán rá síí cane ga̱a naá yo' ro' , da̱nj vaa amán rá núj , ne̱ che'é dan a'mii núj che'é Diose̱ ,
52005014	Recommendation	Ne̱ cuano̱ nihánj me cata̱j xna'anj núj rihaan soj se vaa nago̱' soj chrej nucua̱j man nij síí rmi̱i̱ se vaa qui'ya̱j suun nij so' , tinu̱j , nocoj . Sese vaa 'o̱ síí chu'vi' nimán , ne̱ ca'mi̱i̱ soj nana̱ sa̱' rihaan so' , ne̱ nari̱' nucuaj nimán so' , qui'ya̱j soj á . Ra̱cuíj soj man nij yuvii̱ ninaj , ne̱ ga̱a̱ ina̱j nimán soj ni̱'yaj soj man cunuda̱nj yuvii̱ á . Se̱ guun ca'ma̱an ra'ya̱nj rá soj ma' .
66016010	Description	Ga̱a ne̱ se‑mo̱zó Diose̱ mozó 'u̱n' ro' , me se tucuayuu so' se ma̱n rque se‑co'o̱o so' rihaan chruun xlá rej ta̱j xcuu yuva̱a̱ a . Ga̱a ne̱ yu̱u̱n che'e̱ cunuu rmi̱' nu̱' rej quirii ta'nga' xo' rihaan , ne̱ dan me se que'ee̱ ndo'o man nij síí guun chij xo' rihaan , ne̱ nda̱a chá ru̱j ma'a̱n nij so' tu'va nij so' che'é yan a'ngaj man nij so' a .
48006016	Grace	Me rá 'u̱nj ga̱a̱ xe̱j nimán taran' soj si̱j noco̱' tucuáán nihánj , ne̱ ga̱a̱ 'e̱e̱ rá Diose̱ man soj ei . Ya̱ yuvii̱ israelitá me soj rihaan Diose̱ na̱nj chugua̱nj .
44018025	Faith	Ne̱ a̱j nari' so' setucua̱nj Diose̱ si̱j 'ni̱j ra'a man ní' , ne̱ guun ndo'o rá nimán so' , ne̱ che'é dan nica̱ nata' so' ne̱ tucu'yón so' sena̱na̱ Jesucristó rihaan nij yuvii̱ a . Tza̱j ne̱ ataa xca̱j so' cuentá se vaa no̱ xcúún yuvii̱ cata̱' ne yuvii̱ che'é Jesucristó , ne̱ ina̱nj quene'en so' da̱j qui'yaj síí cu'na̱j Juan ga̱a cuta' ne Juan man yuvii̱ a .
46010031	Recommendation	'O̱ se veé da̱nj qui'ya̱j soj uún ei . Dan me se nu̱' se cha̱ soj do̱' , nu̱' se co'o̱ soj do̱' , na̱j guun se qui'ya̱j soj do̱' , ina̱nj che'é Diose̱ qui'ya̱j soj cunuda̱nj nij rasu̱u̱n yo' , ga̱a ne̱ ve'é doj ca'mi̱i̱ yuvii̱ che'é Diose̱ , qui'ya̱j soj chugua̱nj .
62002027	Recommendation	Ne̱ xa̱' soj , tza̱j ne̱ che'é se cune' Diose̱ man soj ro' , che'é dan yo'o̱ noco' soj man Diose̱ , ne̱ taj che'é tu̱cu'yón nii doj nana̱ man soj a̱ ma' . Tana̱nj che'é se cune' Diose̱ man soj , che'é dan a̱j nari' soj nana̱ che'é nu̱' rasu̱u̱n , ne̱ ina̱nj nana̱ ya̱ nari' soj ei . Nuveé na̱na̱ ne̱ me nana̱ nari' soj , qui'yaj Diose̱ ma' . Dan me se yo'o̱ noco̱' soj man Diose̱ , nda̱a vaa tucu'yón ya̱ so' man soj ado̱nj .
59002026	Faith	Dan me se sese nuvi' nimán 'o̱ so' , ne̱ nuveé si̱j vaa i'na̱' me so' ma' . Ma̱a̱n cúú cavi' u̱u̱n me so' , ne̱ ase vaa xnangá nuvi' nimán rque ro' , da̱nj vaa síí taj se vaa amán rá ni'ya̱j man Diose̱ , ne̱ nuvi' a̱ doj se lu̱j 'yaj so' , ne̱ taj se gún' man nana̱ tu'va u̱u̱n so' a̱ man ado̱nj .
44027035	Description	Síj ca'mii so' da̱nj , ga̱a ne̱ nica̱j so' rachrúún , ne̱ nago' so' graciá rihaan Diose̱ che'é rachrúún ni'ya̱j cunuda̱nj nij so' , ga̱a ne̱ cuxra' ta'a̱j so' rachrúún , ne̱ guun che'e̱ so' chá so' a .
44015020	Sin	Ma̱a̱n se qui'ya̱j ní' yanj ca'ne̱j ní' rihaan nij so' , ne̱ cata̱j xna'anj ní' rihaan nij so' se vaa se̱ guun cha̱ nij so' rasu̱u̱n rqué yuvii̱ rihaan ya'anj cacój yuvii̱ ma' . Ne̱ snó'o do̱' , chana̱ do̱' , se̱ cotoj nij so' ga̱ yo'ó yuvii̱ sese ne nica̱ nij so' me yo' ma' . Ne̱ se̱ chá nij so' nee̱ xcuu tuguáj nii gaán chihá ma' . Ne̱ se̱ chá nij so' ton ma' .
44023003	Sin	Ga̱a ne̱ cataj Pabló rihaan síí cu'na̱j Ananías yo' a : ― Vaa güii coxro̱ Diose̱ tu'vá so̱' á . 'O̱ se síí nucui' rá mé so̱' á . 'O̱ se táá so̱' naqui'ya̱j cuú so̱' che'ej sese qui'yáá 'u̱nj cacun' rihaan setucua̱nj Moisés , rá so̱' a . Tza̱j ne̱ nihánj me se tana̱nj ca'né' so̱' suun se vaa coxro̱ nii tu'vaj , ne̱ setucua̱nj Moisés taj se vaa ne nó xcúún so̱' a̱ 'ó xco' qui̱'yáá so̱' da̱nj ma' ― taj Pabló rihaan síí cu'na̱j Ananías a .
45008001	Description	Ya̱j me se daj chiha̱a̱ míj se̱ cuta' Diose̱ cacun' xráá ní' si̱j noco̱' man Jesucristó ma' .
52005009	Grace	Nuveé che'e̱ se me rá Diose̱ caxri̱i̱ yuva̱a̱ Diose̱ man ní' me cataj Diose̱ se vaa canoco̱' ní' man so' ma' . 'O̱ se cataj Diose̱ da̱nj che'é se me rá Diose̱ quinani̱i̱ ní' rihaan sayuun ne̱ cavi̱i̱ sa̱' ní' che'é Jesucristó si̱j 'ni̱j ra'a man ní' ado̱nj .
66020008	Violence	ga̱a ne̱ cavi̱i̱ so' tiha̱' yu'unj so' man nij síí ma̱n rihaan nu̱' cachra̱' chumii̱ ado̱nj . Dan me se tiha̱' yu'unj so' man nij síí ne̱ chuman' Gog do̱' , man nij síí ne̱ chuman' Magog do̱' , ga̱a ne̱ cunu̱u chre̱' taran' nij so' , qui'ya̱j so' , che'é rej cunu̱' nij so' a . Ne̱ ase vaa que'e̱e̱ ndo'o nij yo'óó chru̱u̱ na̱j tu'va na ya'a̱nj ro' , da̱nj ga̱a̱ que'e̱e̱ nij tuvi̱' nij so' na̱nj ei .
46006011	Grace	Dan me se da̱nj ina̱nj qui'yaj ta'a̱j soj ga̱a rque̱ , tza̱j ne̱ ya̱j me se x'néj cacun' ta̱j xráá soj , ne̱ cunuu sa̱' nimán soj , ne̱ cunuu sa̱' soj rihaan Diose̱ , qui'yaj Jesucristó si̱j 'ni̱j ra'a man ní' do̱' , qui'yaj Nimán Diose̱ síí noco̱' ní' man do̱' , cuano̱ ei .
55001012	Faith	Ma̱a̱n che'é dan rán' 'u̱nj sayuun nihánj cuano̱ , tza̱j ne̱ ne na'a̱j 'u̱nj a̱ doj se vaa rán' 'u̱nj mei . 'O̱ se ne'én 'u̱nj se vaa Diose̱ me síí cuchumán raj ni'ya̱j 'u̱nj man , ne̱ guun ya̱ raj se vaa uun nucua̱j so' tumé so' manj qui'ya̱j sunj nu̱' suun ca'ne' so' rihanj , ne̱ da̱nj ina̱nj qui'ya̱j so' , ra̱cuíj so' manj nda̱a güii ca'na̱' uún Jesucristó ado̱nj .
49006018	Faith	Ne̱ niga̱nj cachi̱nj ni'ya̱j uxrá soj rihaan Diose̱ , ne̱ ra̱cuíj Nimán Diose̱ man soj cachi̱nj ni'ya̱j soj ei . Se̱ ca'ne' rá soj ma' . Tana̱nj a̱ yo'o̱ cachi̱nj ni'ya̱j uxrá soj che'é taran' ní' si̱j sa̱' noco̱' man Diose̱ ei .
52001001	Grace	Síí cu'na̱j Pabló do̱' , síí cu'na̱j Silvano do̱' , síí cu'na̱j Timoteo do̱' , me núj , ne̱ tu'va taran' núj avii 'yaj núj yanj nihánj ca'ne̱j núj rihaan nij soj si̱j ya̱nj chuman' cu'na̱j Tesalónica si̱j noco̱' man Rej ní' Diose̱ do̱' , man Jesucristó si̱j 'ni̱j ra'a man ní' do̱' a . Me rá núj qui'ya̱j ndo'o Diose̱ se lu̱j che'é soj , ne̱ me rá núj ga̱a̱ xe̱j nimán soj , qui'ya̱j Diose̱ a .
50004005	Faith	Ina̱nj ni'ya̱nj ca'mi̱i̱ soj rihaan cunuda̱nj yuvii̱ ma̱n rihaan chumii̱ nihánj , ne̱ xca̱j nij yuvii̱ cuentá se vaa síí sa̱' me soj á . Nichru̱n' ca'na̱' uún síí 'ni̱j ra'a man ní' na̱nj ado̱nj .
46011026	Faith	Dan me se me ma'a̱n güii cha̱ soj rachrúún yo' do̱' , me ma'a̱n güii co'o̱ nij soj na vinó yo' do̱' , ne̱ ti̱haa̱n soj rihaan taran' nij yuvii̱ ma̱n rihaan chumii̱ se vaa cavi' Jesucristó che'é soj , ne̱ ina̱nj da̱nj qui'ya̱j soj nda̱a se quisi̱j güii ca'na̱' uún Jesucristó rihaan chumii̱ nihánj a .
59005015	Faith	Sese ya̱ amán rá nij síí achíín ni'ya̱j rihaan Diose̱ se vaa ra̱cuíj Diose̱ man síí ran' , ne̱ nahu̱un síí ran' yo' , qui'ya̱j síí 'ni̱j ra'a man ní' , ne̱ sese tumé síí ran' yo' cacun' , ne̱ quinavi̱j cacun' xráá so' a .
55001003	Faith	Dan me se 'u̱nj nihánj me síí 'yaj suun rihaan Diose̱ nda̱a vaa qui'yaj nij xií 'u̱nj ga̱a naá , ne̱ nuvi' cacun' tumej mei . Ne̱ dan me se tana̱nj nagó' 'u̱nj graciá rihaan Diose̱ che'é so̱' , ne̱ yo'o̱ nuû raj mán so̱' , ne̱ 'o̱ achíín ni̱'yáj che'é so̱' rihaan Diose̱ nuvi̱i niga̱n' ei .
66006016	Description	Ga̱a ne̱ cataj nij so' rihaan nij quij rihaan nij yuvej rihaan : ― Cayu̱u̱ nij soj xráá núj , ne̱ caxri̱i̱ yuve̱ soj man núj , ne̱ se̱ gaa na̱nj quene'e̱n síí ta̱j rihaan chruun xlá sa̱' yo' man núj , ne̱ se̱ caxríj yuva̱a̱ matzinj le'e̱j yo' man núj rugua̱nj .
66002017	Description	Sese ta̱j yu'uj xréé soj , ne̱ no̱ xcúún soj cuno̱ soj nana̱ nihánj nana̱ taj xna'anj Nimán Diose̱ rihaan nij síí amán rá ni'ya̱j manj ne̱ 'o̱ 'o̱ chuman' a . Rihaan síí 'yaj canaán ro' , rque̱ 'u̱nj se cu'na̱j maná se 'ni̱j yuve̱ cha̱ so' , ne̱ caxri̱i̱ 'u̱nj 'o̱ yahij catzi̱i̱ ston so' , ne̱ quino̱ naca̱ 'o̱ se‑chuvi̱i yo'o̱ so' ni̱caj síí qui'yaj canaán , ne̱ dan me se taj a̱ 'ó síí ca've̱e naya̱a̱ nana̱ yo' a̱ ma' . Ma̱a̱n se o̱rún' síí ni̱caj yahij catzi̱i̱ yo' me síí quene'e̱n me taj yo' na̱nj ado̱nj . ” Veé da̱nj síj nana̱ cachro̱n so̱' ca'ne̱j so̱' rihaan nij síí amán rá ni'ya̱j manj ne̱ chuman' Pérgamo a ― taj so' rihanj a .
61002003	Sin	Gu̱un rá nij síí narque̱ tucuáán ne̱ yo' qui'ya̱j canaán ndo'o nij so' sa'anj , ne̱ che'é dan nano̱' nij so' nana̱ ne̱ ca'mi̱i̱ nij so' rihaan nij soj , tza̱j ne̱ asi̱j naá cataj Diose̱ se vaa quira̱n' ndo'o nij so' sayuun vaa güii , ne̱ ya̱ uxrá quira̱n' nij so' sayuun ei .
53002011	Sin	Che'é dan ma'a̱n Diose̱ qui'ya̱j cuchuma̱n rá nij so' nana̱ ne̱ , ne̱ canoco̱' nij so' chrej tiha' yu'unj , qui'ya̱j Diose̱ ado̱nj .
45002024	Sin	'O̱ se a̱j qui'yaj soj nda̱a vaa taj nana̱ no̱ rihaan danj Diose̱ ado̱nj . Na̱nj taj danj Diose̱ , ne̱ : “ Ma'a̱n soj si̱j israelitá 'yaj a'mii yuvii̱ yaníj nana̱ nij che'é Diose̱ á ” . Nihánj me nana̱ ca'mii Diose̱ che'é ma'a̱n soj ado̱nj .
55003008	Sin	Ne̱ xa̱' nij síí chi'i̱i̱ yo' , tza̱j ne̱ nda̱' rá se vaa quiran' 'o̱ síí chru̱u̱n cu'na̱j Janes ga̱ síí chru̱u̱n cu'na̱j Jambres ga̱a quitáá ri'yunj ro̱j so' man síí cu'na̱j Moisés ga̱a naá ro' , da̱nj quira̱n' gue̱e̱ nij síí ta̱j ri'yunj man ina̱nj nana̱ sa̱' ei . 'O̱ se síí ma̱n ina̱nj nana̱ chi'i̱i̱ raa̱ me nij so' do̱' , síí a̱j tanáj xco̱ man Diose̱ do̱' , me nij so' ei .
66003019	Recommendation	Dan me se 'u̱nj ro' , taj xna'anj 'u̱nj rihaan nu̱' nij síí 'e̱e̱ raj man da̱j qui'ya̱j nij so' , ne̱ qui̱'yáj sayuun man nij so' sese se̱ cuno nij so' rihanj chugua̱nj . Che'é dan gu̱un niha̱' rá soj cuno̱ soj rihanj , ne̱ ca̱nica̱j nimán soj canoco̱' soj chrej sa̱' doj á .
45005001	Faith	Dan me se amán rá ní' quene'en ní' Diose̱ , ne̱ che'é dan navij cacun' tumé ní' , ne̱ cunuu sa̱' nimán ní' rihaan Diose̱ , ne̱ che'é dan me ne chu'vi' ní' ya̱j , ne̱ vaa dínj nimán ní' che'é Jesucristó si̱j 'ni̱j ra'a man ní' ado̱nj . Ne yuva̱a̱ Diose̱ man ní' ma' .
54004016	Recommendation	Xca̱j so̱' cuentá se vaa 'yáá so̱' do̱' , se vaa tucu'yón so̱' do̱' á . Ca̱nocó' so̱' nu̱' nana̱ nihánj , ga̱a ne̱ cavi̱i̱ sa̱' ma̱'án so̱' cavi̱i̱ sa̱' nij yuvii̱ uno nana̱ a'mii so̱' cavi̱i̱ sa̱' , qui̱'yáá so̱' a .
44026011	Violence	Ne̱ guun que'e̱e̱ ndo'o ca'anj 'u̱nj cunuda̱nj nij ve' tucu'yón ní' si̱j israelitá setucua̱nj Moisés , ne̱ qui'yáá 'u̱nj sayuun man nij síí noco̱' man Jesús , ne̱ nda̱a rqueé 'u̱nj man nij so' ca'mi̱i̱ chi'i̱i̱ nij so' che'é Jesucristó , ne̱ che'é se ca'maan ndo'o rá 'u̱nj ni'ya̱j 'u̱nj man nij so' , ne̱ nda̱a canocó' 'u̱nj man nij so' nda̱a yo'ó chuman' na̱j ga̱n' che'é rej qui̱'yáá 'u̱nj doj sayuun man nij so' ado̱nj .
48005019	Sin	Dan me se a̱j ne'en soj da̱j vaa rasu̱u̱n me rá nee̱ man ma'a̱n soj qui'ya̱j yo' ei . Me rá yo' qui'ya̱j yo' cacun' ga̱ yo'ó chana̱ do̱' , me rá yo' qui'ya̱j yo' se nij ndo'o do̱' , me rá yo' qui'ya̱j yo' se na'a̱j ndo'o do̱' ,
46003007	Grace	ne̱ che'é dan taj che'é canoco̱' soj manj do̱' , man síí cu'na̱j Apolos do̱' ma' . Ma̱a̱n se no̱ xcúún soj canoco̱' soj man o̱rún' Diose̱ ado̱nj .
46001007	Faith	Ne̱ a̱ 'ó se sa̱' rqué Nimán Diose̱ rihaan ní' ne achiin man soj a̱ ma' . 'O̱ se a̱j vaa nu̱' yo' rihaan soj , ne̱ na'vi̱j ndo'o soj ca'na̱' uún Jesucristó si̱j 'ni̱j ra'a man ní' rihaan chumii̱ nihánj na̱nj ado̱nj .
66014002	Description	Ga̱a ne̱ cunó 'u̱nj se vaa ca'mii nana̱ cavii rej xta̱' , ne̱ ase vaa uun ayu̱j va̱j chráá xi̱j do̱' , ase uun aguáj ndo'o tu'vii do̱' , da̱nj vaa nana̱ yo' , ne̱ ase vaa chra' achráá nii ya'ánj vaa nana̱ yo' a .
44010043	Faith	Ne̱ cunuda̱nj nij síí nata' sena̱na̱ Diose̱ ga̱a naá ro' , cataj xna'anj nij so' che'é so' , ne̱ cataj nij so' se vaa cara̱a̱ x'naa Diose̱ ni̱'yaj Diose̱ cunuda̱nj nij síí amán rá ni'ya̱j man Jesucristó a ― taj Pedró rihaan nij tuvi̱' Cornelió a .
45002007	Faith	Dan me se ta'a̱j yuvii̱ racuíj man tuvi' nij so' , ne̱ ina̱nj 'yaj nij so' se sa̱' che'é tuvi' nij so' , che'é rej cata̱j Diose̱ se vaa sa̱' qui'yaj nij so' a . Me rá nij so' ca̱yáán nij so' ga̱ Diose̱ nu̱' cavii nu̱' ca'anj , ne̱ ya̱ uxrá da̱nj ga̱a̱ qui'ya̱j Diose̱ á . Ca̱yáán nij so' ga̱ Diose̱ nu̱' cavii nu̱' ca'anj , qui'ya̱j Diose̱ ado̱nj .
66001004	Grace	Dan me se 'u̱nj si̱j cu'na̱j Juan me síí 'yaj yanj nihánj , ca'ne̱j 'u̱nj rihaan cunu̱' chi̱j ya̱ x'ne' nij soj si̱j ma̱n estado Asia si̱j amán rá ni'ya̱j man Jesucristó a . Dan me se me rá 'u̱nj qui'ya̱j ndo'o Diose̱ qui'ya̱j ndo'o Nimán Diose̱ qui'ya̱j ndo'o Jesucristó qui'ya̱j ndo'o se lu̱j che'é nij soj , ne̱ me rá 'u̱nj ga̱a̱ xe̱j nimán soj , qui'ya̱j nij so' ado̱nj . Ne̱ Diose̱ ro' , me síí nicu̱n' ya̱j , ne̱ asi̱j naá nicun' so' , ne̱ vaa güii ca'na̱' so' ado̱nj . Ne̱ Nimán Diose̱ ro' , vaa gue̱e̱ ina̱nj , ne̱ chi̱j ya̱ se nucua̱j nica̱j so' , ne̱ nicu̱n' so' rihaan xrúún Diose̱ chruun xlá rej rii ta'nga' Diose̱ ei . Ne̱ dan me se Jesucristó me síí nata' nana̱ ya̱ rihaan ní' , ne̱ so' me síí cunuu i'na̱' uún asino ya̱a̱n rihaan cunuda̱nj nij síí cavi' síí cunu̱u i'na̱' uún vaa güii , ne̱ uun chij so' rihaan cunuda̱nj nij síí nica̱j suun rey ma̱n rihaan chumii̱ nihánj ado̱nj . Ne̱ Jesucristó me síí 'e̱e̱ rá man ní' , ne̱ a̱j tinanii so' man ní' rihaan cacun' tumé ní' ga̱a cavi' so' a .
44019004	Faith	Ga̱a ne̱ cataj Pabló rihaan nij so' a : ― Xa̱' Juan , tza̱j ne̱ cuta' ne so' man yuvii̱ che'é yan canica̱j nimán nij yuvii̱ canoco' nij yuvii̱ tucuáán sa̱' a . Ne̱ cataj Juan rihaan nij yuvii̱ se vaa síí ca'na̱' rej xco̱ Juan ro' , me síí no̱ xcúún nij yuvii̱ cuchuma̱n rá nij so' ni̱'yaj nij so' man , ne̱ síí ca'na' rej xco̱ Juan ro' , me Jesucristó a ― taj Pabló rihaan nij síí ne̱ chuman' Efeso a .
61002009	Violence	Tza̱j ne̱ síí 'ni̱j ra'a man ní' me se nacaj so' man nij síí noco̱' man so' , ne̱ ti̱nanii so' man nij so' rihaan sayuun , ne̱ veé da̱nj gu̱un nucua̱j so' tu̱mé so' man nij síí chi'i̱i̱ , ne̱ yo'o̱ quira̱n' nij síí chi'i̱i̱ yo' sayuun nda̱a se quisi̱j güii ca'ne̱' so' cacun' che'é nij so' ado̱nj .
58011016	Grace	'O̱ se guun ndo'o rá nij so' cane̱ nij so' chuman' sa̱' doj chuman' na̱j rej xta̱' ei . Ne̱ sese taj va̱j chuman' sa̱' ca̱yáán nij so' vaa güii , ne̱ gu̱un na'a̱j Diose̱ ga̱a̱ na̱nj ei . Tza̱j ne̱ taj che'é gu̱un na'a̱j Diose̱ ma' . 'O̱ ya̱ vaa chuman' noco̱o ca̱yáán nij so' , qui'yaj Diose̱ ei .
54004007	Recommendation	Se̱ cunó so̱' cuentó nata' yuvii̱ cuentó ne ya̱ a'mii che'é Diose̱ ma' . 'O̱ se nana̱ snúú rma'a̱n me nana̱ yo' na̱nj á . Tza̱j ne̱ tu̱cu'yón so̱' da̱j qui̱'yáá so̱' , ne̱ ve'é doj ca̱nocó' so̱' se‑tucua̱nj Diose̱ á .
66020009	Violence	Dan me se cavii nij so' rihaan taa , ne̱ tucuachriin nij so' man rej ne̱ nij tanuu sa̱' nij síí vaa sa̱' rihaan Diose̱ do̱' , man ma'a̱n chuman' 'e̱e̱ rá Diose̱ man do̱' a . Ga̱a ne̱ ma̱a̱n orá yo' cavii ndo'o ya'an rej xta̱' nanij yo' rihaan yo'óó , ga̱a ne̱ cacaa nu̱' nij síí chi'i̱i̱ yo' , qui'yaj ya'an yo' na̱nj ado̱nj .
44010048	Description	Ga̱a ne̱ ca'ne' Pedró suun rihaan nij so' se vaa cata̱' ne nij so' , che'é se si̱j noco̱' man Jesucristó me nij so' a . Da̱nj qui'yaj nij so' , ga̱a ne̱ cachíín ni'ya̱j nij so' rihaan Pedró se vaa gu̱un ra̱a̱n so' que'e̱e̱ doj güii ga̱ nij so' a .
45002019	Grace	Ne'en ma̱'án so̱' ti̱haán so̱' chrej man nij yuvii̱ aráán rihaan , rá so̱' á .
62002025	Grace	Ne̱ nihánj me nana̱ cata' tu'va ma'a̱n Jesucristó rihaan ní' , se vaa ca've̱e ca̱yáán ní' ga̱ Diose̱ nu̱' cavii nu̱' ca'anj ya̱ ei .
59003017	Description	Tza̱j ne̱ síí nica̱j tucuáán sa̱' cavii rihaan Diose̱ me se yo'o̱ vaa sa̱' nimán so' , ne̱ che'é dan 'o̱ chij yáán so' , ne̱ ne unu' so' ga̱ yuvii̱ ma' . Yo'o̱ lu̱j a'mii so' ga̱ tuvi' so' , ne̱ ne naqui'yaj so'o̱ so' xréé so' ga̱a a'mii tuvi' so' ga̱ so' ma' . 'E̱e̱ rá so' ni'ya̱j so' tuvi' so' , ne̱ ina̱nj se sa̱' 'yaj so' , ne̱ yo'o̱ cuya̱a̱n ve'é 'yaj so' rihaan nu̱' nij yuvii̱ , ne̱ 'yaj so' nu̱' nda̱a vaa taj so' a . Ne̱ nij síí 'yaj da̱nj ro' , me síí nica̱j ya̱ tucuáán sa̱' cavii rihaan Diose̱ chugua̱nj .
43003035	Faith	'E̱e̱ rá Rej so' man so' , che'é yan ta'ni̱j Rej so' me so' , ne̱ rqué Rej so' cunuda̱nj rasu̱u̱n man so' , che'é rej gu̱un chij so' rihaan cunuda̱nj nij rasu̱u̱n yo' ado̱nj .
61003009	Grace	Ta'a̱j nij yuvii̱ me se gu̱un ra̱a̱n ndo'o Diose̱ qui'ya̱j Diose̱ nda̱a vaa cataj so' ga̱a naá , rá nij so' , tza̱j ne̱ se̱ guun ra̱a̱n Diose̱ mei . Ma̱a̱n se ina̱j nimán Diose̱ ni'ya̱j Diose̱ man soj , ne̱ na'vej rá Diose̱ cavi̱' nimán a̱ doj tuvi' soj mei . Tana̱nj me rá so' ca̱nica̱j nimán taran' soj ne̱ ta̱náj xco̱ soj tucuáán chi'i̱i̱ chugua̱nj .
46007007	Grace	Dan me se sa̱' doj sese 'o̱ cuya̱a̱n ga̱a̱ cunuda̱nj yuvii̱ ga̱ 'u̱nj , ne̱ gu̱un nucua̱j cunuda̱nj nij yuvii̱ ca̱yáán ma'a̱n nij yuvii̱ , rá 'u̱nj , tza̱j ne̱ se̱ guun nucua̱j cunuda̱nj yuvii̱ qui'ya̱j nij so' da̱nj a̱ ma' . Dan me se nda̱a ino̱ vaa se nucua̱j 'o̱ 'o̱ ní' 'yaj ní' , 'yaj Diose̱ , ne̱ dan me se ino̱ vaa se nucua̱j yo'o̱ tinúú ní' qui'ya̱j so' , ne̱ ino̱ doj vaa se nucua̱j yo'ó tinúú ní' qui'ya̱j so' uún a .
46014001	Recommendation	Che'é dan yo'o̱ ga̱a̱ suun 'e̱e̱ rá man tuvi' nimán soj ei . Tza̱j ne̱ nano̱' soj da̱j qui'ya̱j soj , ne̱ ni̱caj soj suun sa̱' , qui'ya̱j Nimán Diose̱ ei . Tza̱j ne̱ doj a̱ gu̱un rá soj nata̱' soj nana̱ rqué Diose̱ rihaan soj ei . 'O̱ se sa̱' doj vaa suun yo' chugua̱nj .
47004006	Grace	'O̱ se Diose̱ me síí cataj se vaa chugu̱u̱n rihaan chumii̱ , ne̱ da̱nj ca'mii Diose̱ ga̱a naá uxrá ga̱a vaa rmi̱' rihaan chumii̱ nihánj , ga̱a ne̱ cuchuguu̱n rihaan chumii̱ nihánj , ne̱ ya̱j me se chuguu̱n nimán núj , qui'yaj uún Diose̱ á . Che'é dan me guun nucua̱j núj cataj xna'anj núj rihaan yuvii̱ se vaa sa̱' uxrá vaa Diose̱ , ne̱ sese cuno̱ nij yuvii̱ se‑na̱na̱ Jesucristó , ne̱ xca̱j nij so' cuentá se vaa sa̱' uxrá qui'yaj Diose̱ ado̱nj .
44018024	Description	Dan me se vaa 'o̱ síí israelitá cu'na̱j Apolos , ne̱ si̱j cavii chuman' Alejandría me so' , ne̱ si̱j ve'é ndo'o a'mii me so' , ne̱ sa̱' uxrá nari' so' danj Diose̱ a . Dan me se ca'anj so' nda̱a chuman' Efeso a .
58013012	Grace	Che'é dan da̱nj qui'yaj gue̱e̱ Jesucristó cavi' so' tu'va chuman' rej atúj yuvii̱ chuman' , ga̱a ne̱ cunuu sa̱' nij yuvii̱ rihaan Diose̱ che'é ton cayanj man ma'a̱n so' na̱nj ado̱nj .
56002015	Recommendation	Nana̱ nihánj me chrej sa̱' ya̱ nago̱' so̱' rihaan nij tinúú ní' , ne̱ sca̱' ndo'o ca'mi̱i̱ so̱' , ca'ne̱' so̱' suun rihaan nij so' , ga̱a ne̱ ca'ne̱' rá nij so' ga̱ se chi'i̱i̱ á . Ne̱ da̱nj qui̱'yáá so̱' do̱' , da̱nj ca'mi̱i̱ so̱' do̱' , ga̱a ne̱ daj chiha̱a̱ míj se̱ guun cata̱j yuvii̱ se vaa taj yu'vee nó so̱' do̱' , nana̱ a'mii so̱' do̱' a .
62004009	Grace	Ne̱ nihánj me cata̱j xna'anj 'u̱nj rihaan soj me che'é ne'en ní' se vaa 'e̱e̱ rá Diose̱ man ní' a . Dan me se nda̱' se o̱rún' ya̱ ta'níí Diose̱ , tza̱j ne̱ ca'néé Diose̱ man ta'níí ma'a̱n ya̱ Diose̱ rihaan chumii̱ nihánj , che'é rej ca've̱e ga̱a̱ i'na̱' nimán ní' nu̱' cavii nu̱' ca'anj qui'ya̱j so' a .
43017024	Grace	“ Ne̱ xa̱' nij síí rqué so̱' manj , tza̱j ne̱ me rá 'u̱nj ca̱yáán nij so' ga̱ 'u̱nj rej ca̱yáán 'u̱nj , Ata̱j . 'O̱ se me rá 'u̱nj quene'e̱n nij so' se vaa cavii sa̱' 'u̱nj qui'yáá so̱' á . 'O̱ se asi̱j ataa qui̱'yáá so̱' chumii̱ nihánj me se a̱j 'e̱e̱ rá so̱' manj , ne̱ cavii sa̱' 'u̱nj , qui'yáá so̱' ei .
45003016	Sin	Doj a̱ rá' va̱j nij so' 'yaj nij so' sayuun a .
58004014	Faith	Tza̱j ne̱ vaa 'o̱ xrej sa̱' xrej ata̱ suun noco̱o doj nica̱j yu'unj man ní' ado̱nj . Ne̱ si̱j cavii xta̱' doj rihaan rej xta̱' me so' , ne̱ Jesucristó ta'níí Diose̱ ya̱ me uún so' na̱nj chugua̱nj . Che'é dan ni̱caj raan ní' tucuáán noco̱' ní' ei .
61001017	Grace	Ya̱ si̱j uun chij me so' , cataj Diose̱ , ga̱a ca'mii Diose̱ nana̱ nihánj rihaan so' a : “ Ta'níí 'u̱nj síí 'e̱e̱ ndo'o raj man mé so̱' , ne̱ niha̱' ndo'o raj ni'ya̱j mán so̱' ado̱nj ” , taj Diose̱ rihaan so' ado̱nj .
46012011	Description	Ne̱ ma'a̱n Nimán Diose̱ me síí 'yaj uun nucua̱j 'o̱ 'o̱ tinúú ní' qui'ya̱j suun tinúú ní' suun sa̱' nica̱j so' , ne̱ o̱rún' Nimán Diose̱ me síí 'yaj suun nimán 'o̱ 'o̱ ní' na̱nj ado̱nj . Ne'en Nimán Diose̱ da̱j vaa 'o̱ 'o̱ ní' , ne̱ rqué so' rihaan 'o̱ 'o̱ ní' se vaa me rá so' rque̱ so' man ní' , ne̱ dan me se nda̱a ino̱ vaa se rqué so' rihaan 'o̱ 'o̱ ní' a .
66008012	Description	Ga̱a ne̱ ca'yánj se‑mo̱zó Diose̱ mozó ca'a̱nj chruun a'yánj , ga̱a ne̱ quiran' chi'ii̱ 'o̱ va'nu̱j scu̱j rihaan güii do̱' , 'o̱ va'nu̱j scu̱j rihaan yavii do̱' , 'o̱ va'nu̱j scu̱j nij yati' do̱' , ne̱ dan me se yo'o̱ cunu̱u rmi̱' 'o̱ va'nu̱j scu̱j nij yo' , ne̱ dan me se ne cuchugu̱u̱n nij yo' 'o̱ va'nu̱j scu̱j rej ranga̱' do̱' , ne̱ ne cuchugu̱u̱n nij yo' 'o̱ va'nu̱j scu̱j rej nii̱ do̱' , a̱ ma' .
44018017	Violence	Ga̱a ne̱ quita'aa cunuda̱nj nij yuvii̱ man síí cu'na̱j Sóstenes síí 'ni̱j ra'a man ve' tucu'yón nij so' setucua̱nj Moisés , ne̱ go' nij so' chruun xráá so' rihaan tucuá suun a . Tza̱j ne̱ ne rihu̱u̱n rá síí cu'na̱j Galión yo' ga̱a qui'yaj nij so' da̱nj a̱ ma' .
43010039	Violence	Che'é dan guun rá uún nij so' qui̱ta'aa nij so' man so' a . Tza̱j ne̱ quinanii so' rihaan nij so' a .
47004016	Faith	Che'é dan se̱ ca'ne' rá núj ma' . Dan me se núj me se da̱j doj cavi̱' nee̱ man núj , tza̱j ne̱ daj a̱ güii tana̱nj a̱ nahuun sca̱' doj nimán núj na̱nj ei .
43012003	Description	Dan me se nica̱j chana̱ cu'na̱j Mariá yo'o̱ aga' xi̱j casté gun' da̱j tu've̱e̱ ndo'o , ne̱ caxríj no' tacóó Jesucristó , ga̱a ne̱ yuvé raa̱ ma'a̱n no' tanacoo̱ no' tacóó Jesucristó a . Ga̱a ne̱ nasíj toto' nu̱' rá ve' yo' , qui'yaj casté caxríj chana̱ cu'na̱j Mariá tacóó Jesucristó a .
58011009	Faith	Dan me se ma̱a̱n che'é se cuchumán rá so' ni'ya̱j so' Diose̱ ro' , che'é dan cavii so' chiháán so' ca'anj so' rej cataj xna'anj Diose̱ se vaa gu̱un to'o̱j so' ei . Ne̱ ga̱a cuchi' so' yo'óó yo' , ne̱ to'o̱j yo'ó yuvii̱ me yo'óó yo' , tza̱j ne̱ veé da̱nj quináj síí cu'na̱j Abraham yo' , ne̱ cuta' so' ve' mantá , ne̱ yáán so' ga̱ ta'níí so' síí cu'na̱j Isaac do̱' , ta'nij si'no̱ so' síí cu'na̱j Jacob do̱' a . Taran' nij so' me síí gu̱un to'o̱j yo' , cataj Diose̱ rihaan síí cu'na̱j Abraham a .
50003017	Recommendation	Xca̱j nij soj cuentá da̱j 'yaj ma̱'anj do̱' , da̱j 'yaj nij síí noco̱' manj do̱' , ne̱ cuya̱a̱n da̱nj qui'ya̱j soj ga̱ núj á .
48006002	Recommendation	Dan me se ca've̱e se me ma'a̱n sayuun ran' tinúú soj , tza̱j ne̱ ra̱cuíj soj man so' ei . Sese da̱nj qui'ya̱j soj , ne̱ síí qui'yaj nu̱' tucuáán cuchruj Jesucristó che'é ní' me soj ga̱a̱ na̱nj chugua̱nj .
59002024	Faith	Xca̱j soj cuentá se vaa che'é se lu̱j 'yaj ní' ro' , che'é dan nuu sa̱' ní' rihaan Diose̱ , ne̱ nuveé che'e̱ se taj ní' se vaa amán rá ní' ni'ya̱j ní' man Diose̱ do̱j me nuu sa̱' ní' rihaan Diose̱ ma' .
45009014	Faith	Dan me se nij qui'yaj Diose̱ rihaan síí cu'na̱j Esaú , rá soj na' . Taj a̱ doj ma' .
45014001	Recommendation	Ta'a̱j yuvii̱ guun ya̱ rá se vaa a'vej rá Diose̱ cha̱ yuvii̱ na̱j guun rasu̱u̱n , tza̱j ne̱ yo'ó ta'a̱j yuvii̱ ro' , chu'vi' nij so' cha̱ nij so' nee̱ a . Na'vej rá Diose̱ cha̱ nij so' nee̱ , rá nij so' , ne̱ che'é dan ina̱nj cuêj chá nij so' a . Dan me se se̱ nachri' nij soj ni̱'yaj nij soj man nij yuvii̱ na'vej rá cha̱ na̱j guun rasu̱u̱n ma' . Sese da̱nj vaa rá nij so' , ne̱ se̱ ca'mii cunu' nij soj ga̱ nij so' ma' .
66012007	Violence	Ga̱a ne̱ guun che'e̱ nij síí ma̱n rej xta̱' cunu' nij so' a . Dan me se se‑mo̱zó Diose̱ síí cu'na̱j Migueé ga̱ yo'ó nij se‑mo̱zó Diose̱ nu̱u̱ rihaan so' me se cunu' ndo'o nij so' ga̱ xcuáá tu'vi̱i a . Ne̱ tana̱nj xcuáá tu'vi̱i do̱' , nij se‑mo̱zó ma'a̱n xcuáá tu'vi̱i do̱' , cunu' ndo'o nij so' ga̱ nij tuvi̱' se‑mo̱zó Diose̱ Migueé ,
49004026	Recommendation	Nda̱' se a'maan ndo'o rá soj , tza̱j ne̱ se̱ qui'yaj soj cacun' ma' . Ne̱ ra'ya̱nj na'ma̱a̱n rá uún soj cuaj ei . Se̱ ca'vej rá soj yo'o̱ ga̱a̱ yuva̱a̱ nimán soj cunu̱' güii ma' .
60003009	Recommendation	Ca've̱e se qui'ya̱j chi'i̱i̱ yuvii̱ man soj , tza̱j ne̱ se̱ qui'yaj chi'i̱i̱ soj man nij yuvii̱ ma' . Ca've̱e se ca'mi̱i̱ chre̱e yuvii̱ che'é soj , tza̱j ne̱ se̱ ca'mii chre̱e soj che'é nij yuvii̱ ma' . Tana̱nj ve'é ca'mi̱i̱ soj ga̱ nij yuvii̱ ei . 'O̱ se canacúún Diose̱ man soj , che'é rej qui'ya̱j soj da̱nj , ga̱a ne̱ ca've̱e ca'mi̱i̱ lu̱j Diose̱ che'é ma'a̱n soj chugua̱nj .
43008029	Grace	Ne̱ so' me síí ca'néé manj rihaan soj , ne̱ yo'o̱ nicun' so' ga̱ 'u̱nj , ne̱ a̱ doj ne ta̱náj yaníj so' manj a̱ ma' . 'O̱ se 'yáá 'u̱nj se ina̱nj me rá ma'a̱n so' qui̱'yáj ado̱nj ― taj Jesucristó rihaan nij so' a .
49006014	Recommendation	Dan me se nano̱' soj da̱j qui'ya̱j soj cunu̱' soj ga̱ síí chre̱e yo' á . Uxrá canoco̱' soj nana̱ ya̱ , ne̱ ase vaa nuj 'ni̱j catuu̱n tanuu ro' , da̱nj ga̱a̱ nana̱ yo' rihaan soj , ne̱ gu̱un nucua̱j soj cunu̱' soj ga̱ síí chre̱e yo' ei . Ne̱ ca've̱j soj cunu̱u sa̱' nimán soj rihaan Diose̱ , ne̱ ase vaa aga' aráán nu̱' rucua̱a̱ tanuu ro' , da̱nj ga̱a̱ se ca̱ráán nimán soj , qui'ya̱j Diose̱ , ga̱a ne̱ se̱ guun nucua̱j síí chre̱e qui'ya̱j chi'i̱i̱ síí chre̱e yo' nimán soj a̱ mei .
66001020	Description	Ne̱ nihánj me se cata̱j xna'anj 'u̱nj che'é chi̱j nij yati' ta̱j ra'aj ne'én so̱' do̱' , che'é chi̱j nij aga' oró míí aga' ta̱j aga' ya'an do̱' a . Dan me se chi̱j nij yati' do̱' , nij aga' ta̱j aga' ya'an do̱' , ma'a̱n nij yuvii̱ amán rá ni'ya̱j manj ya̱nj chi̱j nij aman' me nij rasu̱u̱n yo' a ― taj so' rihanj a .
58002009	Grace	Tza̱j ne̱ ni'ya̱j ní' man Jesucristó , ne̱ nda̱' se ya̱ ya̱ si̱j noco̱' doj guun so' rihaan nij se‑mo̱zó Diose̱ rque do̱j yo' , tza̱j ne̱ ya̱j me se a̱j guun chij ndo'o so' , ne̱ ve'é ndo'o a'mii nii che'é so' , qui'yaj Diose̱ a . Ne̱ da̱nj cavii sa̱' so' , che'é se cavi' so' a . 'O̱ se sese ne cavi̱' so' , ne̱ ne ca've̱e nayo̱n so' rihaan cunuda̱nj ní' a̱ ma' . Tza̱j ne̱ ya̱j me se qui'yaj ndo'o Diose̱ se lu̱j che'é ní' se vaa nayón Jesucristó rihaan ní' na̱nj ado̱nj .
50002013	Grace	Diose̱ me síí 'yaj suun nimán soj yan gu̱un rá soj cuno̱ soj se‑na̱na̱ so' , ne̱ so' me síí qui'ya̱j gu̱un nucua̱j soj qui'ya̱j soj nu̱' se vaa me rá so' qui'ya̱j soj ado̱nj .
43015011	Grace	“ Nu̱' nana̱ nihánj cataj xna'anj 'u̱nj rihaan soj che'é se me raj ga̱a̱ niha̱' uxrá raj ni̱'yaj 'u̱nj man soj , ne̱ me raj ga̱a̱ niha̱' uxrá rá ma'a̱n soj uún a .
54001001	Description	'U̱nj nihánj me síí cu'na̱j Pabló síí uun apóstol síí nata' se‑na̱na̱ Jesucristó rihaan yuvii̱ a . Yo' me suun ca'ne' Diose̱ do̱' , Jesucristó do̱' , rihanj , ne̱ Diose̱ me síí tinanii man ní' rihaan sayuun , ne̱ guun ya̱ rá ní' se vaa cavi̱i̱ sa̱' ní' qui'ya̱j Jesucristó ado̱nj .
54002009	Recommendation	Ne̱ xa̱' chana̱ , tza̱j ne̱ se̱ guun rá chana̱ cu̱nuû chana̱ yatzíj sa̱' ndo'o vaa ma' . Ma̱a̱n se ve'é qui'ya̱j chana̱ ca̱ráán chana̱ nee̱ man chana̱ , ga̱a ne̱ cata̱j nii se vaa chana̱ sa̱' me no' ei . Tza̱j ne̱ se̱ caxríj chana̱ que'e̱e̱ quitzi' yuvé raa̱ chana̱ do̱' , se̱ toco' chana̱ que'e̱e̱ caquíí xréé chana̱ do̱' , se̱ ca'néé chana̱ ticuu gaán chihá no' do̱' ma' .
43002015	Violence	Ga̱a ne̱ nica̱j Jesucristó ne' , qui'yaj so' cuartá , go' so' man nij síí tu'véj xcuu do̱' , man nij síí natuná sa'anj do̱' , ne̱ quirii so' xe' man taran' nij so' a . Ne̱ rano so' man nij scúj do̱' , man nij matzinj do̱' , quirii so' xe' a . Ne̱ ticha'nuu̱ so' se‑sa'a̱nj síí natuná sa’anj rihaan yo'óó , ne̱ tinaxru' so' nij chruun mesá a .
49002010	Grace	'O̱ se Diose̱ me síí qui'yaj man ní' , ne̱ qui'yaj Diose̱ man ní' che'é rej canoco̱' ní' man Jesucristó ne̱ ve'é qui'ya̱j suun ní' suun sa̱' , rá Diose̱ , ne̱ che'é ma'a̱n Diose̱ me a'vee qui'ya̱j suun ní' suun sa̱' yo' na̱nj ado̱nj .
60004012	Recommendation	Se̱ ca'anj rá soj che'é sayuun quira̱n' soj , man tinu̱j , man nocoj . Ya̱ quira̱n' ndo'o soj sayuun , che'é rej ca've̱e xca̱j soj cuentá sese si̱j amán ya̱ rá ni'ya̱j man Diose̱ me soj chugua̱nj . Ne̱ se̱ guun rá soj se vaa o̱rún' soj me síí ran' sayuun ma' .
66019007	Recommendation	Dan me se gu̱un niha̱' uxrá rá ní' , ne̱ ca'mi̱i̱ sa̱' ní' che'é so' á . 'O̱ se nihánj me se anuû cha'anj nara'a̱a matzinj le'e̱j , ne̱ chana̱ xca̱j so' man ro' , a̱j quisíj qui'yaj chuvi̱i no' man no' na̱ra'a̱a no' ga̱ so' ei .
49006017	Recommendation	Ne̱ gu̱un ya̱ rá soj se vaa quinani̱i̱ soj rihaan sayuun , qui'ya̱j Diose̱ , ne̱ ase vaa nave̱ aga̱' nu̱u̱ raa̱ tanuu ro' , da̱nj ga̱a̱ nana̱ sa̱' cu̱nuû raa̱ soj , ne̱ se̱ guun nucua̱j síí chre̱e qui'ya̱j síí chre̱e se chi'i̱i̱ man soj , che'é se guun ya̱ rá soj se vaa quinani̱i̱ soj rihaan sayuun ado̱nj . Ne̱ canoco̱' uxrá soj se‑na̱na̱ Diose̱ nana̱ sa̱' nana̱ rqué Nimán Diose̱ rihaan ní' , ne̱ ase vaa neê espadá noco̱' ra'a tanuu ro' , da̱nj ga̱a̱ se‑na̱na̱ Diose̱ rihaan soj , ne̱ gu̱un nucua̱j soj go̱' soj man síí chre̱e , qui'ya̱j se‑na̱na̱ Diose̱ yo' ado̱nj .
44007024	Violence	Ne̱ dan me se quene'en so' se vaa tucuxru' yo'o̱ síí ma̱n yo'óó Egiptó man 'o̱ síí israelitá a . Che'é dan guun rá síí cu'na̱j Moisés yo' nayo̱n cuentá che'é tuvi' so' síí israelitá , ne̱ che'é dan go' so' man síí ma̱n yo'óó Egiptó yo' a .
53003013	Recommendation	Ne̱ xa̱' ma'a̱n soj , tza̱j ne̱ se̱ ca'ne' rá soj qui'ya̱j suun soj suun sa̱' , man tinu̱j , man nocoj .
46016013	Faith	Tu̱mé soj man soj á . Raan canoco̱' soj man Jesucristó á . Ga̱a̱ nucua̱j nimán soj , ne̱ 'o̱ ca'ne̱j nimán soj qui'ya̱j suun soj á .
44007043	Sin	Tana̱nj cata̱ soj ve' mantá nu̱u̱ ya'anj cu'na̱j Moloc , ne̱ cata̱ soj yati' chraan , ne̱ guun yo' ya'anj cu'na̱j Renfán rihaan soj na̱nj ado̱nj . Dan me se ya'anj qui'yaj ma'a̱n soj na'vi̱j soj rihaan me ro̱j ya'anj yo' , ne̱ che'é dan nona̱j rej cane̱ soj , ne̱ rej xco̱ chuman' Babilonia ca̱yáán soj , qui̱'yáj ado̱nj ” , taj Diose̱ rihaan nij xi̱i ní' a .
53002015	Recommendation	Che'é dan canoco̱' raan soj tucuáán cuchruj núj rihaan soj ga̱a ca'mii núj ga̱ soj do̱' , ga̱a qui'yaj núj yanj cartá ca'néé núj rihaan soj do̱' ei .
47005005	Grace	Ne̱ Diose̱ me síí 'yaj suun nimán núj yan ca've̱e cunu̱u naca̱ nee̱ man núj vaa güii , ne̱ rqué so' Nimán so' man núj , ne̱ che'é dan guun ya̱ rá núj se vaa cunu̱u naca̱ ya̱ núj ado̱nj .
54002011	Recommendation	Ve'é cuno̱ chana̱ ga̱a tucu'yón nii nana̱ sa̱' man no' á .
54005019	Recommendation	Sese cuta̱' nii cacun' xráá 'o̱ síí uun chij nica̱j yu'unj man nij síí noco̱' man Diose̱ , ne̱ se̱ cuchumán rá so̱' ma' . Tza̱j ne̱ sese vaa vi̱j va'nu̱j síí quene'en se vaa tumé so' cacun' , ne̱ cu̱nó so̱' nana̱ ca'mi̱i̱ nij so' á .
45016016	Recommendation	Ga̱a nari' tuvi' nij soj , ne̱ ve'é ndo'o ca'mi̱i̱ soj ga̱ tinúú soj á . Da̱nj qui'ya̱j nij soj , ti̱haa̱n nij soj se vaa 'e̱e̱ rá nij soj tinúú soj ei . Ne̱ cunuda̱nj nij síí amán rá ni'ya̱j man Jesucristó ya̱nj nu̱' rihaan chumii̱ me se ve'é cuma̱n nij soj , rá nij so' na̱nj ado̱nj .
66018019	Description	Dan me se cara̱a nij so' yo'óó tachru̱u̱ raa̱ nij so' , ne̱ ta've̱e ndo'o nij so' , ne̱ quinano̱ rá nij so' , ne̱ cata̱j uún nij so' , ne̱ : ― Ai . Ai . Ni̱qué so̱' chuma̱n' noco̱o na̱nj á . Dan me se guun ru've̱e̱ taran' núj si̱j si'ya̱j rihoo chéé rihaan na ya'a̱nj , qui'yaj rasu̱u̱n sa̱' tu've̱e̱ ma̱n rqué so̱' tza̱j man . Tza̱j ne̱ nihánj me se rque o̱rún' orá navij nu̱' so̱' na̱nj asu̱u̱n .
62003001	Grace	Dan me se xca̱j soj cuentá se vaa cunuu 'e̱e̱ uxrá rá Rej ní' Diose̱ ni'ya̱j so' man ní' , ne̱ nda̱a ta'níí Diose̱ guun ní' , qui'yaj Diose̱ chugua̱nj . Ne̱ ta'ni̱j Diose̱ me xa̱' ní' ado̱nj . Che'é dan ne ne'en nij síí ma̱n rihaan chumii̱ nihánj man ní' da̱j si̱j me ní' man chugua̱nj . 'O̱ se tana̱nj uún , ne̱ ne ne'en nij so' man ma'a̱n Diose̱ uún a̱ man ado̱nj .
60005005	Recommendation	Tana̱nj soj si̱j tachru̱u̱ , ne̱ cuno̱ soj rihaan nij síí chij , ne̱ veé dan me taran' soj me se naqui'ya̱j nica̱' soj nimán soj rihaan tuvi' soj á . 'O̱ se nana̱ nihánj nó rihaan danj Diose̱ , taj yo' se vaa : “ Aráán Diose̱ chrej rihaan nij síí xta̱' nimán se̱ cavii sa̱' nij so' , tza̱j ne̱ 'yaj Diose̱ se lu̱j che'é nij síí nica̱' nimán a ” , taj nana̱ yo' a .
45003004	Faith	
44009014	Violence	ne̱ nihánj me se veé da̱nj nica̱j so' yanj actá che'é rej nu̱míj so' man cunuda̱nj núj si̱j achíín ni'ya̱j rihaan so̱' , qui'yaj nij xrej ata̱ suun noco̱o doj ado̱nj ― taj Ananías a .
61002001	Sin	Tza̱j ne̱ cumán uxrá nij síí ne̱ nata' se‑na̱na̱ Diose̱ ga̱a naá rihaan nij síí israelitá , ne̱ nda̱a rá se vaa nij síí ne̱ ga̱a naá ro' , ta'nga' da̱nj vaa nij síí ne̱ cuchi̱' rihaan soj narque̱ tucuáán ne̱ rihaan soj ado̱nj . Ne̱ sese cuchuma̱n rá soj , ne̱ ca'a̱nj soj rihaan ya'an ga̱ nij so' a . Dan me se Jesucristó si̱j 'ni̱j ra'a man ní' ro' , cavi' so' che'é rej ca've̱e quinani̱i̱ nij so' rihaan sayuun , tza̱j ne̱ ma'a̱n nij so' me se ina̱nj nana̱ ne̱ a'mii nij so' che'é Jesucristó , ne̱ che'é dan quira̱n' ra'ya̱nj ya̱ nij so' sayuun , qui'ya̱j Diose̱ a .
43005018	Violence	Che'é dan doj a̱ nano' nij so' da̱j qui'ya̱j nij so' , ga̱a ne̱ ca've̱e cavi̱' Jesucristó a . 'O̱ se nuveé che'e̱ ina̱nj tinavij Jesucristó tucuáán noco̱' nij so' che'é güii naránj rá nij so' me guun rá nij so' cavi̱' Jesucristó ma' . 'O̱ se che'é se cataj so' se vaa Rej ma'a̱n so' me Diose̱ , che'é dan guun doj rá nij so' cavi̱' Jesucristó na̱nj ado̱nj . Dan me se ase vaa Diose̱ vaa ma'a̱n so' , taj so' a .
46011002	Faith	A̱ 'ó güii ne quini'yo̱n nij soj manj , ne̱ ve'é 'yaj soj nu̱' tucuáán tucu'yonj rihaan soj , ne̱ che'é dan sa̱' uxrá qui'yaj soj á .
44002025	Faith	” 'O̱ se nihánj me nana̱ ca'mii síí cu'na̱j David che'é Jesucristó a : “ Quene'én 'u̱nj da̱j qui̱ranj rej rihanj , ne̱ xcaj 'u̱nj cuentá se vaa yo'o̱ canicu̱n' síí 'ni̱j ra'a manj rihanj na̱nj á . 'O̱ se nicu̱n' so' rej x'nu̱j , ne̱ se̱ ca'vee na̱xruj , qui'ya̱j so' ma' .
60001023	Grace	'O̱ se cunuu i'na̱' nimán soj , qui'yaj se‑na̱na̱ Diose̱ , ne̱ nuveé se cavi̱' me se‑na̱na̱ Diose̱ ma' . Tana̱nj ase vaa 'o̱ rasu̱u̱n vaa i'na̱' vaa se‑na̱na̱ Diose̱ , ne̱ daj chiha̱a̱ míj se̱ ca'anj ni'ya̱ yo' mei .
59005016	Recommendation	Che'é dan nda̱a 'o̱ 'o̱ ní' nata̱' ya̱ rihaan tinúú ní' che'é cacun' tumé ní' , ne̱ nda̱a 'o̱ 'o̱ ní' cachi̱nj ni'ya̱j rihaan Diose̱ che'é tuvi' ní' , ga̱a ne̱ nahu̱un ní' , qui'ya̱j Diose̱ a . Sese vaa 'o̱ síí vaa nica̱ ya̱ nimán achíín ni'ya̱j uxrá rihaan Diose̱ , ne̱ cuno̱ ya̱ Diose̱ , ne̱ qui'ya̱j Diose̱ nda̱a vaa cachíín ni'ya̱j so' ei .
43006047	Faith	“ Ya̱ ya̱ cata̱j xna'anj 'u̱nj rihaan soj cuano̱ se vaa síí amán rá ni'ya̱j manj me se yo'o̱ ca̱yáán so' ga̱ Diose̱ nu̱' cavii nu̱' ca'anj ei .
43014018	Grace	Se̱ quináj ma'a̱n soj ma' . 'O̱ se ca'na̱' uún 'u̱nj rihaan soj ei .
45003002	Grace	'O̱ se vaa se uun ya̱ ní' si̱j israelitá ei . Dan me se asino cataj xna'anj Diose̱ nu̱' se‑na̱na̱ Diose̱ rihaan xi̱i ní' ga̱a naá , ne̱ nucua̱j rá Diose̱ man ní' se vaa cu̱tumé sa̱' ní' se‑na̱na̱ so' , ne̱ se̱ quini'yón ní' man yo' , rá Diose̱ a .
49006005	Recommendation	Ne̱ mozó ro' , me se ve'é cuno̱ so' rihaan se‑ru've̱e̱ so' , ne̱ ga̱a̱ ni'ya̱nj nimán mozó , ne̱ cara̱a̱ cochro̱j uxrá mozó rihaan se‑ru've̱e̱ mozó á . Ase vaa 'yaj mozó rihaan ma'a̱n Jesucristó ro' , da̱nj qui'ya̱j uún mozó rihaan se‑ru've̱e̱ mozó á .
45002004	Grace	Me che'é ne gu̱un ya̱ rá so̱' se vaa me rá Diose̱ qui'ya̱j sa̱' Diose̱ che'é so̱' ga̱ . Ne̱ me rá uún Diose̱ cara̱a̱ x'naa Diose̱ che'é so̱' ado̱nj . Na'vej rá Diose̱ qui'ya̱j Diose̱ sayuun mán so̱' ma' . Ne ne'én so̱' ase Diose̱ me síí 'e̱e̱ rá ni'ya̱j mán so̱' a̱ . Ne̱ me rá Diose̱ ca̱nica̱j nimán so̱' ca̱nocó' so̱' man so' ado̱nj .
62005014	Faith	Ne̱ cuano̱ nihánj me se a̱ doj ne chu'vi' ní' cachi̱nj ni'ya̱j ní' 'o̱ rasu̱u̱n rihaan Diose̱ a̱ ma' . 'O̱ se a̱j ne'en ya̱ ní' se vaa sese ca've̱j rá so' ni̱caj ní' rasu̱u̱n cachíín ni'ya̱j ní' rihaan so' , ne̱ rque̱ so' ado̱nj .
45015013	Faith	Dan me se nucua̱j rá ní' ne'en ní' Diose̱ , ne̱ ne'en ní' se vaa vaa güii cavi̱i̱ sa̱' ní' , qui'ya̱j Diose̱ á . Dan me se amán rá nij soj ni'ya̱j soj Diose̱ , ne̱ che'é dan me raj gu̱un niha̱' ndo'o rá soj , ne̱ ga̱a̱ xe̱j nimán soj , qui'ya̱j Diose̱ , ga̱a ne̱ gu̱un ya̱ doj rá soj se vaa cavi̱i̱ sa̱' soj vaa güii , qui'ya̱j Nimán Diose̱ ado̱nj .
43019041	Description	Dan me se nichru̱n' rej cachrón nii man Jesucristó rihaan rcutze̱ ro' , naj 'o̱ naa̱ chruun , ne̱ rque naa̱ yo' ro' , táá yu'uj rque yuvej rej achin' nii xnangá a . Tza̱j ne̱ yu'uj naca̱ me yo' , ne̱ a̱ 'ó xnangá ne cachi̱n' nii rque yu'uj yo' ma' .
66019020	Violence	Tza̱j ne̱ quita'aa nii man xcuu yuva̱a̱ yo' do̱' , man síí nata' nana̱ ne̱ síí qui'yaj suun noco̱o rihaan xcuu yuva̱a̱ do̱' a . Ne̱ suun noco̱o qui'yaj so' me se veé da̱nj tiha' yu'unj ndo'o so' man nij síí ca'ne' rá quino̱ se‑ta'nga̱' xcuu yuva̱a̱ yo' man do̱' , síí quina'víj rihaan se‑tinanga̱' xcuu yuva̱a̱ che'é suun noco̱o quene'en nij so' do̱' a . Ga̱a ne̱ dan me se quiri'íj nii man ro̱j so' rque na ya'a̱nj rej acaa ndo'o yo'óó azufré , ne̱ veé da̱nj vaa i'na̱' ro̱j so' quiri'íj nii man ro̱j so' rihaan na ya'a̱nj yo' a .
45012020	Recommendation	Tza̱j ne̱ ino̱ qui'ya̱j soj rihaan yuvii̱ ta̱j ri'yunj man ní' cuano̱ , taj danj Diose̱ a . Nihánj me nana̱ a'mii danj Diose̱ a : “ Sese na'aan rque síí ta̱j ri'yunj man soj , ne̱ go̱' soj chraa cha̱ so' á . Sese nacoo̱ so' na , ne̱ go̱' soj na co'o̱ so' á . Da̱nj qui'ya̱j soj , ne̱ gu̱un na'a̱j síí ta̱j ri'yunj man soj , ne̱ quinano̱ rá so' che'é sayuun qui'yaj so' ei ” . Da̱nj taj danj Diose̱ a .
51003016	Recommendation	Cuno̱ uxrá soj se‑na̱na̱ Jesucristó , ne̱ cavi̱i̱ nana̱ sa̱' cu̱u raa̱ soj , ne̱ tu̱cu'yón soj nana̱ sa̱' rihaan tuvi' soj , ne̱ nago̱' soj chrej sa̱' man tuvi' soj ei . Cachra̱a̱ soj chra' rihaan Diose̱ , ne̱ nago̱' soj graciá rihaan Diose̱ ei .
51003019	Recommendation	Ne̱ ve'é ga̱a̱ 'e̱e̱ rá nij snó'o man nica̱ nij so' uún á . Se̱ caxríj yuva̱a̱ nij snó'o man nica̱ nij so' ma' . Se̱ qui'yaj quij snó'o man no' ma' .
54005016	Recommendation	Tza̱j ne̱ sese vaa chana̱ noco̱' man Diose̱ , ne̱ sese vaa tuvi' nij no' chana̱ cavi' nica̱ 'ni̱j sca'núj nij no' , ne̱ ra̱cuíj chana̱ noco̱' man Diose̱ man tuvi' no' chana̱ cavi' nica̱ á . Ga̱a ne̱ se̱ cachiin ta̱j ya'anj cunuda̱nj nij síí noco̱' man Diose̱ man chana̱ cavi' nica̱ yo' a . Ma̱a̱n se ta̱j ya'anj nij so' man nij chana̱ quináj u̱u̱n ina̱nj ei .
62005011	Grace	Ne̱ nana̱ nata' Diose̱ rihaan ní' taj se vaa ca've̱e ca̱yáán ní' ga̱ Diose̱ nu̱' cavii nu̱' ca'anj , qui'yaj Diose̱ , che'é rej cavi' ta'níí Diose̱ che'é ní' a .
62005012	Faith	Síí noco̱' man ta'níí Diose̱ me síí ca̱yáán ga̱ Diose̱ nu̱' cavii nu̱' ca'anj ya̱ ei . Tza̱j ne̱ síí na'vej rá canoco̱' man so' taj ma' . Se̱ cayáán so' ga̱ Diose̱ ma' .
43008036	Grace	Che'é dan me sese ti̱nanii ta'níí Diose̱ man soj rihaan suun uun mozó , ne̱ ya̱ ya̱ nuveé si̱j uun mozó me soj a̱ ma' .
49003013	Faith	Che'é dan cata̱j xna'anj 'u̱nj rihaan soj se vaa se̱ cuchu'vi' nimán soj quene'e̱n soj sayuun quirán' 'u̱nj che'é soj ma' . Ma̱a̱n se tana̱nj a̱ cavi̱i̱ sa̱' soj doj che'é sayuun rán' 'u̱nj nihánj na̱nj ado̱nj .
45016018	Sin	Ne 'yaj suun nij so' rihaan Jesucristó si̱j 'ni̱j ra'a man ní' ma' . Ma̱a̱n se 'yaj suun nij so' che'é ma'a̱n nij so' ado̱nj . 'O̱ se ve'é ndo'o vaa nana̱ a'mii nij so' che'é yuvii̱ , ne̱ da̱nj 'yaj nij so' , tiha' yu'unj nij so' man yuvii̱ , ne̱ nda̱a yuvii̱ ne tumé cacun' tiha' yu'unj nij so' man ei .
45001029	Sin	Quij vaa nimán nij yuvii̱ a . Ina̱nj me rá nij yuvii̱ gu̱un nij yuvii̱ síí ru've̱e̱ doj , ne̱ uun xco̱j ruva̱a̱ rá nij yuvii̱ ni'ya̱j nij so' tuvi' nij so' a . Ticavi' nij yuvii̱ tuvi' nij yuvii̱ , ga̱a ne̱ anica̱j nij yuvii̱ unu' nij so' a . Nano' ndo'o nij yuvii̱ da̱j qui'ya̱j nij yuvii̱ , qui'ya̱j chi'i̱i̱ nij yuvii̱ man tuvi' nij yuvii̱ a . Nanó nij so' cuentó ne̱ che'é tuvi' nij so' ,
55001014	Recommendation	Ne̱ Nimán Diose̱ nu̱u̱ nimán so̱' ro' , ra̱cuíj mán so̱' se vaa yo'o̱ qui'ya̱j suun so̱' suun sa̱' suun ca'ne' Diose̱ rihaan so̱' qui̱'yáá so̱' á . Ne̱ ve'é ni̱caj so̱' tucuáán sa̱' narí' so̱' á .
48006008	Faith	ne̱ sese qui'ya̱j yo'o̱ so' ina̱nj se vaa me rá nee̱ man ma'a̱n so' qui'ya̱j so' , ne̱ nee̱ man so' qui'ya̱j quiri̱' nu̱' so' na̱nj ado̱nj . Sese qui'ya̱j yo'o̱ so' ina̱nj se vaa me rá Nimán Diose̱ qui'ya̱j so' , ne̱ Nimán Diose̱ qui'ya̱j ga̱a̱ i'na̱' so' ca̱yáán so' ga̱ Diose̱ nu̱' cavii nu̱' ca'anj ado̱nj .
46010009	Recommendation	Ne̱ ne cuchu'vi̱' nij yuvii̱ israelitá qui'ya̱j nij so' cacun' ma' . Ma̱a̱n se guun rá nij so' quene'e̱n nij so' sese ya̱ ya̱ qui'ya̱j Diose̱ sayuun man nij so' che'é cacun' tumé nij so' a . Doj a̱ qui'yaj nij so' cacun' , tza̱j ne̱ cavi' que'e̱e̱ nij so' , qui'yaj xcuáá , ne̱ che'é dan xca̱j ní' cuentá se vaa se̱ qui'yaj ní' da̱nj ma' .
46013005	Recommendation	Síí 'e̱e̱ rá man tuvi' ro' , ina̱nj ve'é 'yaj so' rihaan tuvi' so' , ne̱ ne aráya'a̱nj so' ina̱nj ma'a̱n so' ma' . 'O̱ se aráya'a̱nj so' tuvi' so' a . Ne ra'ya̱nj rá so' caxri̱i̱ yuva̱a̱ so' ma' . Ne nuû rá so' sayuun qui'yaj yuvii̱ man so' ga̱a rque̱ ma' .
66009009	Description	Ne̱ caráán aga' hierró nu̱' rucua̱a̱ nij xo' a . Ne̱ da̱j se uun rá' ga̱a unó' que'e̱e̱ cuchri' xuun cuayó 'anj rej cunu̱' nii ro' , da̱nj guun raj ga̱a cunoj cari̱i̱n scache̱e nij xo' ga̱a chéé nij xo' xta̱' a .
43015022	Sin	Sese ne ca'na̱' 'u̱nj , ne̱ sese ne ca'mi̱j ga̱ nij so' , ne̱ taj va̱j cacun' tumé nij so' sa̱j ma' . Tza̱j ne̱ cuano̱ nihánj me se natá' 'u̱nj se‑na̱na̱ Diose̱ rihaan nij so' , ne̱ se̱ ca'vee cata̱j nij so' se vaa nuveé si̱j ta̱j ri'yunj man Diose̱ me nij so' ma' .
51004005	Recommendation	Asa̱' chéé soj ga̱ nij síí ataa cuchuma̱n rá ni̱'yaj man Jesucristó , ne̱ sa̱' nuchru̱j ra̱a̱ soj da̱j ca'mi̱i̱ soj ga̱ nij so' , ne̱ se̱ quiri' u̱u̱n tiempó qui'ya̱j soj ga̱ nij so' mei .
45006006	Faith	Ne'en ní' se vaa vaa chi'i̱i̱ nimán ní' ga̱a ataa cavi̱' Jesucristó che'é ní' , tza̱j ne̱ cavi' so' rihaan rcutze̱ che'é ní' , ne̱ veé dan me se navij se chi'i̱i̱ ma̱n nimán ní' , qui'yaj so' ga̱a cavi' so' , ne̱ taj che'é qui'ya̱j ní' se chi'i̱i̱ ne̱ gu̱un ní' se‑mo̱zó cacun' ya̱j a̱ ma' .
62003010	Sin	Ne̱ nihánj me xca̱j ní' cuentá ni̱'yaj ní' , ga̱a ne̱ cunu̱u ya̱a̱n ní' ta'níí Diose̱ do̱' , ta'níí síí chre̱e do̱' ei . Dan me se nij síí ne 'yaj se sa̱' ro' , nuveé si̱j noco̱' man Diose̱ me nij so' ma' . Dan me se nuveé si̱j 'e̱e̱ rá man tinúú me nij so' a̱ man ado̱nj .
45008007	Sin	Sese ina̱nj che'é nee̱ man ma'a̱n ní' xca̱j ní' cuentá , ne̱ ta̱j ri'yunj ní' man Diose̱ vaa ga̱a ado̱nj . Se̱ guun nucua̱j ma'a̱n ní' cuno̱ ní' se‑tucua̱nj Diose̱ vaa ga̱a̱ ma' .
44002026	Faith	Che'é dan guun niha̱' ndo'o nimanj , ne̱ ca'mij nana̱ niha̱' cavii nimanj a . 'O̱ se yo'o̱ guun ya̱ raj se vaa ya̱ cavi̱i̱ sa̱' 'u̱nj na̱nj ado̱nj .
46010020	Sin	Ina̱nj me rá 'u̱nj cata̱j 'u̱nj se vaa nee̱ uta' nii rihaan ya'anj cacój yuvii̱ ro' , nuveé Dio̱se̱ me síí rqué nii nee̱ yo' rihaan ma' . Ma̱a̱n se rihaan nana̱ chre̱e rqué nii nee̱ yo' na̱nj ado̱nj . Ne̱ na'vej raj gu̱un tuvi̱' soj ga̱ nij nana̱ chre̱e ma' .
44013001	Description	Dan me se chuman' Antioquía ro' , ta'a̱j nij síí cuchumán rá ni'ya̱j man Jesucristó me síí nata' sena̱na̱ Diose̱ , ne̱ yo'ó ta'a̱j nij so' me síí tucu'yón sena̱na̱ Diose̱ rihaan yuvii̱ a . Ne̱ síí cu'na̱j Bernabé do̱' , síí cu'na̱j Simón Negro do̱' , síí cu'na̱j Lucio síí cavii estadó Cirene do̱' , síí cu'na̱j Manaén síí cachij tucuá síí cu'na̱j Herodes do̱' , síí cu'na̱j Saulo do̱' , me nij síí cata̱ ro̱j suun sa̱' yo' a .
49005006	Recommendation	Se̱ ca'vej rá soj ca'mi̱i̱ yuvii̱ nana̱ ne̱ rihaan soj ne̱ tiha̱' yu'unj nij yuvii̱ man soj ma' . Se̱ qui'yaj soj se chi'i̱i̱ me rá nij yuvii̱ qui'ya̱j soj ma' . Ma̱a̱n se yo' me se 'yaj nij síí na'vej rá cuno̱ rihaan Diose̱ , ne̱ che'é dan axríj yuva̱a̱ Diose̱ man nij so' ado̱nj .
56001011	Sin	Vaa che'é ndo'o ca'ne̱' rá nij so' ga̱ nana̱ vaa da̱nj qui̱'yáá so̱' ei . 'O̱ se ri' ndo'o rá que'e̱e̱ nij tucua̱ yuvii̱ , 'yaj nij so' ga̱a tucu'yón nij so' nana̱ vaa da̱nj nana̱ ne nó xcúún nij so' tu̱cu'yón nij so' na̱nj ado̱nj . Ne̱ ina̱nj sa'anj quiri̱' u̱u̱n nij so' , rá nij so' , don 'yaj chi'i̱i̱ nij so' ado̱nj .
43013011	Sin	'O̱ se a̱j quene'en Jesucristó se vaa ta̱cuachén yo'o̱ tuvi' nij so' man so' rihaan nij síí ta̱j ri'yunj man so' , ne̱ che'é dan cataj so' se vaa nuveé cunuda̱nj nij so' me síí vaa cu̱j man a .
43010001	Sin	Ga̱a ne̱ cataj uún Jesucristó rihaan nij so' a : ― Ya̱ ya̱ cata̱j xna'anj 'u̱nj rihaan soj cuano̱ se vaa xa̱' síí ne atúj ta'yaa rej nu̱u̱ nij matzinj ne̱ avii raa̱ chingá rej nu̱u̱ nij xo' , tza̱j ne̱ síí itu̱u̱ me so' ado̱nj .
61002015	Sin	Tanáj nij so' se‑tucua̱nj Diose̱ tucuáán nica̱ , ne̱ canoco' nij so' tucuáán ne̱ , ne̱ ase vaa qui'yaj síí cu'na̱j Balaam ta'níí Beor ga̱a naá ro' , da̱nj qui'yaj nij so' ei . Ne̱ síí cu'na̱j Balaam me se che'é se guun rá so' ni'ya̱j so' sa'anj , ne̱ qui'yaj so' cacun' ,
44014005	Violence	Ga̱a ne̱ guun rá nij yuvii̱ yaníj do̱' , nij yuvii̱ israelitá do̱' , nij síí uun chij rihaan nij so' do̱' , qui'ya̱j chi'i̱i̱ nij so' man ro̱j síí cu'na̱j Pabló ga̱ Bernabé ne̱ nda̱a guun rá nij so' go̱' nij so' yahij man ro̱j so' nda̱a se cavi̱' ro̱j so' a .
43021017	Description	Ga̱a ne̱ cataj uún Jesucristó rihaan Pedró : ― Cu̱nó so̱' ca'mi̱j , Simón ta'níí Jonás . 'E̱e̱ rá so̱' manj na' ― taj uún Jesucristó , ne̱ veé da̱nj quisíj va'nu̱j xná'anj so' da̱nj man Pedró a . Dan me se quinanó rá Pedró che'é se quisíj va'nu̱j xná'anj Jesucristó da̱nj man so' a . Ga̱a ne̱ cataj uún so' rihaan Jesucristó a : ― Ne'én so̱' cunuda̱nj , Señor . Ma̱'án so̱' ne'en se vaa 'e̱e̱ raj mán so̱' ei ― taj Pedró rihaan Jesucristó a . ― Ve'é rque̱ so̱' cha̱ daán 'u̱nj matzinj á .
66021027	Sin	Tza̱j ne̱ taj va̱j a̱ doj se chi'i̱i̱ catu̱u̱ rque chuman' yo' ma' . 'O̱ se síí 'yaj se chi'i̱i̱ do̱' , síí a'mii ne̱ do̱' , se̱ catúj nij so' daj chiha̱a̱ míj rque chuman' yo' a̱ man ado̱nj . Tza̱j ne̱ o̱rún' nij síí no̱ se‑chuvi̱i rihaan danj matzinj le'e̱j yanj libró no̱ se‑chuvi̱i nij síí ga̱a̱ i'na̱' ga̱ Diose̱ nu̱' cavii nu̱' ca'anj ro' , o̱rún' nij so' me nij síí catu̱u̱ rque chuman' yo' na̱nj ado̱nj .
66017004	Sin	Ne̱ chana̱ yo' ro' , nuû no' yatzíj tintá ga̱ yatzíj mare̱e , ne̱ nó aga' oró míí do̱' , yahij chuguu̱n tu've̱e̱ ndo'o do̱' , rmii raa̱n perlá tu've̱e̱ ndo'o do̱' , nó rihaan saga̱n' no' a . Ne̱ nica̱j ra'a no' yo'o̱ aga' tazá aga' oró míí , ne̱ nda̱a araa ayanj ma'a̱n ina̱nj nij se chi'i̱i̱ rque aga' oró yo' , ne̱ dan me se ina̱nj se chi'i̱i̱ qui'yaj ma'a̱n no' me se vaa araa ma̱n rque saga̱' no' a .
51003014	Recommendation	Nu̱' yo' qui'ya̱j soj , ne̱ vaa yo'ó se sa̱' doj qui'ya̱j uún soj , ne̱ yo' me se ga̱a̱ 'e̱e̱ ya̱ ya̱ rá soj tuvi' soj , ne̱ yo' me qui'ya̱j gu̱un raan cuma̱n soj ei .
43012023	Description	Ga̱a ne̱ cataj Jesucristó rihaan ro̱j so' a : ― 'U̱nj si̱j ca'néé Diose̱ ni̱caj yu'unj man yuvii̱ , tza̱j ne̱ cuano̱ nihánj me se quisíj güii cavi̱i̱ sa̱' 'u̱nj , ne̱ gu̱un chij 'u̱nj , qui'ya̱j Diose̱ ei .
45002022	Sin	Se̱ cotoj yuvii̱ ga̱ nica̱ tuvi' yuvii̱ , taj so̱' , tza̱j ne̱ me che'é otoj so̱' ga̱ nica̱ tuví' so̱' ga̱ . Nij ndo'o vaa ya'anj acój yuvii̱ , rá so̱' , tza̱j ne̱ me che'é 'yaj itu̱u̱ so̱' sa'anj nu̱u̱ tacóó nij ya'anj yo' ga̱ .
45007008	Sin	Veé dan me se xcaj 'u̱nj cuentá da̱j vaa se‑tucua̱nj Moisés , ga̱a ne̱ guun che'e̱j guun ndo'o raj qui̱'yáj cacun' uún a . Sese nuvi' tucuáán canoco̱' ní' ne̱ ne uun rá ní' qui'ya̱j ní' cacun' asuun sa̱j ma' .
44026017	Grace	Dan me se ti̱nanii 'u̱nj mán so̱' rihaan nij síí ma̱n chiháán so' yuvii̱ israelitá do̱' , rihaan nij síí yaníj do̱' , ne̱ ya̱j ca'ne̱j 'u̱nj mán so̱' rihaan nij so' ,
56003003	Sin	Dan me se asi̱j rque̱ , ne̱ síí ni'yo̱n rma'a̱n me ma'a̱n ní' , ne̱ ne cuno̱ ní' rihaan tuvi' ní' , ne̱ canoco' ní' tucuáán tiha' yu'unj , ne̱ qui'yaj ní' náá guun se vaa guun rá ní' qui'ya̱j ní' a . Dan me se quij me rá ní' ni'ya̱j ní' tuvi' ní' , ne̱ guun xco̱j ruva̱a̱ rá ní' ni'ya̱j ní' tuvi' ní' , ne̱ quitáá ri'yunj tuvi' ní' ni'ya̱j nij so' man ní' , ne̱ nachri' ní' man tuvi' ní' a .
54005021	Recommendation	Nihánj me suun ca'né' 'u̱nj rihaan so̱' ni'ya̱j Diose̱ do̱' , ni'ya̱j Jesucristó do̱' , ni'ya̱j nij se‑mo̱zó Diose̱ narii Diose̱ man do̱' a . Dan me se ca'ne̱' so̱' cacun' che'é yuvii̱ , ne̱ 'o̱ cuya̱a̱n qui̱'yáá so̱' ga̱ 'o̱ 'o̱ nij so' a . Taj se 'yaj sese si̱j sa̱' doj me yo'o̱ so' rihaan so̱' ma' . Ma̱a̱n se ca'ne̱' yá so̱' cacun' me ma'a̱n cacun' tumé 'o̱ 'o̱ nij so' a .
58010035	Recommendation	Dan me se se̱ gaa cuchu'vi̱' soj canoco̱' soj man Jesucristó , ne̱ se̱ ca'ne' rá soj ma' . Ne̱ 'o̱ veé da̱nj ga̱a̱ rá soj nu̱' cavii nu̱' ca'anj ei . Che'é yan a'néé nucua̱j nimán soj ro' , vaa güii , ne̱ noco̱o ya̱ vaa rasu̱u̱n quiri̱' soj ei .
46004002	Faith	Dan me se no̱ xcúún núj qui'ya̱j suun núj nu̱' suun ca'ne' Diose̱ rihaan núj , ne̱ se̱ ca'vee ca'ne̱' rá núj ga̱ suun yo' a̱ ma' .
44009043	Description	Dan me se guun ra̱a̱n Pedró que'e̱e̱ güii chuman' Jope , ne̱ dan me se tucuá 'o̱ síí cu'na̱j Simón caran' so' que'e̱e̱ güii , ne̱ síí naqui'yaj laru̱u nuj xcuu me Simón yo' a .
46003016	Grace	Ne̱ ne'en soj se vaa sese tiri̱' yo'o̱ so' man ve' na'víj yuvii̱ rihaan Diose̱ ro' , ne̱ tiri̱' Diose̱ man so' uún , ne̱ ase vaa ve' na'víj yuvii̱ rihaan Diose̱ ro' , ta'nga' da̱nj vaa ma'a̱n soj rihaan Diose̱ , ne̱ ya̱nj Nimán Diose̱ ga̱ soj , ne̱ che'é dan ne nó xcúún yuvii̱ tucunu' yuvii̱ man soj ma' . 'O̱ se sese cunu̱' soj ga̱ tinúú soj , ne̱ quiri̱' soj , ne̱ tiri̱' Diose̱ man síí qui'yaj da̱nj man soj , ne̱ caca̱a̱ so' ado̱nj .
58010019	Faith	Dan me se che'é se cayanj ton man Jesucristó ro' , che'é dan taj che'é cuchu'vi̱' ní' catu̱u̱ ní' rá rej gue̱e̱ xta̱' a̱ ma' . Dan me se taj che'é cuchu'vi̱' ní' canicu̱n' ní' rihaan ma'a̱n Diose̱ , man tinu̱j , man nocoj .
43008021	Sin	Che'é dan cataj uún Jesucristó rihaan nij síí uun chij rihaan nij yuvii̱ israelitá a : ― 'U̱nj nihánj me se cavi̱i̱ 'u̱nj ca'a̱nj 'u̱nj , ga̱a ne̱ nano̱' soj manj , tza̱j ne̱ asa̱' cavi' soj , ne̱ yo'o̱ quita̱j nu̱' cacun' tumé soj xráá soj , ne̱ se̱ guun nucua̱j soj cuchi̱' soj rej ca'a̱nj 'u̱nj ma' ― taj Jesucristó rihaan nij so' a .
51003012	Recommendation	Dan me se narii Diose̱ man soj canoco̱' soj man so' , ne̱ guun soj síí sa̱' noco̱' man Diose̱ , ne̱ 'e̱e̱ rá Diose̱ man soj , ne̱ che'é dan cunu̱u 'e̱e̱ rá soj tuvi' soj chugua̱nj . Dan me se ga̱a̱ sa̱' nimán soj , ne̱ ca'mi̱i̱ sa̱' soj , ne̱ se̱ guun yuva̱a̱ soj man tuvi' soj ma' . Ma̱a̱n se ga̱a̱ ina̱j nimán soj ei .
43012026	Faith	Che'é dan me sese vaa 'o̱ so' nu̱u̱ rihanj 'yaj suun rihanj , ne̱ canoco̱' so' manj cuaj ei . Ne̱ me rej ma'a̱n canicu̱n' ma̱'anj ro' , ma̱a̱n dan canicu̱n' síí nu̱u̱ rihanj uún na̱nj ei . Ga̱a ne̱ cavi̱i̱ sa̱' uxrá síí 'yaj suun rihanj , qui'ya̱j Réj ado̱nj .
54003004	Description	Ma̱a̱n se yan ga̱a̱ so' me se ina̱nj síí tumé sa̱' uxrá tucuá gu̱un chij do̱' , yan ve'é uxrá cuno̱ ta'níí so' rihaan so' do̱' , se̱ tucuáá nij xnii rihaan so' do̱' ado̱nj .
52005011	Recommendation	Che'é dan ase vaa 'yaj soj cuano̱ ro' , da̱nj ina̱nj qui'ya̱j soj , raj a . Dan me se nago̱' soj nana̱ sa̱' man tinúú soj , nari̱' nucuaj nimán tinúú soj , ne̱ ra̱cuíj soj man tinúú soj yan sa̱' doj canoco̱' nij tinu̱j nij soj man Diose̱ á .
62003011	Recommendation	'O̱ se nana̱ nihánj me nana̱ cuno soj asi̱j guun che'e̱ soj canoco' soj man Diose̱ , ne̱ nana̱ nihánj taj se vaa no̱ xcúún ní' cunu̱u 'e̱e̱ rá ní' man tuvi' ní' chugua̱nj .
46007026	Recommendation	Dan me se va̱j ní' quira̱n' ndo'o ní' sayuun rihaan chumii̱ nihánj , ne̱ che'é dan me sa̱' a̱ doj sese ca̱yáán ma'a̱n snó'o nda̱a vaa ne so' cuano̱ , raj a .
43003001	Description	Dan me se vaa yo'o̱ síí fariseo cu'na̱j Nicodemo , ne̱ síí uun chij rihaan nij yuvii̱ israelitá me so' a .
59002025	Description	Dan me se Rahab chana̱ niha̱' rá me se cunuu sa̱' no' rihaan Diose̱ ga̱a qui'yaj no' se lu̱j rihaan ro̱j síí ca'néé Diose̱ man ca'mi̱i̱ nana̱ sa̱' rihaan no' a . Cunuu sa̱' no' rihaan Diose̱ che'é se lu̱j qui'yaj no' , ne̱ dan me se ve'é racuíj no' man ro̱j síí israelitá ca'anj suun chiháán no' caxríj yuve̱ no' man ro̱j so' rihaan nij síí guun rá ticavi̱' man ro̱j so' , ga̱a ne̱ ca'néé no' man ro̱j so' yo'ó chrej vaa dínj na̱n' ro̱j so' tucuá ro̱j so' a .
54002015	Faith	Tza̱j ne̱ cavi̱i̱ sa̱' nij chana̱ che'é se cunu̱u se uun nij chana̱ se vaa cuchru̱j chana̱ ne'ej ado̱nj . Da̱nj ga̱a̱ cavi̱i̱ sa̱' chana̱ , sese cuchuma̱n rá chana̱ ni̱'yaj chana̱ man Diose̱ do̱' , sese cunu̱u 'e̱e̱ rá chana̱ tuvi' chana̱ do̱' , sese cuno̱ chana̱ se‑na̱na̱ Diose̱ do̱' , sese tu̱mé chana̱ man ma'a̱n chana̱ da̱j qui'ya̱j no' do̱' ado̱nj .
44013017	Grace	Dan me se Diose̱ síí noco̱' ní' si̱j israelitá ro' , me síí narii man xi̱i ní' , ne̱ tinaxca̱j Diose̱ man nij xi̱i ní' ga̱a cayáán nij so' rej cu'na̱j Egiptó , ne̱ Diose̱ me síí guun nucua̱j quirii uún man nij so' rej Egiptó a .
44015008	Grace	Ne̱ Diose̱ ro' , me síí ne'en da̱j vaa nimán yuvii̱ , ne̱ Diose̱ me síí rqué Nimán Diose̱ man nij síí yaníj yo' nda̱a vaa qui'yaj so' che'é ma'a̱n ní' , che'é rej ca've̱e gu̱un ya̱ rá ní' se vaa ya̱ tinúú ní' me nij síí yaníj na̱nj ado̱nj .
59002011	Sin	'O̱ se cataj Diose̱ se vaa se̱ cotoj ní' ga̱ nica̱ tuvi' ní' , ne̱ veé cataj uún Diose̱ se vaa se̱ ticavi' ní' tuvi' ní' a . Vaa síí ne otoj ga̱ nica̱ tuvi' , tza̱j ne̱ ticavi' so' tuvi' so' , ga̱a ne̱ síí 'yaj da̱nj ro' , me se yu̱u̱n che'e̱ tiri' so' se‑tucua̱nj Diose̱ tucuáán noco̱' so' ga̱a̱ na̱nj ado̱nj .
43010028	Grace	Ga̱a ne̱ cunu̱u i'na̱' nij xo' ca̱yáán nij xo' ga̱ Diose̱ nu̱' cavii nu̱' ca'anj , qui̱'yáá 'u̱nj , ne̱ daj chiha̱a̱ míj se̱ cavi' nij xo' a̱ ma' . Ne̱ taj va̱j síí ca'ne̱e̱ man nij xo' ra'aj ma' .
45016020	Grace	Dan me se vaa xe̱j nimán ní' , 'yaj Diose̱ á . Ra'ya̱nj qui'ya̱j canaán soj rihaan síí cu'na̱j Satanás , qui'ya̱j Diose̱ , ne̱ me raj qui'ya̱j Jesucristó si̱j 'ni̱j ra'a man ní' se lu̱j che'é soj na̱nj ado̱nj .
55003005	Sin	Ase vaa yuvii̱ noco̱' Diose̱ ro' , da̱nj ga̱a̱ nij so' , tza̱j ne̱ daj chiha̱a̱ míj se̱ ca'vej rá nij so' naqui'ya̱j sa̱' Diose̱ nimán nij so' ma' . Naxu̱u̱n yaníj so̱' mán so̱' rihaan nij síí vaa da̱nj ei .
45012005	Description	Dan me se a̱j canoco' cunuda̱nj ní' man Jesucristó , ne̱ che'é dan ase vaa nu̱' nee̱ man 'o̱ yuvii̱ ro' , da̱nj vaa nu̱' ní' , ne̱ ino̱ vaa suun vaa rihaan 'o̱ 'o̱ ní' , tza̱j ne̱ racuíj tuvi' ní' ,
56003008	Faith	Ya̱ uxrá vaa nu̱' nana̱ nihánj ado̱nj .
59002023	Faith	Ne̱ quisíj ya̱ nu̱' se‑na̱na̱ Diose̱ nana̱ nihánj a : “ Cuchumán rá Abraham ni'ya̱j so' man Diose̱ , ne̱ che'é dan cataj Diose̱ se vaa si̱j sa̱' me Abraham a ” . Ne̱ síí chéé ga̱ Diose̱ me uún Abraham , taj nii uún a .
59002001	Faith	Amán rá soj ni'ya̱j soj man Jesucristó síí uun chij ndo'o rihaan ní' , tinu̱j , nocoj . Che'é dan se̱ guun cata̱j soj se vaa sa̱' doj vaa síí ru'vee rihaan síí nique̱ ma' .
45003013	Sin	Ase vaa ri'yuj nee̱ man xnangá na̱j rihaan santó ro' , da̱nj vaa ri'yuj nana̱ a'mii nij síí tumé cacun' yo' ado̱nj . 'O̱ se nana̱ tiha' yu'unj a'mii nij so' , ne̱ dan me se ase vaa na xna̱j ma̱n tu'va xcuáá ro' , da̱nj vaa nana̱ tu'va nij so' , ne̱ 'yaj chi'i̱i̱ nij so' man nimán yuvii̱ ado̱nj .
49005028	Recommendation	Dan me se ase vaa 'yaj Jesucristó che'é ní' si̱j noco̱' man so' ro' , da̱nj qui'ya̱j uún nij snó'o che'é nica̱ snó'o , ne̱ ase vaa aráya'a̱nj snó'o man nee̱ man ma'a̱n so' ro' , da̱nj ga̱a̱ cara̱ya'a̱nj so' man nica̱ so' uún á . Dan me se ase vaa nee̱ man ma'a̱n ní' ro' , da̱nj vaa chana̱ nica̱ ní' rihaan ní' , ne̱ che'é dan me se sese aráya'a̱nj snó'o man nica̱ snó'o , ne̱ síí aráya'a̱nj man ma'a̱n me uún so' na̱nj chugua̱nj .
45009030	Faith	Xca̱j ní' cuentá da̱j qui'yaj nij yuvii̱ israelitá do̱' , da̱j qui'yaj nij yuvii̱ yaníj do̱' , rihaan Diose̱ á . Dan me se nuveé yuvi̱i̱ israelitá me nij yuvii̱ yaníj , ne̱ ne gu̱un rá nij so' qui'ya̱j suun nij so' yan cunu̱u sa̱' ma'a̱n nij so' rihaan Diose̱ , tza̱j ne̱ ta'a̱j nij so' me síí amán rá ni'ya̱j man Diose̱ , ne̱ che'é dan 'o̱ cunuu sa̱' nij so' rihaan Diose̱ ei .
54003009	Faith	Canoco̱' raan nij so' nana̱ tucu'yón Diose̱ man ní' á . Se̱ guun vi̱j rá nij so' ma' .
54006002	Recommendation	Ne̱ sese síí noco̱' man Diose̱ me ru'vee , ne̱ se̱ guun cata̱j mozó : “ Tinúú 'u̱nj me se‑ru've̱e̱ 'u̱nj , ne̱ taj che'é qui'ya̱j suun nu̱cuáá 'u̱nj rihaan so' ma' ” . Se̱ guun ca'mi̱i̱ mozó da̱nj ma' . Ma̱a̱n se ve'é qui'ya̱j suun so' rihaan se‑ru've̱e̱ so' , ne̱ ga̱a̱ 'e̱e̱ rá so' se‑ru've̱e̱ so' á . 'O̱ se ne'en mozó se vaa si̱j noco̱' man Diose̱ me se‑ru've̱e̱ mozó , ne̱ gu̱un niha̱' rá mozó se vaa cavi̱i̱ sa̱' 'o̱ tinúú so' che'é suun 'yaj suun so' ado̱nj .
45003003	Faith	Ta'a̱j tuvi' ní' ne cuchuma̱n rá ni̱'yaj se‑na̱na̱ Diose̱ ma' . Tza̱j ne̱ taj se 'yaj ma' . A̱ 'ó güii se̱ quini'yón Diose̱ nana̱ ca'mii so' rihaan ní' si̱j israelitá ma' . Nucua̱j rá ní' man so' se vaa qui'ya̱j so' cunuda̱nj se vaa cata' tu'va so' , ne̱ dan me se ca've̱e se nana̱ ne̱ a'mii nu̱' yuvii̱ , tza̱j ne̱ ya̱ vaa cunuda̱nj nana̱ ca'mii Diose̱ ado̱nj . Danj Diose̱ taj se vaa sese cuno̱ yuvii̱ nana̱ a'mii Diose̱ , ne̱ xca̱j yuvii̱ cuentá se vaa ya̱ a'mii so' , ne̱ sese nano̱' nij yuvii̱ cacun' xráá Diose̱ , ne̱ a̱ 'ó cacun' se̱ nari' yuvii̱ xráá Diose̱ ma' . Da̱nj a'mii danj Diose̱ che'é ma'a̱n Diose̱ na̱nj ado̱nj .
43019034	Violence	Tza̱j ne̱ yo'o̱ tuvi' nij tanuu nica̱j xrúún so' chruun ta̱j aga' siha̱a̱ raa̱ , ne̱ cho'oj so' x'núú Jesucristó , ne̱ nu̱' qui'yaj so' da̱nj , ne̱ nu̱' cavii ndo'o ton do̱' , na do̱' , rej catúj aga' siha̱a̱ yo' a .
43015012	Recommendation	Nihánj me suun sa̱' ya̱ a'nej rihaan soj cuno̱ soj ei . Nda̱' rá se vaa 'e̱e̱ raj ni'ya̱j 'u̱nj man soj ro' , da̱nj ga̱a̱ 'e̱e̱ rá soj ni̱'yaj soj tuvi' soj ei .
45006013	Recommendation	
58010039	Faith	Tza̱j ne̱ nuveé si̱j anica̱j rma'a̱n rej xco̱ me ní' ma' . Che'é dan se̱ quiri' ní' ma' . 'O̱ se si̱j nucua̱j rá man Diose̱ me ní' , ne̱ che'é dan quinani̱i̱ nimán ní' rihaan sayuun ado̱nj .
45011026	Grace	ga̱a ne̱ ti̱nanii Diose̱ man cunuda̱nj nij yuvii̱ israelitá rihaan sayuun ei . Da̱nj a'mii danj Diose̱ ei . Dan me se taj yo' : “ Chuman' Jerusalén cavi̱i̱ 'o̱ síí ti̱nanii man yuvii̱ , ne̱ tinavi̱j so' se chi'i̱i̱ ma̱n nimán nij yuvii̱ israelitá a .
52002015	Violence	Ne̱ xa̱' nij síí israelitá yo' , tza̱j ne̱ nij so' me síí ticavi' man Jesucristó si̱j 'ni̱j ra'a man ní' do̱' , man nij síí nata' se‑na̱na̱ Diose̱ ga̱a naá do̱' , ne̱ veé uún nij so' canoco' ndo'o man núj , guun rá nij so' go̱' nij so' man núj uún na̱nj ado̱nj . Nij ndo'o 'yaj nij so' ni'ya̱j Diose̱ , ne̱ ta̱j ri'yunj nij so' man cunuda̱nj yuvii̱ uún ado̱nj .
58010026	Sin	'O̱ se sese a̱j canoco' ní' nana̱ ya̱ nana̱ nari' ní' , ga̱a ne̱ sese quiri̱i̱ nimán ní' qui'ya̱j ní' cacun' , ne̱ taj va̱j yo'ó se vaa qui'ya̱j ní' ga̱a ne̱ cara̱a̱ x'naa Diose̱ uún che'é cacun' tumé ní' a̱ ma' .
49002006	Grace	Ne̱ ase vaa cavii Jesucristó cayáán so' rej xta̱' , qui'yaj Diose̱ ro' , da̱nj qui'yaj uún Diose̱ che'é ní' , che'é se si̱j noco̱' man Jesucristó me ní' , ne̱ vaa güii cavi̱i̱ ní' ca̱yáán ní' ga̱ so' rej xta̱' ei .
49004025	Recommendation	Che'é dan ca'ne̱' rá soj ga̱ nana̱ ne̱ , ne̱ ina̱nj nana̱ ya̱ ca'mi̱i̱ soj rihaan tinúú soj , che'é se ase vaa nee̱ man ma'a̱n soj ro' , vaa nee̱ man taran' nij tinu̱j ní' a .
48002005	Faith	Tza̱j ne̱ núj me se a̱ 'ó xco' nii ne cuno̱ núj rihaan nij so' a̱ ma' . 'O̱ se guun rá núj se vaa ve'é ya̱ quina̱j nu̱' se‑na̱na̱ Diose̱ nana̱ ya̱ rihaan soj , rá núj ado̱nj .
46014013	Recommendation	Che'é dan me sese vaa yo'o̱ tinúú soj síí a'mii xna'ánj naca̱ , ne̱ no̱ xcúún so' cachi̱nj ni'ya̱j so' rihaan Diose̱ se vaa gu̱un nucua̱j so' cata̱j xna'anj so' me taj nana̱ ca'mi̱i̱ so' rihaan nij yuvii̱ cuno̱ nana̱ yo' ado̱nj .
44009001	Violence	Dan me se síí cu'na̱j Saulo me se 'o̱ guun rá so' qui'ya̱j so' sayuun man nij síí noco̱' sena̱na̱ Diose̱ si̱j 'ni̱j ra'a man ní' ne̱ nda̱a guun rá so' cavi̱' nij so' , ne̱ che'é dan canoco' uxrá so' man nij síí noco̱' man Jesucristó a . Ne̱ ca'anj so' rej ne̱ xrej ata̱ suun noco̱o doj ,
43017013	Description	“ Nihánj me se qui̱nán' 'u̱nj rej ya̱nj so̱' , ne̱ a'mii 'u̱nj nu̱' nana̱ nihánj ga̱a va̱j 'u̱nj rihaan chumii̱ nihánj , che'é se me raj ga̱a̱ niha̱' uxrá rá nij so' nda̱a se vaa niha̱' rá ma̱'anj ado̱nj .
60004013	Recommendation	Ma̱a̱n se gu̱un niha̱' rá soj che'é se ase quiran' Jesucristó sayuun ro' , da̱nj vaa ran' gue̱e̱ soj ga̱ so' , ga̱a ne̱ güii ca'na̱' uún so' gu̱un chij so' rihaan chumii̱ nihánj me se ca've̱e gu̱un niha̱' doj rá soj ei .
44011006	Description	Dan me se ni'ya̱j uxraj yatzíj yo' , ne̱ quene'enj se vaa ma̱n cunuda̱nj nij xcuu vaa ca'a̱nj tacóó do̱' , nda̱a xcuu quij do̱' , xcuu nucua̱j ri̱i̱ man do̱' , xtâj do̱' , nu̱' xcuu vaa tachrii̱ xráá do̱' , ma̱n rque yatzíj yo' a .
51003008	Recommendation	Tza̱j ne̱ cuano̱ nihánj me se se̱ qui'yaj nij soj da̱nj ma' . Se̱ guun yuva̱a̱ soj ma' . Se̱ guun rá soj qui'ya̱j soj chi'ii̱ man yo'ó yuvii̱ ma' . Se̱ ca'mii soj nana̱ nij che'é tuvi' soj ma' . Se̱ nachri' soj ni̱'yaj soj tuvi' soj ma' .
44018003	Description	ne̱ che'é se cuya̱a̱n vaa suun 'yaj suun Pabló ga̱ suun 'yaj suun ro̱j so' ro' , che'é dan caran' Pabló ga̱ ro̱j so' , ne̱ qui'yaj suun so' ga̱ ro̱j so' a .
45006012	Sin	Che'é dan se̱ ca'vej rá soj gu̱un chij cacun' rihaan nee̱ man soj ma' . Ne'en soj se vaa vaa güii cavi̱' nee̱ man soj , ne̱ che'é dan se̱ guun ca've̱j rá soj qui'ya̱j nee̱ man soj náá guun se nij ma' . Dan me se ase vaa síí cavi' vaa soj ga̱a rque̱ , tza̱j ne̱ racuíj Diose̱ man soj , ne̱ che'é dan ase vaa síí cunuu i'na̱' uún vaa soj , ne̱ che'é dan nu̱' nee̱ man soj qui'ya̱j suun che'é Diose̱ , qui'ya̱j soj , ne̱ ina̱nj suun sa̱' qui'ya̱j suun soj che'é Diose̱ á .
53003012	Recommendation	Che'é Jesucristó si̱j 'ni̱j ra'a man ní' a'ne' núj suun cuano̱ rihaan yuvii̱ 'yaj da̱nj , se vaa dínj ga̱a̱ tu'va nij so' , ne̱ qui'ya̱j suun nij so' , ne̱ ina̱nj se chá qui'yaj canaán ma'a̱n nij so' cha̱ nij so' á .
44007009	Sin	” Ga̱a ne̱ dan me se guun xco̱j ruva̱a̱ rá nij xi̱i ní' ni'ya̱j nij so' man tinúú nij so' José , ga̱a ne̱ cutu'véj nij so' man so' rihaan síí ca'anj nica̱j man so' nda̱a rej yo'óó cu'na̱j Egiptó a . Ne̱ Diose̱ va̱j ga̱ so' ,
44011028	Description	Ne̱ canicun' yo'o̱ tuvi' nij síí nata' sena̱na̱ Diose̱ yo' , ne̱ síí cu'na̱j Agabo me so' a . Ne̱ nata' so' nana̱ rqué Nimán Diose̱ rihaan so' se vaa vaa güii , ne̱ cache̱n x'naa nu̱' chuman' na̱j rihaan chumii̱ a . Ne̱ ga̱a cayáán síí cu'na̱j Claudio síí nica̱j suun emperador , ne̱ cachén ya̱ x'naa nda̱a vaa cataj síí cu'na̱j Agabo a .
44020036	Description	Dan me se ga̱a quisíj ca'mii Pabló nu̱' nana̱ yo' , ga̱a ne̱ canicun' ru̱j so' ga̱ nij so' , ne̱ cachíín ni'ya̱j Pabló rihaan Diose̱ ga̱ taran' nij so' a .
48005024	Faith	Dan me se ní' si̱j a̱j canoco' man Jesucristó ro' , me se a̱j ticavi' Jesucristó man nu̱' se chi'i̱i̱ ma̱n nimán ní' , ga̱a cavi' so' rihaan rcutze̱ , ne̱ dan me se quisíj qui'yaj nee̱ man ní' cacun' , ne̱ daj chiha̱a̱ míj se̱ qui'yaj uún ní' se chi'i̱i̱ me rá nee̱ man ní' qui'ya̱j yo' a̱ ma' .
59001002	Recommendation	Dan me se asa̱' ca'na' me ma'a̱n sayuun rihaan soj , ne̱ gu̱un niha̱' rá soj , tinu̱j , nocoj .
62001006	Sin	Che'é dan sese cata̱j ní' se vaa si̱j chéé ga̱ Diose̱ me ní' , ne̱ sese chéé ní' rej rmi̱' , ga̱a ne̱ tu'va rma'a̱n ní' vaa ga̱a na̱nj ei . Ne̱ ne noco' ní' tucuáán ya̱ yo' ga̱a̱ a̱ ma' .
44010011	Description	Dan me se quene'en so' se vaa naxra' rej xta̱' , ne̱ nanij yo'o̱ rasu̱u̱n rihaan yo'óó , ne̱ ase vaa 'o̱ yatzíj mantá caxra̱' ndo'o vaa yo' , ne̱ vaa ca'a̱nj scúj yatzíj mantá yo' a .
44002009	Description	Dan me se ma'a̱n ní' me síí cavii Partia do̱' , Media do̱' , Elam do̱' , Mesopotamia do̱' , Judea do̱' , Capadocia do̱' , Ponto do̱' , Asia do̱' ,
51001010	Faith	che'é rej qui'ya̱j soj nu̱' se vaa no̱ xcúún ní' si̱j noco̱' man síí 'ni̱j ra'a man ní' qui'ya̱j ní' , ne̱ gu̱un niha̱' rá Diose̱ ni̱'yaj Diose̱ man soj ei . Ne̱ cunuda̱nj suun sa̱' qui'ya̱j suun ndo'o soj , ga̱a ne̱ sa̱' doj xca̱j soj cuentá da̱j vaa ma'a̱n Diose̱ ei .
54001018	Recommendation	Timoteo . Ase vaa ta'níí ya̱ ma̱'anj vaa yá so̱' ei . Dan me se a'ne' yá 'u̱nj suun rihaan so̱' yo'o̱ ca'mi̱i̱ cunu̱' sa̱' yá so̱' che'é chrej sa̱' ya̱ nihánj ei . Daj chiha̱a̱ míj se̱ ca'ne' rá so̱' ma' . Tza̱j ne̱ yo'o̱ ga̱a̱ nica̱ nimán so̱' , ne̱ yo'o̱ ga̱a̱ nucua̱j rá so̱' cuchuma̱n rá so̱' , ga̱a ne̱ quisi̱j ya̱ nda̱a vaa ya̱ ca'mii nij síí naruvi' Diose̱ rihaan che'é so̱' ei . Dan me se vaa ta'a̱j nij síí quiri' rá , ne̱ ne cuchuma̱n ya̱ rá nij so' ma' .
66019001	Faith	Veé dan , ga̱a ne̱ cunó 'u̱nj nana̱ ca'mii nucua̱j que'e̱e̱ yuvii̱ nicu̱n' rej xta̱' , ne̱ cataj nij yuvii̱ : ― Cara̱a̱ gue̱e̱ ní' rihaan Ya'anj ei . Diose̱ síí noco̱' ní' man ro' , so' me síí tinanii man ní' rihaan sayuun , ne̱ guun chij ndo'o so' , ne̱ síí nucua̱j ndo'o me so' ado̱nj .
49002001	Grace	Ga̱a rque̱ me se ma'a̱n nij soj me síí tumé ndo'o cacun' , ne̱ che'é dan quiri' nu̱' nimán nij soj , ne̱ taj se qui'yá' ca've̱e quinani̱i̱ soj rihaan sayuun a̱ ma' .
46010021	Sin	Sese co'o̱ soj na vinó che'é síí 'ni̱j ra'a man ní' , ne̱ se̱ ca'vee ca̱nica̱j soj co'o̱ soj na vinó che'é nij nana̱ chre̱e ma' . Se̱ guun co'o̱ soj vi̱j na yo' ma' . Sese cha̱ soj chraa rihaan síí 'ni̱j ra'a man ní' , ne̱ se̱ ca'vee ca̱nica̱j soj cha̱ soj chraa rihaan nij nana̱ chre̱e ma' .
49005003	Recommendation	Se̱ qui'yaj soj cacun' ga̱ chana̱ ma' . A̱ 'ó se chi'i̱i̱ se̱ qui'yaj soj ma' . Ne̱ se̱ guun niha̱' rá soj quiri̱' ndo'o soj rasu̱u̱n ma' . Síí sa̱' noco̱' man Diose̱ me soj , ne̱ daj chiha̱a̱ míj se̱ qui'yaj soj a̱ doj cacun' vaa da̱nj mei .
56001015	Sin	Dan me se yuvii̱ vaa sa̱' nimán , tza̱j ne̱ sa̱' vaa cunuda̱nj rasu̱u̱n rihaan nij so' , ne̱ xa̱' yuvii̱ vaa chi'i̱i̱ nimán , tza̱j ne̱ daj a̱ rasu̱u̱n ruvi' ni'ya̱j nij síí chi'i̱i̱ síí na'vej rá cuchuma̱n rá ni̱'yaj man Jesucristó ro' , chi'i̱i̱ vaa taran' rasu̱u̱n rihaan nij so' na̱nj ado̱nj .
44009021	Description	Ne̱ cunuda̱nj nij síí cuno sena̱na̱ Saulo ro' , caráya'a̱nj ndo'o nij so' sena̱na̱ so' , ne̱ cataj nij so' : ― Tza̱j ne̱ nuveé si̱j nihánj me síí ta̱j ri'yunj man nij síí ya̱nj chuman' Jerusalén achíín ni'ya̱j rihaan Jesucristó , ne̱ ca'na' so' nda̱a nihánj che'é rej me rá so' nu̱míj so' man nij so' ne̱ ca'a̱nj ni̱caj so' man nij so' rihaan nij xrej ata̱ suun noco̱o doj , rá so' na' ― taj nij síí cuno sena̱na̱ Saulo rihaan tuvi' nij so' a .
58008006	Description	Tza̱j ne̱ cuano̱ ro' , sa̱' doj vaa tucuáán noco̱' ní' ga̱a 'yaj suun ní' rihaan Diose̱ a . 'O̱ se sa̱' uxrá doj vaa síí tucu'yón rihaan ní' da̱j qui'ya̱j ní' ne̱ cavi̱i̱ sa̱' ní' rihaan Diose̱ , ne̱ ga̱a cune' Diose̱ man so' , ne̱ cataj xna'anj Diose̱ rihaan ní' se vaa sa̱' doj qui'ya̱j Diose̱ ga̱ ní' rihaan nij síí cumán ga̱a naá a .
50001021	Faith	Vaa i'na̱' 'u̱nj che'é Jesucristó , ne̱ sese cavi̱' 'u̱nj che'é Jesucristó , ne̱ cavi̱i̱ sa̱' 'u̱nj doj , qui'ya̱j so' ado̱nj .
50001006	Faith	Veé da̱nj nagó' 'u̱nj graciá rihaan Diose̱ che'é soj che'é se guun ya̱ raj se vaa ya̱ uxrá guun che'e̱ ya̱ Diose̱ qui'yaj suun ma'a̱n Diose̱ nimán soj , ne̱ guun ya̱ raj se vaa gu̱un nucua̱j soj tinavi̱j soj nu̱' suun ca'ne' Diose̱ rihaan soj , qui'ya̱j uún Diose̱ , ne̱ asa̱' quisíj güii ca'na̱' uún Jesucristó rihaan chumii̱ nihánj ro' , ne̱ quisi̱j gue̱e̱ nu̱' suun vaa rihaan soj ado̱nj .
62005020	Faith	Ne̱ ne'en ní' se vaa a̱j ca'na' ta'níí Diose̱ , ne̱ qui'yaj suun so' che'é ní' , che'é rej ca've̱e xca̱j ní' cuentá che'é Diose̱ ya̱ , ne̱ ne'en ní' se vaa me ní' síí noco̱' man ma'a̱n ya̱ ta'níí so' Jesucristó , ne̱ Jesucristó ro' , me ma'a̱n ya̱ Diose̱ , ne̱ so' me síí qui'ya̱j ca̱yáán ní' ga̱ Diose̱ nu̱' cavii nu̱' ca'anj ado̱nj .
45012018	Recommendation	Ve'é cuma̱n soj ga̱ cunuda̱nj yuvii̱ , sese ca've̱j rá nij yuvii̱ , ne̱ se̱ cunu' ma'a̱n soj ga̱ yuvii̱ ma' .
58010023	Faith	Ne̱ yo'o̱ cuchuma̱n rá ní' se vaa ya̱ cavi̱i̱ sa̱' ní' , ne̱ se̱ guun vi̱j rá ní' daj chiha̱a̱ míj mei . 'O̱ se vaa che'é ga̱a̱ nucua̱j rá ní' man síí cataj se vaa sa̱' qui'ya̱j so' che'é ní' á .
43014027	Grace	“ Dan me se se xe̱j nu̱u̱ nimán 'u̱nj ta̱náj 'u̱nj rihaan soj , ne̱ se xe̱j nu̱u̱ nimán 'u̱nj rque̱j man soj , ne̱ se̱ tiha' yu'unj 'u̱nj man soj , nda̱a vaa 'yaj nij síí ma̱n rihaan chumii̱ nihánj ma' . Ya̱ ya̱ ga̱a̱ xe̱j nimán soj , qui'ya̱j yá 'u̱nj ado̱nj . Taj che'é quinano̱ rá soj ma' . Se̱ cuchu'vi' nimán soj ma' .
47005006	Faith	Che'é dan niga̱nj vaa nucua̱j nimán núj , ne̱ dan me se ne'en núj se vaa ga̱a vaa nee̱ man núj nihánj cuano̱ ro' , ne̱ taj va̱j núj ne̱ rej xta̱' ga̱ síí 'ni̱j ra'a man ní' ma' .
43012047	Grace	“ Ne̱ ca've̱e se se̱ ca'vej rá yo'o̱ so' cuno̱ so' se‑na̱na̱j nana̱ catúj xréé so' , tza̱j ne̱ nuveé 'u̱nj me síí cuta̱' cacun' xráá so' a̱ ma' . 'O̱ se nuveé che'e̱ se cuta̱' 'u̱nj cacun' xráá yuvii̱ me ca'ná' 'u̱nj rihaan chumii̱ nihánj ma' . Tana̱nj ca'ná' 'u̱nj rihaan chumii̱ nihánj che'é rej ti̱nanii 'u̱nj man nij yuvii̱ ma̱n rihaan chumii̱ nihánj rihaan chrej chi'i̱i̱ uun chij nimán nij so' ado̱nj .
62003012	Sin	Dan me se se̱ qui'yaj ní' nda̱a vaa qui'yaj síí cu'na̱j Caín ga̱a naá ma' . 'O̱ se si̱j noco̱' tucuáán chi'i̱i̱ me so' , ne̱ ticavi' so' tinúú so' ado̱nj . Ne̱ me che'é qui'yaj so' da̱nj , rá soj ga̱ . 'O̱ se nu̱' rasu̱u̱n qui'yaj so' me se ina̱nj chi'i̱i̱ ndo'o qui'yaj ma'a̱n so' , ne̱ tinúú so' me se sa̱' ina̱nj vaa rasu̱u̱n qui'yaj tinúú so' , ne̱ che'é dan guun xco̱j ruva̱a̱ rá so' ni'ya̱j so' tinúú so' ado̱nj .
66016020	Description	Ga̱a ne̱ cunánj cunuda̱nj nij yo'óó na̱j tanu̱u̱ rihaan na ya'a̱nj do̱' , cayuu cunuda̱nj nij quij xca̱a̱n do̱' , ne̱ ne curuvi̱' a̱ 'ó nij quij a̱ ma' .
58011012	Description	Dan me se nda̱' se da̱j doj cavi̱' síí chii nga̱ yo' , tza̱j ne̱ xna'anj ndo'o nij so' , ne̱ ase vaa que'e̱e̱ ndo'o nij yati' ma̱n rej xta̱' ro' , da̱nj vaa guun que'e̱e̱ uxrá nij tuvi̱' nij so' nij síí israelitá yo' , ne̱ dan me se ase vaa na̱j yo'óó chru̱u̱ tu'va na ya'a̱nj ro' , cunuda̱nj vaa xna'anj nij so' na̱nj ado̱nj .
54001017	Faith	Nu̱' cavii nu̱' ca'anj cata̱j ní' se vaa sa̱' uxrá vaa Diose̱ , ne̱ so' me síí gu̱un chij nu̱' cavii nu̱' ca'anj , ne̱ daj chiha̱a̱ míj se̱ cavi' so' ma' . Ne ruvi' so' ni'ya̱j yuvii̱ ma' . Taj va̱j 'ó Diose̱ ma' . O̱rún' so' me Diose̱ ya̱ ado̱nj . Veé da̱nj ga̱a̱ ya̱ ei .
66014007	Faith	Ga̱a ne̱ dan me se nucua̱j ndo'o ca'mii so' , cataj so' , ne̱ : ― Cara̱a̱ cochro̱j nij soj rihaan Diose̱ , ne̱ ve'é ca'mi̱i̱ soj che'é so' ei . 'O̱ se a̱j quisíj orá ca'ne̱' so' cacun' che'é yuvii̱ na̱nj ado̱nj . Dan me se na'vi̱j soj rihaan so' , che'é se so' me síí qui'yaj rej xta̱' do̱' , yo'óó do̱' , na ya'a̱nj do̱' , rej avii na do̱' a ― taj se‑mo̱zó Diose̱ yo' cunoj a .
44006001	Description	Ne̱ güii dan me se guun ri̱i̱ doj nij síí tucu'yón sena̱na̱ Jesucristó , ne̱ dan me se ta'a̱j nij so' me síí a'mii xna'ánj griego , ne̱ yo'ó ta'a̱j nij so' me síí a'mii xna'ánj hebreo a . Ne̱ dan me se nij ca'mii nij síí a'mii xna'ánj griego ni'ya̱j nij so' man nij síí a'mii xna'ánj hebreo , che'é se chá go' nij síí a'mii xna'ánj hebreo yo' rihaan nij chana̱ nique̱ cavi' nica̱ daj a̱ güii a . Ne̱ rihaan nij chana̱ nique̱ cavi' nica̱ níí a'mii xna'ánj griego me se ne cuya̱a̱n go̱' nij so' se chá cha̱ nij no' a̱ ma' . Ne̱ che'é dan a'maan rá nij síí a'mii xna'ánj griego a .
60002021	Grace	'O̱ se canacúún Diose̱ man ní' canoco̱' ní' man so' ne̱ quira̱n' ní' sayuun ado̱nj . Tana̱nj Jesucristó , tza̱j ne̱ quiran' so' sayuun che'é ní' , ne̱ ca'ne' sa̱' gue̱e̱ rá so' ga̱a quiran' so' da̱nj ado̱nj . Dan me se nda̱a rá se vaa ca'ne' rá Jesucristó ga̱a quiran' so' sayuun che'é ní' ro' , da̱nj ga̱a̱ gue̱e̱ ca'ne̱' rá ní' quira̱n' ní' sayuun , rá so' ei .
53003010	Recommendation	'O̱ se ga̱a cayáán núj ga̱ soj , ne̱ tana̱nj nata' núj nana̱ nihánj rihaan soj ca'mi̱i̱ soj a : “ sese vaa 'o̱ síí na'vej rá qui'ya̱j suun , ne̱ se̱ chá so' chraa ma' ” , taj núj rihaan soj ado̱nj .
43003016	Grace	Dan me se 'e̱e̱ uxrá rá Diose̱ ni'ya̱j Diose̱ man ní' si̱j ma̱n rihaan chumii̱ nihánj , ne̱ nda̱' se o̱rún' ta'níí Diose̱ , tza̱j ne̱ rqué u̱u̱n Diose̱ ta'níí so' yo' , ca'na̱' ta'níí so' rihaan chumii̱ nihánj , ne̱ cataj Diose̱ se vaa nij yuvii̱ amán rá ni'ya̱j man ta'níí so' ro' , se̱ cavi' nij so' daj chiha̱a̱ míj ma' . Tana̱nj cane̱ nij so' ga̱ Diose̱ nu̱' cavii nu̱' ca'anj na̱nj ado̱nj .
44019015	Description	Ga̱a ne̱ nana̱ chre̱e yo' ro' , ca'mii rihaan nij so' , ne̱ cataj yo' : ― Ne̱ 'u̱nj me se ne'enj man Jesucristó , ne̱ ne'enj da̱j si̱j me Pabló a . Tza̱j ne̱ soj me se ne ne'en uxrá 'u̱nj man soj a̱ ma' ― taj nana̱ chre̱e yo' rihaan chi̱j nij so' a .
66019019	Violence	Ga̱a ne̱ quene'én 'u̱nj man xcuu yuva̱a̱ yo' ga̱ nij síí nica̱j suun rey uun chij rihaan chumii̱ ga̱ nij tanuu nu̱u̱ rihaan nij so' , ne̱ dan me se a̱j nuu chre̱' nij so' cunu̱' nij so' ga̱ síí ta̱j xráá cuayó catzi̱i̱ do̱' , ga̱ nij tanuu nu̱u̱ rihaan so' do̱' a .
44027002	Description	Dan me se cavii núj ga̱ tinú' Aristarco síí cavii chuman' Tesalónica chuman' na̱j estadó Macedonia rque 'o̱ rihoo chéé rihaan na a . Ne̱ xa̱' rihoo yo' , tza̱j ne̱ rihoo cavii chuman' Adramitio me yo' , ne̱ ca'a̱nj yo' nda̱a nij chuman' na̱j tu'va na ya'a̱nj estadó Asia a .
58013003	Recommendation	Se̱ ni'yón soj tinúú soj síí 'ni̱j taga' ma' . Dan me se gu̱un rá soj nda̱a adi̱' se ma'a̱n soj 'nij taga' ga̱ tinúú soj a . Ne̱ se̱ ni'yón soj tinúú soj síí ran' sayuun 'yaj yuvii̱ ma' . Dan me se gu̱un rá soj nda̱a adi̱' se ma'a̱n soj 'yaj yuvii̱ sayuun man a .
51003017	Recommendation	Yuvii̱ noco̱' man Jesucristó me soj , ne̱ che'é dan xca̱j soj cuentá da̱j me rá Jesucristó qui'ya̱j soj do̱' , da̱j me rá Jesucristó ca'mi̱i̱ soj do̱' , da̱j qui'ya̱j soj canoco̱' soj man Jesucristó síí 'ni̱j ra'a man ní' do̱' , ne̱ ma̱a̱n che'é Jesucristó si̱j 'ni̱j ra'a man ní' nago̱' soj graciá rihaan Rej ní' Diose̱ ei .
48006006	Recommendation	Dan me se síí tucu'yón se‑na̱na̱ Diose̱ ro' , me se no̱ xcúún so' cuxra̱' ta'a̱j so' nu̱' se sa̱' rihaan síí tihaa̱n se‑na̱na̱ Diose̱ nana̱ sa̱' rihaan so' a .
44007005	Description	Tza̱j ne̱ a̱ doj yo'óó ne rque̱ Diose̱ rihaan síí cu'na̱j Abraham ma' . Ne̱ a̱ 'ó ta'níí Abraham ne ca'nga̱a̱ ga̱a cata' tu'va Diose̱ rihaan so' se vaa gu̱un si'ya̱j nij ta'níí ta'nij si'no̱ Abraham man yo'óó nihánj na̱nj á .
44007019	Description	Ne̱ so' me síí tiha' yu'unj man tuvi' ní' nij yuvii̱ israelitá , ne̱ tucuxru' so' man xi̱i ní' nij yuvii̱ israelitá yo' a . Dan me se ca'ne' so' suun se vaa quiri'i̱j nii man ta'níí nij yuvii̱ israelitá ne'ej leé no̱ xe' , che'é rej cavi̱' ta'níí nij so' a .
43020003	Description	Che'é dan cavii síí cu'na̱j Pedró ga̱ yo'ó síí tucu'yón se‑na̱na̱ Jesucristó yo' , ne̱ ca'anj ro̱j so' rej ta̱j yu'uj yo' ,
44024016	Faith	Che'é dan nu̱' se vaa 'yáj , tza̱j ne̱ ve'é ina̱nj 'yáj che'é rej se̱ guun quita̱j cacun' xráj rihaan Diose̱ do̱' , rihaan yuvii̱ do̱' ma' .
65001013	Description	Ase vaa rii ndo'o na ya'a̱nj yatan' chi'i̱i̱ rej tu'va na ya'a̱nj ro' , da̱nj vaa rii ndo'o nij so' se chi'i̱i̱ 'yaj nij so' quene'e̱n yuvii̱ , ne̱ ase vaa yati' natuná rej chéé 'o̱ 'o̱ yavii ro' , da̱nj vaa uún nij so' , ne̱ taj che'é ga̱a̱ nucua̱j rá ní' man nij so' ma' . Vaa güii , ne̱ ca'ne̱j Diose̱ man nij so' ca̱yáán nij so' rej rmi̱' ndo'o nu̱' cavii nu̱' ca'anj na̱nj ei .
48001012	Description	Ne̱ nuveé yuvi̱i̱ nata' nana̱ yo' rihanj ma' . Ne̱ taj síí tucu'yón nana̱ yo' manj ma' . Tza̱j ne̱ ma'a̱n ya̱ Jesucristó me síí qui'yaj xcaj 'u̱nj cuentá che'é nana̱ sa̱' yo' ado̱nj .
45007005	Sin	Asi̱j rque̱ me se qui'yaj suun ndo'o ní' che'é se‑tucua̱nj Moisés , ne̱ guun ndo'o rá ní' cuno̱ ní' rihaan Diose̱ , tza̱j ne̱ ne gu̱un nucua̱j ní' cuno̱ ní' ma' . Ma̱a̱n se tana̱nj a̱ guun doj rá ní' qui'ya̱j ní' cacun' , ga̱a ne̱ doj a̱ vaa cacun' qui'yaj nee̱ man ní' , ne̱ che'é dan vaa güii cavi̱' nu̱' nimán ní' ei .
54002007	Faith	Ne̱ cune' Diose̱ mán 'u̱nj guún 'u̱nj apóstol nata̱' rihaan yuvii̱ se vaa me rá Diose̱ cavi̱i̱ sa̱' nij yuvii̱ , tza̱j ne̱ ne tu̱cu'yón 'u̱nj man nij yuvii̱ israelitá ma' . Ma̱a̱n se ina̱nj nij yuvii̱ yaníj tucu'yón 'u̱nj da̱j qui'ya̱j nij so' , se vaa cuchuma̱n rá nij so' ni̱'yaj nij so' man Diose̱ , ne̱ cuno̱ nij so' nana̱ ya̱ ca'mii Diose̱ , taj 'u̱nj rihaan nij so' ado̱nj . Xa̱' nana̱ nihánj , tza̱j ne̱ nana̱ ya̱ uxrá me nana̱ nihánj , ne̱ ne a'mii ne̱ 'u̱nj ma' .
62003024	Faith	Ne̱ síí uno se‑na̱na̱ Diose̱ ro' , so' me síí yo'o̱ noco' man Diose̱ , ne̱ yo'o̱ ne Diose̱ ga̱ so' ado̱nj . Ne̱ nihánj me rej ne'en ní' se vaa yo'o̱ ne Diose̱ ga̱ ní' ei . Che'é se xcaj ní' cuentá se vaa 'yaj suun Nimán Diose̱ nimán ní' , che'é dan ne'en ní' se vaa ne̱ Diose̱ ga̱ ní' ado̱nj .
46010024	Recommendation	Se̱ guun nano̱' ní' se sa̱' ga̱a̱ rihaan ma'a̱n ina̱nj ní' ma' . 'O̱ se no̱ xcúún ní' nano̱' ní' se sa̱' ga̱a̱ rihaan yo'ó yuvii̱ ado̱nj . Da̱nj qui'ya̱j ní' , ga̱a ne̱ cavi̱i̱ sa̱' doj ní' ei .
45012016	Recommendation	ne̱ ve'é qui'ya̱j soj rihaan tinúú soj nij síí amán rá ni'ya̱j man Jesucristó a . Se̱ guun rá soj ca̱ta̱ ma'a̱n soj suun sa̱' doj ma' . Ma̱a̱n se nano̱' soj man nij yuvii̱ u̱u̱n taj suun ata̱ , ne̱ canicu̱n' soj ga̱ nij so' a . Se̱ cataj soj se vaa si̱j avii ndo'o raa̱ me soj ma' .
49004031	Recommendation	Ca'ne̱' rá soj ga̱ suun nachri' ni'ya̱j tinúú á . Ca'ne̱' rá soj ga̱ suun axríj yuva̱a̱ man tinúú á . Ca'ne̱' rá soj ga̱ suun a'maan rá á . Se̱ caguáj soj doj rihaan tinúú soj ma' . Se̱ ca'mii soj doj nana̱ nij che'é tinúú soj ma' . Quiri'i̱j soj cunuda̱nj chrej chi'i̱i̱ yo' á .
51001025	Faith	Síí 'yaj suun che'é nij soj si̱j noco̱' man Jesucristó mej , ne̱ Diose̱ me síí cune' mán 'u̱nj nata̱' 'u̱nj cunuda̱nj se‑na̱na̱ Diose̱ rihaan nij soj a .
66001014	Description	Ne̱ raa̱ so' do̱' , yuvé raa̱ so' do̱' , me se catzi̱i̱ ndo'o vaa yo' a . Dan me se ase vaa cachij xráá matzinj catzi̱i̱ do̱' , ase vaa yu've' do̱' , da̱nj vaa raa̱ so' a . Ne̱ rlij rihaan so' ro' , ase vaa ya'an vaa yo' , chuguu̱n yo' a .
47004015	Grace	'O̱ se ina̱nj che'é soj ran' núj nu̱' se vaa ran' núj , tza̱j ne̱ che'é se me rá núj ni̱caj que'e̱e̱ soj se lu̱j qui'yaj Diose̱ , ga̱a ne̱ gu̱un ri̱i̱ doj ní' si̱j nago' graciá rihaan Diose̱ , ne̱ gu̱un ri̱i̱ doj ní' si̱j ve'é a'mii che'é Diose̱ ado̱nj .
43006056	Faith	Ne̱ síí chá nee̱ manj ne̱ co'o ton manj me se yo'o̱ ca̱yáán so' ga̱ 'u̱nj , ne̱ yo'o̱ ca̱yáán 'u̱nj ga̱ so' chugua̱nj .
43011027	Faith	Ga̱a ne̱ cataj no' : ― Chumán raj , Señor . Dan me se a̱j cuchumán raj se vaa si̱j ca'néé Diose̱ ti̱nanii man núj rihaan sayuun mé so̱' , ne̱ ta'ni̱j Diose̱ mé so̱' , ne̱ ca'ná' so̱' rihaan chumii̱ nihánj a ― taj no' rihaan Jesucristó a .
44002042	Faith	Dan me se yo'o̱ canoco' raan nij síí noco̱' man Jesucristó nana̱ tucu'yón nij apóstol rihaan nij so' , ne̱ yo'o̱ guun tuvi̱' cunuda̱nj nij so' a . Ne̱ yo'o̱ cuxra' ta'a̱j nij so' rachrúún chá nij so' , ne̱ yo'o̱ chre̱' cachíín ni'ya̱j nij so' rihaan Diose̱ a .
58001009	Grace	Niha̱' ina̱nj rá so̱' ca̱nocó' so̱' chrej sa̱' , tza̱j ne̱ nachri' uxrá so̱' chrej chi'i̱i̱ ei . Che'é dan Diose̱ síí uun chij rihaan so̱' ro' , cune' so' mán so̱' , se vaa cavi̱i̱ sa̱' so̱' doj rihaan nij tuví' so̱' a ” , taj danj Diose̱ a .
44012002	Violence	Ne̱ raa̱ neê espadá ticavi' tanuu man síí cu'na̱j Jacobo tinúú síí cu'na̱j Juan , qui'yaj Herodes a .
55002016	Recommendation	Se̱ nanó xre̱j so̱' nana̱ a'mii rma'a̱n ta'a̱j yuvii̱ ma' . A'mii a'mii u̱u̱n nij so' , tza̱j ne̱ che'é nana̱ a'mii nij so' ro' , me se doj a̱ 'yaj nij so' se vaa na'vej rá Diose̱ qui'ya̱j nij so' ado̱nj .
62003015	Sin	Dan me se xa̱' taran' nij síí nachri' ni'ya̱j man tinúú me se ase̱ vaa síí ticavi' man tinúú ro' , vaa nij so' , ne̱ ne'en soj se vaa daj chiha̱a̱ míj se̱ ca'vee ga̱a̱ i'na̱' síí vaa da̱nj rihaan Diose̱ nu̱' cavii nu̱' ca'anj ma' .
43021015	Faith	Dan me se ga̱a quisíj chá ruvá nij so' , ne̱ xná'anj Jesucristó man Simón Pedró , cataj so' : ― Cu̱nó so̱' ca'mi̱j , Simón ta'níí Jonás . Doj a̱ 'e̱e̱ rá so̱' manj rihaan nij síí nihánj na' ― taj Jesucristó , xná'anj so' man Pedró a . ― Ne'en ma̱'án so̱' se vaa 'e̱e̱ raj mán so̱' , Señor ― taj Pedró rihaan Jesucristó a . ― Ve'é rque̱ so̱' cha̱ daán 'u̱nj matzinj á ― taj Jesucristó ni'ya̱j Jesucristó nu̱' nij síí noco̱' man so' a .
46012008	Grace	Dan me se yo'o̱ tinúú ní' a'mii nana̱ cu̱u , 'yaj Nimán Diose̱ , ne̱ avii ndo'o raa̱ yo'ó tinúú ní' , 'yaj uún ma'a̱n Nimán Diose̱ ,
44007013	Description	Dan me se quisíj vi̱j ca'anj nij so' rej Egiptó , ga̱a ne̱ cataj xna'anj José rihaan nij so' se vaa tinúú nij so' me so' , ga̱a ne̱ dan me se xcaj Faraón cuentá me rej cavii José a .
60003010	Recommendation	'O̱ se nana̱ nihánj nó rihaan danj Diose̱ , taj yo' se vaa : “ Sese me rá yo'o̱ so' gu̱un niha̱' rá so' ca̱yáán so' , ne̱ sese me rá so' cavi̱i̱ sa̱' so' , ne̱ se̱ ca'mii so' nana̱ nij se̱ ca'mii so' nana̱ ne̱ se̱ ca'mii so' nana̱ chre̱e do̱' ma' .
44004032	Description	Dan me se yo'o̱ cuya̱a̱n vaa rá cunuda̱nj nij síí cuchumán rá ni'ya̱j man Jesucristó , ne̱ a̱ 'ó nij síí noco̱' man Jesucristó ne taj se vaa sesi'ya̱j o̱rún' me rasu̱u̱n ma' . Tana̱nj nu̱' rasu̱u̱n ma̱n rihaan 'o̱ 'o̱ nij so' ro' , me si'yaj taran' nij so' , taj nij so' , ne̱ 'o̱ chre̱' mán nij so' , ne̱ 'o̱ chre̱' a'mii nij so' , ne̱ o̱rún' rasu̱u̱n si'yaj cunuda̱nj nij so' a .
46015003	Grace	'O̱ se asino ya̱a̱n nataj nana̱ sa̱' narí' 'u̱nj rihaan soj , ne̱ nana̱ cataj xna'anj nii rihanj me nana̱ nihánj , se vaa cavi' Jesucristó che'é cacun' tumé ní' , nda̱a vaa taj danj Diose̱ a .
66018024	Violence	Ne̱ ma̱'án so̱' tumé cacun' se vaa cavi' nij síí nata' se‑na̱na̱ Diose̱ cavi' nij síí vaa sa̱' rihaan Diose̱ cavi' cunuda̱nj nij síí ticavi' nii rihaan chumii̱ ado̱nj ― taj se‑mo̱zó Diose̱ yo' , ca'mii so' rihaan chuman' noco̱o cu'na̱j Babilonia a .
44013048	Faith	Dan me se ga̱a cuno nij síí yaníj sena̱na̱ Pabló , ne̱ guun niha̱' uxrá rá nij so' , ne̱ ve'é ca'mii nij so' che'é sena̱na̱ Diose̱ si̱j 'ni̱j ra'a man ní' a . Ne̱ cunuda̱nj nij síí cune' Diose̱ ca̱yáán rihaan Diose̱ nu̱' cavii nu̱' ca'anj ro' , cuchumán rá nij so' cuno nij so' nana̱ yo' a .
66022020	Description	Dan me se Jesucristó síí nata' ya̱ nana̱ nihánj me se taj so' , ne̱ : ― Ra'ya̱nj cuchi̱j rihaan soj ei ― taj so' rihaan ní' a . “ Veé da̱nj ga̱a̱ ya̱ ei . Cuva̱' so̱' Jesucristó , cuva̱' so̱' si̱j 'ni̱j ra'a man núj á ” , taj ní' rihaan Jesucristó ado̱nj .
50004009	Recommendation	Nu̱' nana̱ tucu'yón 'u̱nj man soj do̱' , nu̱' rasu̱u̱n qui'yáá 'u̱nj quene'en soj do̱' , nu̱' nana̱ ca'mii 'u̱nj cuno soj do̱' , da̱nj qui'ya̱j uún soj á . Ga̱a ne̱ ca̱yáán ma'a̱n Diose̱ ga̱ soj , ne̱ Diose̱ me síí naqui'yaj dínj nimán yuvii̱ ei .
53003015	Recommendation	Tza̱j ne̱ se̱ nachri' soj ni̱'yaj soj man síí rmi̱i̱ yo' ma' . Tana̱nj ve'é qui'ya̱j soj , nago̱' soj chrej nucua̱j man so' á . 'O̱ se tinúú soj me so' ado̱nj .
51002008	Recommendation	Tu̱mé soj man soj se̱ gaa na̱nj tiha̱' yu'unj yuvii̱ man soj á . Me rá nij yuvii̱ canoco̱' soj se‑tucua̱nj nij so' , tza̱j ne̱ nuvi' yu'vee nó se‑tucua̱nj nij so' rihaan tucuáán sa̱' noco̱' ní' mei . Ma̱a̱n se nana̱ tiha' yu'unj me nana̱ a'mii nij so' , ne̱ se̱ quinanii soj rihaan cacun' tumé soj , qui'ya̱j nana̱ yo' a̱ man ado̱nj . Ma̱a̱n se nana̱ yo' ro' , nana̱ tucu'yón na̱nj tuvi' nij yuvii̱ rihaan nij yuvii̱ me nana̱ yo' , ne̱ se‑na̱na̱ nij ya'anj ma̱n rihaan chumii̱ nihánj me nana̱ yo' , tza̱j ne̱ nuveé se‑na̱na̱ Jesucristó me nana̱ yo' ma' .
50003014	Faith	ne̱ 'yaj suun uxraj , ne̱ ca'na̱' güii qui'ya̱j cananj qui'ya̱j Diose̱ , ne̱ cavi̱i̱ sa̱' 'u̱nj , qui'ya̱j Diose̱ , ne̱ nacu̱nj Diose̱ manj cavi̱i̱ 'u̱nj rej xta̱' , che'é se 'u̱nj me síí noco̱' man Jesucristó ado̱nj .
56002014	Faith	Ne̱ so' me síí ca'néé nimán cavi̱' che'é ní' , che'é rej ca've̱e ca'ne̱' rá ní' ga̱ me ma'a̱n tucuáán chi'i̱i̱ canoco' ní' ga̱a rque̱ , ne̱ ca've̱e cunu̱u sa̱' ní' , ne̱ gu̱un ní' yuvii̱ noco̱' man o̱rún' so' , ne̱ gu̱un niha̱' ndo'o rá ní' qui'ya̱j suun ní' suun sa̱' ado̱nj .
43005024	Faith	“ Ya̱ ya̱ cata̱j xna'anj 'u̱nj rihaan soj cuano̱ se vaa síí uno se‑na̱na̱j ne̱ amán rá ni'ya̱j man síí ca'néé manj ro' , se̱ cuta' Diose̱ cacun' xráá so' ma' . Dan me se daj chiha̱a̱ míj se̱ cavi' nu̱' so' ma' . Tana̱nj ga̱a̱ i'na̱' so' nu̱' cavii nu̱' ca'anj ga̱ Diose̱ ado̱nj .
66021015	Description	Ne̱ se‑mo̱zó Diose̱ síí ca'mii ga̱ 'u̱nj ro' , nica̱j so' 'o̱ vará aga' oró míí , che'é rej xca̱j ta'nga' so' chuman' do̱' , nij ta'yaa do̱' , nu̱' chingá do̱' a .
50003019	Sin	Vaa güii caca̱a̱ ndo'o nij so' ei . Ina̱nj nee̱ man nij so' aráya'a̱nj nij so' , tza̱j ne̱ Diose̱ ne noco' nij so' ma' . Nij 'yaj nij so' , tza̱j ne̱ ne na'a̱j nij so' ma' . Tza̱j ne̱ sa̱' uxrá 'yaj nij so' , rá ma'a̱n nij so' chugua̱nj . Ina̱nj che'é rasu̱u̱n ruvi' rihaan chumii̱ nihánj xcaj nij so' cuentá na̱nj ado̱nj .
54003006	Sin	Sese síí noco̱' naca̱ se‑tucua̱nj Diose̱ me yo'o̱ so' , ne̱ se̱ gaa na̱nj ca'mi̱i̱ so' ne̱ quira̱n' so' sayuun ga̱ síí chre̱e se vaa caca̱a̱ so' , qui'ya̱j Diose̱ ei .
65001003	Recommendation	Dan me se guun ndo'o raj cachro̱nj nana̱ rihaan yanj ca'ne̱j 'u̱nj rihaan soj che'é da̱j ga̱a̱ cavi̱i̱ sa̱' ndo'o taran' ní' vaa güii qui'ya̱j Diose̱ , tinu̱j , nocoj . Tza̱j ne̱ ya̱j me se no̱ xcúnj cachro̱nj yo'ó nana̱ rihaan yanj , ne̱ cata̱j xna'anj 'u̱nj rihaan soj se vaa te̱rquee̱ ndo'o soj canoco̱' raan soj se‑tucua̱nj Diose̱ tucuáán tucuachén nij síí nata' se‑na̱na̱ Jesucristó rihaan soj si̱j cunuu sa̱' rihaan Diose̱ a .
44004002	Description	'O̱ se ne gu̱un niha̱' rá nij so' ga̱a cuno nij so' nana̱ tucu'yón Pedró ga̱ Juan man nij yuvii̱ nana̱ se vaa Jesucristó me 'o̱ síí cunuu i'na̱' uún ga̱a cavi' so' a .
66018005	Sin	'O̱ se a̱j ne'en Diose̱ se vaa noco̱o ndo'o cacun' ta̱j xráá nij so' , ne̱ nihánj me se qui'ya̱j Diose̱ sayuun man nij so' chugua̱nj .
43004046	Description	Dan me se ca'anj uún so' chuman' Caná chuman' na̱j estadó Galilea a . Chuman' yo' me chuman' naqui'yaj so' na vinó man na u̱u̱n ga̱a rque̱ a . Ne̱ chuman' Capernaum ro' , ne yo'o̱ síí nica̱j suun rihaan rey a . Ne̱ canó chi'ii̱ man ta'níí so' 'o̱ snó'o cunii a .
45012011	Recommendation	Se̱ gaa rmi̱i̱ soj ma' . Tza̱j ne̱ ga̱a̱ niha̱' rá soj qui'ya̱j suun soj che'é síí 'ni̱j ra'a man ní' ei .
60001008	Faith	Ne̱ Jesucristó me se nda̱' se ne quene'e̱n rihaan soj man so' , tza̱j ne̱ amán rá soj ni'ya̱j soj man so' , ne̱ ne ne'en xa̱' rihaan soj man so' nihánj cuano̱ , tza̱j ne̱ che'é se cuchumán ya̱ rá soj ni'ya̱j soj man so' ro' , che'é dan guun niha̱' uxrá rá soj che'é se a̱j ne'en soj se vaa cavi̱i̱ sa̱' uxrá soj ado̱nj .
62004013	Grace	Dan me se che'é se rqué Diose̱ Nimán Diose̱ rihaan ní' ro' , che'é dan ne'en ní' se vaa si̱j noco̱' man Diose̱ me ní' ne̱ yo'o̱ ne so' nimán ní' a .
43019029	Description	Ya̱nj 'o̱ xruj nu̱u̱ na vinó yu̱u̱ rihaan yo'óó , ne̱ nica̱j nij so' 'o̱ yataa̱n esponja , ne̱ tucua'anj nij so' yataa̱n rque na vinó yu̱u̱ yo' , ne̱ cuta' nij so' raa̱ 'o̱ coj hisopo , ne̱ cachrón nij so' yataa̱n yo' tu'va Jesucristó a .
51001013	Grace	Asino ya̱a̱n me se guun chij síí chre̱e rihaan ní' , ne̱ ina̱nj cacun' qui'yaj ní' , ne̱ ase vaa síí chéé rej rmi̱' ro' , da̱nj vaa ní' , ne̱ taj se qui'yá' xca̱j ní' cuentá che'é Diose̱ tza̱j ma' . Tza̱j ne̱ ya̱j me se tinanii Diose̱ man ní' rihaan síí chre̱e , ne̱ guun chij Jesucristó ta'níí Diose̱ rihaan ní' , qui'yaj Diose̱ ya̱j ei . Dan me se 'e̱e̱ ndo'o rá Diose̱ man ta'níí so' ,
45016017	Recommendation	Chrej nucua̱j me narque̱j rihaan soj nihánj , tinu̱j , nocoj . Dan me se vaa yuvii̱ me rá cunu̱' soj ga̱ tinúú soj che'é nana̱ a̱j nari' soj , ne̱ gu̱un na'a̱j soj che'é se‑na̱na̱ Diose̱ , qui'ya̱j nij so' , ne̱ che'é dan gu̱un yaníj soj rihaan yuvii̱ 'yaj da̱nj á .
45012007	Recommendation	Sese ca'ne' Diose̱ suun rihaan yo'ó ní' suun racuíj ní' man yuvii̱ , ne̱ da̱nj qui'ya̱j ní' qui'ya̱j suun ní' che'é tuvi' ní' uún á . Sese vaa suun rihaan yo'ó ní' suun tucu'yón ní' se‑na̱na̱ Diose̱ , ne̱ da̱nj qui'ya̱j uún ní' , tu̱cu'yón ní' se‑na̱na̱ Diose̱ á .
43016023	Faith	Ne̱ güii dan me se se̱ xná'anj soj a̱ doj nana̱ manj a̱ ma' . Ya̱ ya̱ cata̱j xna'anj 'u̱nj rihaan soj cuano̱ se vaa me ma'a̱n rasu̱u̱n cachi̱nj ni'ya̱j soj rihaan Réj Diose̱ ne̱ cata̱' tu'va soj se‑chu̱vij , ne̱ rque̱ so' nu̱' yo' man soj ado̱nj .
66021019	Description	Ne̱ canó me a̱' yahij chuguu̱n tu've̱e̱ ndo'o ro' , nó rihaan tacóó chuman' yo' a . Dan me se yo'o̱ yuvej xi̱j na̱j tacóó chraan ro' , me yahij jaspe , ne̱ yo'ó yuvej ro' , me yahij zafiro , ne̱ yo'ó yuvej ro' , me yahij ágata , ne̱ yo'ó yuvej ro' , me yahij esmeralda a .
59004017	Sin	Tza̱j ne̱ sese ne'en ní' da̱j me rá Diose̱ qui'ya̱j ní' , ne̱ ne 'yaj ní' nda̱a vaa me rá Diose̱ qui'ya̱j ní' , ga̱a ne̱ gu̱un ní' síí tumé ndo'o cacun' na̱nj ado̱nj .
66019005	Faith	Ga̱a ne̱ cunó 'u̱nj doj nana̱ cavii rej nicu̱n' chruun xlá sa̱' , ne̱ cataj nana̱ yo' : ― Ca'mi̱i̱ sa̱' ina̱nj soj rihaan Diose̱ síí noco̱' ní' man á . Dan me se soj si̱j 'yaj suun rihaan so' si̱j aráj cochro̱j rihaan so' ro' , ta'a̱j soj me síí nique̱ , ne̱ ta'a̱j soj me síí sa̱' ata̱ suun , ne̱ ca'mi̱i̱ sa̱' taran' soj che'é so' á ― taj nana̱ cavii rej nicu̱n' chruun xlá sa̱' yo' a .
47005002	Faith	'O̱ se aráj chej núj , che'é se me uxrá rá núj cu̱nuû núj nee̱ naca̱ yo' , nee̱ qui'yaj Diose̱ rej xta̱' che'é núj a .
48006004	Recommendation	Tza̱j ne̱ naqui'ya̱j cu̱u 'o̱ 'o̱ ní' da̱j 'yaj ma'a̱n ní' , ne̱ sese ve'é 'yaj ní' , ne̱ gu̱un niha̱' rá ní' che'é se vaa ve'é 'yaj ma'a̱n ní' ei . Tza̱j ne̱ ne nó xcúún ní' naqui'ya̱j cu̱u ní' da̱j 'yaj tinúú ní' ma' . Se̱ cataj ní' se vaa sa̱' doj 'yaj ní' rihaan tinúú ní' ma' .
46007036	Recommendation	Dan me se vaa ta'níí ta'a̱j soj chana̱ ya̱a̱n , ne̱ sa̱' doj cane̱ ma'a̱n no' tucuá soj , rá soj , tza̱j ne̱ sese chana̱ ya̱a̱n cachij me no' ne̱ me ndo'o rá no' xca̱j no' man snó'o , ne̱ sese a̱j xcaj rej no' cuentá se vaa nanó rá no' 'yaj ma'a̱n so' , ga̱a ne̱ ca've̱e go̱' so' man no' rihaan snó'o , ne̱ xca̱j tuvi' ro̱j so' ei . Dan me se sese se̱ ca'vee quina̱j u̱u̱n no' , rá rej no' , ne̱ no̱ xcúún rej no' rque̱ so' man no' ado̱nj . Nuveé cacu̱n' me yo' ma' . Ca've̱e xca̱j tuvi' chana̱ ya̱a̱n ga̱ 'o̱ snó'o ei .
43016002	Violence	'O̱ se se̱ ca'vej rá nij síí israelitá cunu̱u chre̱' soj ga̱ nij so' rá ve' tucu'yón nij so' se‑tucua̱nj Moisés ma' . Ne̱ quisi̱j güii gu̱un rá nij so' se vaa nuveé si̱j noco̱' man Diose̱ me soj , ne̱ gu̱un rá síí ticavi' man soj se vaa ve'é uxrá 'yaj suun so' rihaan Diose̱ ga̱a ticavi' so' man soj a .
66015001	Description	Ga̱a ne̱ quene'én 'u̱nj yo'ó rasu̱u̱n curuvi' rej xta̱' qui'yaj Diose̱ , ne̱ se xi̱j ndo'o me yo' , ne̱ rasu̱u̱n caráya'a̱nj yá' me yo' a . Dan me se quene'enj chi̱j se‑mo̱zó Diose̱ , ne̱ chi̱j sayuun ca'na̱' me nica̱j nij se‑mo̱zó Diose̱ yo' a . Ne̱ asa̱' quisíj guun sayuun yo' rihaan chumii̱ qui'yaj Diose̱ , ga̱a ne̱ ca'ne̱' rá Diose̱ ga̱ suun axríj yuva̱a̱ man chumii̱ a .
43018023	Description	Ga̱a ne̱ cataj Jesucristó rihaan so' a : ― Sese ca'mii chi'i̱i̱ 'u̱nj , ne̱ cata̱j so̱' me nana̱ chi'i̱i̱ ca'mij á . Tza̱j ne̱ sese ca'mii sa̱' 'u̱nj , ne̱ me che'é coxro so̱' manj ga̱ ― taj Jesucristó rihaan mozó coxro man so' a .
50004003	Recommendation	Vaa so̱' , ne̱ tuví' 'u̱nj síí sa̱' noco̱' raan man Diose̱ mé so̱' , ne̱ síí 'yaj suun ga̱ 'u̱nj me uún so̱' , ne̱ dan me se achíín ni̱'yáj rihaan so̱' ra̱cuíj so̱' man ro̱j chana̱ yo' , tinu̱j . Ro̱j chana̱ nihánj ga̱ yo'ó síí cu'na̱j Clemente do̱' , yo'ó nij tinúú 'u̱nj do̱' , qui'yaj suun ndo'o nij so' racuíj nij so' mán 'u̱nj ca'mii núj se‑na̱na̱ Diose̱ nana̱ sa̱' rihaan yuvii̱ , ne̱ no̱ se‑chuvi̱i nij so' rihaan yanj ta̱j rihaan Diose̱ se vaa ga̱a̱ i'na̱' nij so' rihaan Diose̱ nu̱' cavii nu̱' ca'anj ei .
66016006	Sin	'O̱ se nij síí ma̱n rihaan chumii̱ ro' , tucuayuu nij so' ton man nij síí sa̱' do̱' , ton man nij síí nata' se‑na̱na̱ so̱' do̱' , rihaan yo'óó , ne̱ nihánj me se rqué so̱' ton rihaan nij so' co'o̱ ma'a̱n nij so' ya̱j ado̱nj . Dan me se ya̱j me nayo̱n ya̱ cuentá nda̱a vaa qui'yaj nij so' ga̱a naá ei ― taj se‑mo̱zó Diose̱ síí tumé na yo' a .
45006002	Sin	Taj ma' . Se̱ guun qui'ya̱j ní' da̱nj ma' . 'O̱ se a̱j tanáj ní' chrej chi'i̱i̱ á . Asa̱' ca've̱e canoco̱' uún ní' chrej chi'i̱i̱ , rá soj ga̱ .
66017011	Violence	Ne̱ ma'a̱n xcuu yuva̱a̱ yo' me se síí cayáán asi̱j rque̱ me so' , ne̱ taj va̱j so' ne cuano̱ ma' . Ne̱ síí nica̱j suun rey tu̱nj me so' , tza̱j ne̱ yo'o̱ tuvi' yo'ó chi̱j nij síí nica̱j suun rey me uún so' , ne̱ cavi̱i̱ so' , ne̱ quiri̱' nu̱' so' na̱nj ado̱nj .
48004030	Recommendation	Tza̱j ne̱ xca̱j ní' cuentá me taj danj Diose̱ ei . Dan me se taj yo' se vaa : “ Quiri̱i̱ so̱' man ro̱j ta'ni̱j mozó cha̱na̱ ca'a̱nj yaníj ro̱j ta'ni̱j no' á . 'O̱ se o̱rún' ta'níí nica̱ so̱' níí ne uun mozó me síí gu̱un síí si'ya̱j nu̱' si'yáá so̱' vaa güii ei . Ne̱ xa̱' ta'níí chana̱ uun mozó , tza̱j ne̱ daj chiha̱a̱ míj ne nó xcúún ta'níí mozó cha̱na̱ yo' quiri̱' yo' ta'a̱j si'yáá so̱' ma' ” . Dan me se da̱nj vaa nana̱ ca'mii Diose̱ rihaan Abraham nana̱ no̱ rihaan danj Diose̱ a .
54006009	Sin	Tza̱j ne̱ xa̱' nij yuvii̱ me rá gu̱un ru'vee me se achiin que'e̱e̱ rasu̱u̱n man nij so' , rá nij so' , ne̱ ne uun nucua̱j nij so' canoco̱' nij so' man Diose̱ a̱ mei . Ne̱ nda̱a uun rá nij so' qui'ya̱j nij so' cacun' che'é rej qui'ya̱j canaán nij so' rasu̱u̱n ga̱a̱ rihaan nij so' , ne̱ dan me se ran' ndo'o nij so' sayuun , ne̱ síj , ga̱a ne̱ yu̱u̱n che'e̱ quiri̱' nij so' na̱nj ei .
66017016	Violence	Ne̱ xcuu yuva̱a̱ yo' do̱' , chi̱' nij cúú ta̱j raa̱ xcuu yuva̱a̱ do̱' , nachri' ndo'o nij so' ni'ya̱j nij so' man chana̱ niha̱' rá ga̱ chii yo' a . Ne̱ quiri̱' nu̱' no' , qui'ya̱j nij so' , ne̱ cánj u̱u̱n ga̱a̱ no' , qui'ya̱j nij so' , ne̱ cha̱ nij so' man no' , ne̱ caca̱a̱ nu̱' no' , qui'ya̱j nij so' na̱nj ei .
46008003	Faith	Tza̱j ne̱ sese ya̱ aráj cochro̱j yo'o̱ so' rihaan Diose̱ , ne̱ ya̱ ne'en Diose̱ man so' uún ado̱nj .
45003009	Sin	Me nana̱ ca'mi̱i̱ ní' che'é ní' si̱j israelitá ga̱ . Sa̱' doj vaa ní' rihaan nij yuvii̱ yaníj na' . Taj ma' . Ma̱a̱n se a̱j cataj 'u̱nj se vaa 'o̱ cuya̱a̱n vaa se quij qui'yaj ní' si̱j israelitá ga̱ se quij qui'yaj nij yuvii̱ yaníj , ne̱ cunuda̱nj ní' tumé cacun' a .
44007041	Sin	Ne̱ güii dan me se qui'yaj nij yuvii̱ israelitá 'o̱ scúj le'e̱j , ne̱ guun yo' ya'anj noco̱' nij so' , ne̱ rqué ndo'o nij so' rasu̱u̱n rihaan ya'anj yo' , ga̱a ne̱ guun niha̱' rá nij so' ni'ya̱j nij so' ya'anj qui'yaj ma'a̱n nij so' a .
66009020	Sin	Ne̱ vaa yuvii̱ quinanii rihaan nij cuayó yo' , tza̱j ne̱ ne ca̱nica̱j nimán nij so' ta̱náj xco̱ nij so' chrej chi'i̱i̱ ma' . Tana̱nj yo'o̱ na'víj nij so' rihaan nij nana̱ chre̱e do̱' , rihaan ya'anj cacój yuvii̱ do̱' , ne̱ ya'anj cacój nij yuvii̱ me se aga' oró míí do̱' , aga' platá catzi̱i̱ do̱' , aga' cobre mare̱e do̱' , yahij do̱' , chruun do̱' , me u̱u̱n nij yo' a . Ne̱ dan me se nuvi' rihaan yo' ni̱'yaj yo' do̱' , nuvi' xréé yo' cuno̱ yo' do̱' , a̱ ma' . Ne chéé nij yo' do̱' , a̱ ma' .
47005011	Faith	Chu'vi' núj che'é se ne'en núj se vaa qui'ya̱j síí 'ni̱j ra'a man ní' sayuun man nij síí tumé cacun' , ne̱ che'é dan nago' núj chrej nucua̱j man yuvii̱ canoco̱' nij yuvii̱ man so' , ne̱ a̱j ne'en Diose̱ da̱j vaa nimán núj a . Ne̱ guun ya̱ rá 'u̱nj se vaa xca̱j ma'a̱n nij soj cuentá da̱j vaa nimán núj na̱nj ado̱nj .
49002003	Sin	Ne̱ ase vaa 'yaj nij yuvii̱ vaa da̱nj ro' , da̱nj qui'yaj gue̱e̱ taran' ní' ga̱a rque̱ , ne̱ qui'yaj ní' cacun' ga̱ nij so' , ne̱ qui'yaj ní' ina̱nj se me rá nee̱ man ní' qui'ya̱j ní' a . Ina̱nj se cavii raa̱ ma'a̱n ní' qui'yaj ní' , ne̱ yuvii̱ ca'maan rá Diose̱ ni'ya̱j Diose̱ man me ní' ga̱a rque̱ , ne̱ ase vaa nij yuvii̱ chéé rihaan chumii̱ nihánj cuano̱ ro' , ta'nga' da̱nj vaa ní' ga̱a rque̱ ei .
44002040	Recommendation	Ga̱a ne̱ nata' so' que'e̱e̱ doj nana̱ rihaan nij so' , ga̱a ne̱ nago' so' chrej nucua̱j man nij so' , cataj so' : ― Cu̱riha̱nj soj sca'núj tuvi' ní' síí noco̱' tucuáán chi'i̱i̱ , ga̱a ne̱ quinani̱i̱ soj rihaan sayuun ei ― taj Pedró rihaan nij yuvii̱ israelitá a .
45008013	Faith	'O̱ se sese aráya'a̱nj ndo'o soj man nee̱ man soj , ne̱ ca'a̱nj yaníj soj rihaan Diose̱ , qui'ya̱j ma'a̱n soj ado̱nj . Tza̱j ne̱ sese cuno̱ soj nana̱ a'mii Nimán Diose̱ , ne̱ se̱ ca'vej rá soj qui'ya̱j nee̱ man soj cacun' , ga̱a ne̱ yo'o̱ ga̱a̱ i'na̱' nimán soj ado̱nj .
45010011	Faith	Dan me se taj uún danj Diose̱ se vaa xa̱' síí amán rá ni'ya̱j man Jesucristó , tza̱j ne̱ se̱ guun na'a̱j so' ma' . Ya̱ cavi̱i̱ sa̱' so' ado̱nj . Da̱nj taj danj Diose̱ a .
45001008	Faith	Cuno yuvii̱ ma̱n nu̱' cachra̱' rihaan chumii̱ se vaa amán rá nij soj ni'ya̱j soj Diose̱ , ne̱ che'é dan me nagó' 'u̱nj graciá rihaan Diose̱ , ne̱ racuíj Jesucristó mán 'u̱nj nago̱' 'u̱nj graciá rihaan Diose̱ che'é cunuda̱nj soj ei .
52001004	Faith	Dan me se 'e̱e̱ rá Diose̱ man soj , tinu̱j , nocoj . Ne̱ ne'en núj se vaa narii Diose̱ man soj canoco̱' soj man so' ado̱nj .
60004008	Recommendation	Ne̱ suun sa̱' noco̱o doj qui'ya̱j soj me nihánj , ne̱ ga̱a̱ 'e̱e̱ rá soj man tuvi' soj nij síí amán rá ni'ya̱j man Jesucristó , ne̱ sese 'e̱e̱ rá ní' tuvi' ní' , ga̱a ne̱ quinavi̱j ndo'o nij cacun' tumé tuvi' ní' , qui'ya̱j ní' ado̱nj .
44027001	Description	Dan me se guun ya̱ rá síí cu'na̱j Festo se vaa ca'a̱nj núj nda̱a yo'óó noco̱o Italia rej ne̱ síí nica̱j suun emperador cu'na̱j César a . Ga̱a ne̱ tacuachén so' man Pabló do̱' , man yo'ó do̱j síí 'ni̱j taga' do̱' , rihaan 'o̱ tanuu uun chij rihaan 'o̱ cientó tanuu , ne̱ Julio cu'na̱j tanuu yo' , ne̱ síí nu̱u̱ rihaan ma'a̱n síí nica̱j suun emperador me so' a .
66015003	Faith	Ne̱ achráá nij so' chra' qui'yaj síí cu'na̱j Moisés síí qui'yaj suun che'é Diose̱ ga̱a naá , ne̱ xra' matzinj le'e̱j me chra' yo' a . Ne̱ nihánj me nana̱ cachráá nij so' a : ― Xi̱j ndo'o ne̱ ya'a̱nj ndo'o vaa nu̱' suun qui'yaj suun so̱' , Diose̱ si̱j ne'en qui'ya̱j cunuda̱nj si̱j 'ni̱j ra'a man núj á . Tucuáán nica̱ ne̱ tucuáán ya̱ me nu̱' tucuáán cuchruj so̱' , ne̱ síí nica̱j suun rey uun chij rihaan cunuda̱nj yuvii̱ mé so̱' á .
60002002	Faith	Ase vaa me ndo'o rá leé no̱ cutzi̱i leé no̱ too ro' , da̱nj gu̱un ndo'o rá soj tu̱cu'yón soj se‑na̱na̱ Diose̱ nana̱ ya̱ , ne̱ ase vaa racuíj too man leé no̱ achij leé no̱ ro' , da̱nj ga̱a̱ ra̱cuíj se‑na̱na̱ Diose̱ man soj cunu̱u sca̱' nimán soj chugua̱nj . Dan , ga̱a ne̱ cavi̱i̱ sa̱' ndo'o soj , qui'ya̱j Diose̱ ei .
66014013	Faith	Ga̱a ne̱ cunó 'u̱nj yo'ó nana̱ cavii rej xta̱' , ne̱ nana̱ yo' cataj rihanj a : ― Cachro̱n so̱' nana̱ nihánj rihaan yanj á . Cachro̱n so̱' se vaa nij síí noco̱' man síí 'ni̱j ra'a man soj me se sese cavi̱' nij so' rej rihaan ya̱j , ne̱ vaa che'é gu̱un niha̱' rá nij so' ei . 'O̱ se cavi̱i̱ sa̱' nij so' na̱nj á . Ne̱ Nimán Diose̱ taj se vaa ca'ne̱' rá nij so' ga̱ suun 'yaj suun , ne̱ nara̱a̱n rá nij so' a . 'O̱ se yu̱u̱n che'e̱ cavi̱i̱ sa̱' nij so' che'é suun sa̱' a̱j qui'yaj suun nij so' ado̱nj , cachro̱n so̱' á ― taj nana̱ cavii rej xta̱' yo' a .
59001027	Faith	Cata̱j xna'anj 'u̱nj rihaan soj me síí me síí noco̱' ya̱ man Rej ní' Diose̱ a . Síí racuíj man xnii nique̱ do̱' , síí racuíj man chana̱ nique̱ do̱' , síí ne noco' man síí chi'i̱i̱ ma̱n rihaan chumii̱ nihánj do̱' , so' me síí noco̱' ya̱ man Diose̱ ado̱nj .
51002004	Recommendation	Nana̱ nihánj me taj xna'anj 'u̱nj rihaan nij soj che'é se na'vej rá 'u̱nj tiha̱' yu'unj yuvii̱ man soj a . Dan me se vaa yuvii̱ me rá caxri̱i̱ nana̱ chi'i̱i̱ rque soj , tza̱j ne̱ me rá 'u̱nj ca̱ráán 'u̱nj chrej rihaan nij yuvii̱ se vaa se̱ qui'yaj nij so' da̱nj ga̱ soj ma' .
66005013	Description	Ga̱a ne̱ cunó 'u̱nj se vaa ca'mii cunuda̱nj nij rasu̱u̱n qui'yaj Diose̱ rasu̱u̱n ma̱n rej xta̱' do̱' , rasu̱u̱n ma̱n rihaan chumii̱ do̱' , rasu̱u̱n ma̱n rque chumii̱ do̱' , rasu̱u̱n ma̱n rihaan na ya'a̱nj do̱' , rasu̱u̱n ma̱n rque na ya'a̱nj do̱' a . Ne̱ cataj nij rasu̱u̱n : ― Rihaan síí ta̱j rihaan chruun xlá sa̱' do̱' , rihaan matzinj le'e̱j do̱' , ca'mi̱i̱ sa̱' taran' ní' nu̱' cavii nu̱' ca'anj , ne̱ gu̱un chij ro̱j so' nu̱' cavii nu̱' ca'anj ei ― taj cunuda̱nj nij rasu̱u̱n a .
66008008	Description	Ga̱a ne̱ ca'yánj se‑mo̱zó Diose̱ mozó vi̱j chruun a'yánj , ga̱a ne̱ cayuu 'o̱ ya'an xi̱j rque na ya'a̱nj a . Ne̱ ase vaa quij xca̱a̱n vaa ya'an xi̱j yo' a . Ga̱a ne̱ 'o̱ va'nu̱j scu̱j na ya'a̱nj yo' ro' , cunuu ton a .
44007058	Violence	ne̱ quirii nij so' man Esteban rque chuman' Jerusalén yo' , ne̱ guun che'e̱ nij so' go' nij so' yahij man Esteban a . Dan me se nij síí caraa cacun' xráá Esteban me se cuchruj nij so' saga̱n' nij so' rihaan yo'óó rej nicu̱n' 'o̱ síí tachru̱u̱ cu'na̱j Saulo a .
45015011	Faith	Ne̱ taj uún danj Diose̱ se vaa ve'é ca'mi̱i̱ cunuda̱nj nij yuvii̱ yaníj che'é Diose̱ a .
45011036	Faith	Dan me se ma'a̱n Diose̱ qui'yaj cunuda̱nj rasu̱u̱n , ne̱ che'é ma'a̱n Diose̱ mán rasu̱u̱n rihaan chumii̱ , ne̱ se rásuun Diose̱ me cunuda̱nj rasu̱u̱n a . Ve'é uxrá ca'mi̱i̱ ní' che'é Diose̱ nu̱' cavii nu̱' ca'anj ado̱nj . Veé da̱nj ga̱a̱ ya̱ ei .
43001029	Faith	Dan me se yo'ó güii , ne̱ quene'en síí cu'na̱j Juan se vaa ca'na' Jesucristó rihaan so' , ne̱ cataj so' : ― Ni̱'yaj soj ei . Ase vaa matzinj cavi̱' rihaan Diose̱ vaa síí nihánj , ne̱ dan me se síí nihánj me síí ca'ne̱e̱ cacun' tumé yuvii̱ ma̱n rihaan chumii̱ nihánj ,
58011031	Description	Dan me se che'é se cuchumán rá chana̱ niha̱' rá ga̱ chii chana̱ cu'na̱j Rahab ni'ya̱j no' Diose̱ ro' , che'é dan ne cavi̱' no' ga̱ yo'ó nij síí ma̱n chiháán no' síí ne ca've̱j rá cuno̱ rihaan Diose̱ a . Ma̱a̱n se ve'é nacaj no' man ro̱j síí israelitá síí me rá quene'e̱n da̱j vaa nu̱' chiháán no' , ne̱ ne qui'ya̱j no' sayuun man ro̱j so' a .
43010010	Grace	“ Xa̱' síí itu̱u̱ , tza̱j ne̱ me ina̱nj rá so' qui'ya̱j itu̱u̱ so' matzinj do̱' , ticavi̱' so' matzinj do̱' , tinavi̱j so' matzinj do̱' ei . Che'é dan atúj so' rej nu̱u̱ nij matzinj a . Tza̱j ne̱ 'u̱nj me se ca'ná' 'u̱nj che'é se me rá 'u̱nj yo'o̱ ga̱a̱ i'na̱' nij xo' , ne̱ ve'é uxrá ca̱yáán nij xo' , qui̱'yáj chugua̱nj .
50003020	Faith	Xa̱' ní' , tza̱j ne̱ ino̱ vaa ní' , ne̱ chiháán ní' me rej xta̱' , ne̱ na'vi̱j uxrá ní' cavi̱i̱ Jesucristó si̱j 'ni̱j ra'a man ní' rej xta̱' ca'na̱' so' ti̱nanii so' man ní' rihaan sayuun ,
45015007	Recommendation	Che'é dan ve'é ca'mi̱i̱ soj ga̱ tinúú soj ga̱a 'na' tinúú soj rihaan soj á . Da̱nj qui'yaj Jesucristó , ve'é ca'mii so' ga̱ ní' ei . Che'é dan da̱nj qui'ya̱j gue̱e̱ ní' , ve'é ca'mi̱i̱ ní' ga̱ tinúú ní' , ne̱ ve'é ca'mi̱i̱ tinúú ní' che'é Diose̱ á .
44021024	Recommendation	Ne̱ me rá núj ni̱caj tuví' so̱' ga̱ nij so' , ne̱ cunu̱u gue̱e̱ so̱' rihaan Diose̱ ga̱ nij so' , ga̱a ne̱ na̱ru'vee so̱' che'é xcuu nago̱' nij so' rihaan Diose̱ , ga̱a ne̱ ca've̱e caca̱ ca̱an nii raa̱ nij so' ne̱ quisi̱j nu̱' se vaa cata' tu'va nij so' rihaan Diose̱ á . Ga̱a ne̱ xca̱j nij tinúú ní' cuentá se vaa xa̱' nana̱ cuno nij so' che'é so̱' , tza̱j ne̱ ne ya̱ vaa nana̱ yo' ma' . Ne̱ ma̱'án so̱' me síí noco̱' raan man setucua̱nj Moisés a .
45004012	Faith	Ne̱ xi̱i nij yuvii̱ ata' ta'nga' man me uún so' , sese ya̱ noco̱' nij so' tucuáán noco̱' ma'a̱n so' , ne̱ dan me se cuchuma̱n rá nij so' ni̱'yaj nij so' Diose̱ , ne̱ tuvi' síí cu'na̱j Abraham gu̱un nij so' a . Dan me se xi̱i ní' me síí cu'na̱j Abraham , sese qui'ya̱j ní' nda̱a vaa qui'yaj so' ado̱nj .
44001026	Description	Ga̱a ne̱ tico tixaj nij so' me ro̱j so' qui'ya̱j canaán , ne̱ síí cu'na̱j Matías me síí qui'yaj canaán , ne̱ che'é dan guun tuvi̱' so' ga̱ yo'ó xa̱a̱n nij apóstol cune' Jesucristó man nata̱' sena̱na̱ so' rihaan cunuda̱nj nij yuvii̱ ma̱n rihaan chumii̱ a .
45004007	Grace	“ Cavii sa̱' síí x'néj cacun' xráá qui'yaj Diose̱ á . Nu̱' se nij qui'yaj so' ro' , navij cuano̱ á .
66011004	Description	Ro̱j so' ro' , me ro̱j chruun ma̱n chruj olivó raa̱ do̱' , ro̱j aga' ta̱j aga' ya'an nicu̱n' rihaan síí 'ni̱j ra'a chumii̱ nihánj do̱' a .
59004009	Recommendation	Se̱ gaa niha̱' rá soj ca'nga̱' soj mei . Vaa che'é quinano̱ rá soj ta've̱e soj che'é cacun' tumé soj ei .
64001011	Recommendation	Dan me se 'e̱e̱ rá 'u̱nj mán so̱' , tinu̱j . Ne̱ se̱ guun qui̱'yáá so̱' nda̱a vaa 'yaj nij síí chi'i̱i̱ ma' . Ma̱a̱n se qui̱'yáá so̱' nda̱a vaa 'yaj nij síí vaa sa̱' á . 'O̱ se síí 'yaj se sa̱' ro' , me síí noco̱' man Diose̱ ado̱nj . Ne̱ síí 'yaj se chi'i̱i̱ ro' , ne ne'en so' man Diose̱ a̱ ma' .
45004011	Faith	Cachén xca'a̱nj yo' ca'mii Diose̱ da̱nj che'é so' , ga̱a ne̱ cuta' ma'a̱n so' ta'nga' man so' , ne̱ tihaa̱n so' rihaan nij yuvii̱ ma̱n rihaan chumii̱ se vaa a̱j tinavij ya̱ Diose̱ cacun' xráá so' , ne̱ dan me se guun so' xi̱i cunuda̱nj nij yuvii̱ nuu sa̱' rihaan Diose̱ yuvii̱ ne ata' ta'nga' man , ne̱ ase vaa qui'yaj síí cu'na̱j Abraham ro' , da̱nj 'yaj uún nij so' a . Dan me se cuchumán rá síí cu'na̱j Abraham ni'ya̱j so' Diose̱ ga̱a ataa cata̱' ta'nga' man so' , ne̱ da̱nj 'yaj uún nij síí yaníj a .
45006007	Grace	'O̱ se ase vaa na'vee qui'ya̱j xnangá cacun' ro' , da̱nj vaa ní' , ne̱ se̱ ca'vee canoco̱' ní' chrej chi'i̱i̱ ya̱j a̱ ma' .
47004010	Faith	Niga̱nj ne'en ya̱ núj se vaa ase guun rá nii ga̱a ticavi' nii man Jesucristó ro' , cunuda̱nj me rá nii ticavi̱' nii man núj ado̱nj . Che'é se ne cavi̱' núj , ga̱a ne̱ caráya'a̱nj uxrá nij yuvii̱ ado̱nj . Ne̱ xca̱j nij yuvii̱ cuentá se vaa vaa i'na̱' núj che'é se 'ni̱j Jesucristó nimán núj ne̱ tumé so' man núj ado̱nj .
50002021	Sin	Tza̱j ne̱ yo'ó nij so' ro' , ina̱nj che'é ma'a̱n nij so' aráya'a̱nj nij so' , tza̱j ne̱ ne aráya'a̱nj nij so' che'é Jesucristó ma' .
58011011	Faith	Dan me se che'é se cuchumán rá síí cu'na̱j Abraham ni'ya̱j so' Diose̱ ro' , che'é dan nda̱' se chana̱ itu̱un me nica̱ so' chana̱ cu'na̱j Sará , ne̱ nda̱' se chii nga̱ me ma'a̱n so' , tza̱j ne̱ guun nucua̱j rá so' man Diose̱ se vaa ca'nga̱a̱ ta'níí so' , che'é se cuchumán rá so' se vaa Diose̱ me síí qui'ya̱j nu̱' se vaa cataj xna'anj ma'a̱n Diose̱ rihaan so' ado̱nj .
43006039	Grace	Ne̱ nihánj me se vaa me rá Diose̱ qui̱'yáj ei . Dan me se na'vej uxrá rá Diose̱ ca'a̱nj ni'ya̱ a̱ 'ó nij síí rqué so' manj ma' . Dan me se me rá Diose̱ cunu̱u i'na̱' uún taran' nij so' , qui̱'yáj , asa̱' quisíj güii ca'a̱nj ni'ya̱ chumii̱ nihánj ado̱nj .
46008006	Faith	Ne̱ xa̱' ní' , tza̱j ne̱ ne'en ní' se vaa o̱ruun ya̱ Diose̱ á . Rej ní' Diose̱ me so' , ne̱ o̱rún' so' me síí qui'yaj cunuda̱nj rasu̱u̱n ma̱n rihaan chumii̱ nihánj , ne̱ ina̱nj che'é ma'a̱n so' vaa i'na̱' ní' a . Ne̱ vaa o̱rún' síí 'ni̱j ra'a man ní' , ne̱ Jesucristó cu'na̱j so' , ne̱ che'é so' curuvi' nu̱' rasu̱u̱n ma̱n rihaan chumii̱ nihánj , ne̱ che'é so' cunuu i'na̱' cunuda̱nj ní' ya̱ ado̱nj .
52003006	Description	Dan me se canica̱j uún Timoteo namán so' rihaan núj , ne̱ cataj xna'anj so' se vaa ve'é uxrá amán rá soj ni'ya̱j soj man Jesucristó , ne̱ 'e̱e̱ rá soj tinúú soj , taj so' , ne̱ niga̱nj ve'é nuû rá soj man núj , taj so' , ne̱ ase vaa me rá núj quene'e̱n núj man soj ro' , da̱nj vaa rá soj me rá soj quene'e̱n soj man núj , taj so' , ne̱ guun niha̱' ndo'o rá núj ga̱a cuno núj se‑na̱na̱ so' ado̱nj .
60005004	Grace	Ga̱a ne̱ asa̱' curuvi' Jesucristó síí nica̱j yu'unj man taran' ní' si̱j nica̱j yu'unj man nij síí noco̱' man Jesucristó me se ca'na̱' 'o̱ cachriin corona sa̱' ina̱nj cu̱nuû raa̱ ní' , qui'ya̱j so' , ne̱ dan me se nu̱' cavii nu̱' ca'anj ve'é ndo'o ga̱a̱ ní' , qui'ya̱j Jesucristó chugua̱nj .
47003012	Faith	Che'é se guun ya̱ rá núj se vaa ga̱a̱ i'na̱' núj nu̱' cavii nu̱' ca'anj , che'é dan niha̱' rá núj , ne̱ ne na'a̱j núj a̱ ma' .
61002012	Sin	Tza̱j ne̱ ase vaa xcuu ne acaj cuentá , ne̱ ta'aa nii , ne̱ ticavi' nii man ro' , da̱nj vaa nij síí narqué tucuáán ne̱ yo' ei . Ne acaj nij so' cuentá da̱j vaa nij ya'anj , tza̱j ne̱ a'mii nij so' nana̱ nij che'é nij ya'anj yo' , ne̱ che'é dan quira̱n' nij so' sayuun nda̱a vaa quira̱n' ma'a̱n nij ya'anj yo' vaa güii , qui'ya̱j Diose̱ ,
43012006	Sin	Dan me se da̱nj tu'va ma'a̱n síí cu'na̱j Judas yo' , tza̱j ne̱ a̱ doj ne nanó rá Judas yo' che'é nij síí nique̱ a̱ ma' . Ma̱a̱n se si̱j tumé se‑chru̱nj nij tuvi̱' Jesucristó chrúún sa'anj me so' , tza̱j ne̱ síí itu̱u̱ me so' , ne̱ qui'yaj itu̱u̱ ndo'o so' sa'anj ma̱n rque chrúún yo' , ne̱ che'é dan ca'mii so' da̱nj na̱nj ei .
62004016	Faith	Ne̱ a̱j ne'en núj se vaa 'e̱e̱ rá Diose̱ man ní' , ne̱ amán rá núj se vaa 'e̱e̱ rá so' man ní' ei . Diose̱ me síí 'e̱e̱ rá man ní' ei . Ne̱ si̱j 'o̱ 'e̱e̱ rá man tuvi' ro' , so' me síí 'o̱ noco' man Diose̱ , ne̱ 'o̱ ne Diose̱ ga̱ so' ei .
44011019	Description	Dan me se che'é sena̱na̱ síí cu'na̱j Esteban me se qui'yaj ndo'o nii sayuun man nij síí israelitá cuchumán rá ni'ya̱j man Jesucristó a . Che'é dan tanáj nij so' chuman' Jerusalén , ne̱ cunánj nij so' ca'anj nij so' nda̱a estadó cu'na̱j Fenicia do̱' , nda̱a yo'óó ta̱j rihaan na ya'a̱nj cu'na̱j Chipre do̱' , nda̱a chuman' Antioquía do̱' a . Tza̱j ne̱ ina̱nj rihaan nij yuvii̱ israelitá nata' nij so' sena̱na̱ Jesucristó , ne̱ ne ca'mi̱i̱ nij so' ga̱ nij síí yaníj ma' .
54006006	Faith	Dan me se ya̱ uxrá da̱nj vaa , ne̱ si̱j quiri̱' uxrá ya̱ se sa̱' me ní' , tza̱j ne̱ yo'o̱ ga̱a̱ xe̱j nimán ní' canoco̱' ní' Diose̱ , ga̱a ne̱ ca've̱e gu̱un ní' síí ru'vee rej xta̱' ei .
66013007	Violence	Ne̱ ca'vej rá Diose̱ cunu̱' xo' ga̱ nij síí vaa sa̱' nimán rihaan Diose̱ , ne̱ dan me se qui'ya̱j canaán ya̱ xo' man nij so' a . Ne̱ ca'vej rá Diose̱ gu̱un chij xo' rihaan 'o̱ 'o̱ ta'a̱j yuvii̱ do̱' , rihaan nij yuvii̱ ma̱n cunuda̱nj chuman' na̱j rihaan chumii̱ do̱' , rihaan nij yuvii̱ a'mii cunuda̱nj nij xna'ánj a'mii yuvii̱ do̱' , rihaan nij yuvii̱ ma̱n nu̱' nij yo'óó noco̱o do̱' a .
60002020	Faith	Dan me se síí tumé ya̱ cacun' ro' , vaa che'é cayu̱u̱n so' , ne̱ nda̱' se ca've̱e ca'ne̱' gue̱e̱ rá so' ayuun so' do̱' , ran' so' sayuun do̱' , tza̱j ne̱ se̱ cataj ní' se vaa cuna̱j 'yaj so' ran' so' sayuun a̱ ma' . Ma̱a̱n che'é cacun' tumé so' me ayuun so' na̱nj á . Tza̱j ne̱ síí ina̱nj se sa̱' 'yaj me se sese ca'ne' sa̱' gue̱e̱ rá so' quiran' cachri̱j so' sayuun che'é Diose̱ , ne̱ cuna̱j uxrá qui'yaj so' na̱nj á . 'O̱ se Diose̱ ro' , me síí na̱ru'vee nu̱' sayuun quiran' so' che'é so' na̱nj ado̱nj .
58009015	Grace	Dan me se Jesucristó me se cavi' so' che'é rej quene'en so' se vaa ne gu̱un nucua̱j yuvii̱ canoco̱' nij yuvii̱ nu̱' tucuáán cataj xna'anj Diose̱ asino ya̱a̱n rihaan síí cu'na̱j Moisés chugua̱nj . Che'é dan Jesucristó me síí narqué tucuáán naca̱ che'é ní' , cataj xna'anj so' nana̱ naca̱ rihaan ní' da̱j qui'ya̱j ní' , cavi̱i̱ sa̱' ní' rihaan Diose̱ a . Che'é dan ní' si̱j canacúún Diose̱ man ro' , naca̱j ní' nu̱' se sa̱' cataj xna'anj Diose̱ se vaa rque̱ so' rihaan ní' nu̱' cavii nu̱' ca'anj ei .
45006001	Sin	Da̱j qui'ya̱j ní' , rá soj ga̱ . 'O̱ qui'ya̱j ní' cacun' , ne̱ qui'ya̱j Diose̱ doj se lu̱j che'é ní' , rá soj na' .
49005004	Recommendation	Ne̱ se̱ ca'mii soj nana̱ chi'i̱i̱ do̱' , nana̱ nij do̱' ma' . Se̱ ca'mii soj nana̱ snúú rma'a̱n ma' . 'O̱ se taj che'é ca'mi̱i̱ soj nana̱ vaa da̱nj mei . Ma̱a̱n se no̱ xcúún soj nago̱' ina̱nj soj graciá rihaan Diose̱ ei .
66006008	Violence	Ga̱a ne̱ quene'én 'u̱nj , ne̱ dan me se cavii cuayó da̱j , ne̱ síí ta̱j xráá cuayó da̱j ro' , ta'naj 'yaj avi' yuvii̱ cu'na̱j so' , ne̱ rej xco̱ so' ro' , noco̱' rej ca'a̱nj nij síí cavi' a . Ga̱a ne̱ ca'ne' nii suun rihaan ro̱j so' se vaa gu̱un chij ro̱j so' rihaan 'o̱ ta'a̱j nij yuvii̱ ma̱n rihaan chumii̱ , ne̱ ni̱caj ro̱j so' neê espadá ni̱caj ro̱j so' x'naa na'aan rque ni̱caj ro̱j so' chi'ii̱ yuva̱a̱ ni̱caj ro̱j so' xcuu quij ni̱caj ro̱j so' , ticavi̱' ro̱j so' man nij yuvii̱ yo' a .
45004016	Faith	Che'é dan cunuda̱nj ní' si̱j amán rá ni'ya̱j man Diose̱ ro' , me nij síí ni̱caj yu'unj man chumii̱ , ne̱ veé dan me se lu̱j qui'ya̱j Diose̱ che'é ní' me yo' , ga̱a ne̱ ca've̱e quisi̱j ya̱ nu̱' nana̱ cata' tu'va Diose̱ che'é taran' ní' a . Dan me se nuveé ina̱nj nij síí gu̱un nucua̱j qui'ya̱j nu̱' se‑tucua̱nj Moisés me nij síí cavi̱i̱ sa̱' da̱nj ma' . Tana̱nj cavi̱i̱ sa̱' taran' ní' si̱j amán rá ni'ya̱j man Diose̱ , nda̱a vaa qui'yaj Abraham ado̱nj . 'O̱ se xi̱i taran' ní' me so' ado̱nj .
44028018	Description	Ne̱ nij síí romanó ro' , taj se vaa taj che'é cavi̱' 'u̱nj rá nij so' ga̱a naqui'yaj cu̱u nij so' che'ej ma' . Ne̱ guun rá nij so' quiri̱i̱ nij so' taga' manj a .
45009016	Grace	Dan me se ca've̱e se daj a̱ me rá yuvii̱ , ca've̱e se daj a̱ qui'ya̱j yuvii̱ , tza̱j ne̱ se̱ ca'vee qui'ya̱j nij yuvii̱ se vaa me rá ma'a̱n nij yuvii̱ ma' . O̱rún' Diose̱ me síí cata̱j me síí cunu̱u 'e̱e̱ rá so' man ado̱nj .
46010008	Sin	'O̱ se qui'yaj yo'ó ta'a̱j nij yuvii̱ israelitá cacun' ga̱ chana̱ , ne̱ dan me se cavi' ico̱ va'nu̱j míj tuvi' nij so' rque 'o̱ güii yo' , qui'yaj cacun' yo' a . Che'é dan xca̱j ní' cuentá se vaa se̱ qui'yaj ní' da̱nj ma' .
45007023	Sin	tza̱j ne̱ me ndo'o rá nee̱ manj qui'ya̱j yo' cacun' , ne̱ na'vej nee̱ manj cuno̱ yo' rihaan Diose̱ ma' . Ina̱nj tucuáán chi'i̱i̱ me rá nee̱ manj canoco̱' yo' ado̱nj . Dan me se na'vej raj qui̱'yáj cacun' , tza̱j ne̱ nee̱ manj ina̱nj me rá se vaa qui̱'yáj cacun' a .
58006001	Faith	Che'é dan se̱ guun rá ní' tu̱cu'yón uún ní' nana̱ a̱j nari' ní' ga̱a guun che'e̱ ní' canoco' ní' man Jesucristó mei . Tza̱j ne̱ yo'o̱ tana̱nj gu̱un rá ní' nari̱' ní' nana̱ chij doj nana̱ cachi̱in rihaan ní' canoco̱' sa̱' ní' man Jesucristó ei . Dan me se a̱j nari' ní' nana̱ se vaa ca̱nica̱j nimán ní' ta̱náj ní' tucuáán chi'i̱i̱ canoco' ní' asi̱j rque̱ á . Ne̱ a̱j nari' ní' nana̱ se vaa cuchuma̱n rá ní' ni̱'yaj ní' man Diose̱ ei .
46016011	Recommendation	Se̱ nachri' soj ni̱'yaj soj man so' ma' . Ma̱a̱n se dínj cuma̱n soj ga̱ so' , ne̱ ve'é ra̱cuíj soj man so' yan ca'na̱' uún so' rihanj nihánj á . Na'vi̱j uxraj ca'na̱' uún so' ga̱ yo'ó nij tinúú ní' ado̱nj .
59002014	Faith	Cuno̱ soj ca'mi̱j , tinu̱j , nocoj . Sese taj ní' se vaa amán rá ní' ni'ya̱j ní' Diose̱ , ne̱ sese ne 'yaj ní' a̱ doj se lu̱j rihaan tuvi' ní' , ne̱ ca've̱e quinani̱i̱ ní' rihaan sayuun , rá soj na' . Taj ma' . Se̱ ca'vee a̱ doj man ado̱nj .
43007025	Description	Che'é dan cataj ta'a̱j nij síí ne̱ chuman' Jerusalén : ― Ne̱ si̱j nihánj , nuveé si̱j nano' nii ticavi̱' nii man me so' na' .
43020022	Faith	Quisíj ca'mii Jesucristó da̱nj , ga̱a ne̱ ca'yánj Jesucristó rihaan nij so' , ne̱ cataj so' : ― Ni̱caj soj Nimán Diose̱ nihánj á .
45010003	Sin	Ne xca̱j nij so' cuentá che'é se vaa a̱j qui'yaj Diose̱ che'é nij so' , ne̱ ne xca̱j nij so' cuentá se vaa ca've̱e cunu̱u sa̱' nij so' rihaan Diose̱ , qui'ya̱j ma'a̱n Diose̱ ma' . Ma̱a̱n se nano' ma'a̱n nij so' chrej cunu̱u sa̱' ma'a̱n nij so' rihaan Diose̱ , ne̱ che'é dan ataa qui'ya̱j nij so' nda̱a vaa me rá Diose̱ qui'ya̱j nij so' , ne̱ che'é dan ataa cunu̱u sa̱' nij so' ado̱nj .
62005010	Faith	Dan me se síí amán rá ni'ya̱j man ta'níí Diose̱ ro' , so' me síí cuno se‑na̱na̱ Diose̱ a . Tza̱j ne̱ síí na'vej rá cuchuma̱n rá se‑na̱na̱ Diose̱ ro' , so' me síí uun rá se vaa síí ne̱ me Diose̱ a . 'O̱ se ne cuchuma̱n rá so' nana̱ nata' Diose̱ rihaan so' che'é ta'níí Diose̱ ma' .
43014012	Faith	Ne̱ cuano̱ nihánj me se cata̱j yá 'u̱nj rihaan soj se vaa síí amán rá ni'ya̱j manj me se ase vaa suun 'yaj suun ma̱'anj ro' , da̱nj ga̱a̱ suun qui'ya̱j suun ma'a̱n so' uún na̱nj ado̱nj . Tza̱j ne̱ suun sa̱' doj qui'ya̱j suun so' , che'é se nucui̱' 'u̱nj rihaan Réj Diose̱ ei .
56002009	Recommendation	Ne̱ cata̱j xna'anj so̱' rihaan nij mozó se vaa ve'é cuno̱ nij mozó rihaan se‑ru've̱e̱ mozó , ne̱ qui'ya̱j suun nij mozó nu̱' suun ca'ne̱' nij ru'vee rihaan nij so' á . Ne̱ qui'ya̱j mozó gu̱un niha̱' rá se‑ru've̱e̱ mozó ni̱'yaj so' man mozó yo' á . Se̱ ca'mii cunu' mozó ga̱ se‑ru've̱e̱ mozó ma' .
58012015	Recommendation	Ne̱ tu̱mé soj man soj , ga̱a ne̱ se̱ gaa na̱nj ta̱náj yo'o̱ tinúú soj se lu̱j qui'yaj Diose̱ che'é ní' ei . Dan me se se̱ guun nachri̱' yo'o̱ tinúú soj ni̱'yaj so' tinúú so' ma' . Tadó uxrá soj che'é se 'o̱ síí nachri' ni'ya̱j tinúú ro' , qui'ya̱j quiri̱' rá que'e̱e̱ tinúú soj ei .
54003007	Recommendation	Tana̱nj uún , ne̱ chij ga̱a̱ rá so' ga̱ nij yuvii̱ ne noco' man Jesucristó , ga̱a ne̱ xca̱j nij so' cuentá se vaa ya̱ chij a'mii síí nica̱j yu'unj man nij síí noco̱' man Jesucristó , ga̱a̱ ya̱ rá nij so' a . 'O̱ se da̱nj qui'ya̱j síí me rá qui̱nicaj yu'unj man nij síí noco̱' man Jesucristó , ga̱a ne̱ se̱ gaa na̱nj tiha̱' yu'unj síí chre̱e man so' ei .
49004007	Grace	Tza̱j ne̱ nda̱a 'o̱ 'o̱ ní' rqué Jesucristó 'o̱ 'o̱ suun sa̱' rihaan a . Dan me se yo' me rsu̱u̱n sa̱' rqué Jesucristó , nda̱a vaa me rá so' rque̱ so' man ní' ei . Ne̱ qui'yaj ndo'o Diose̱ se lu̱j rihaan 'o̱ 'o̱ ní' se vaa guun nucua̱j 'o̱ 'o̱ ní' qui'ya̱j suun ní' suun ca'ne' Jesucristó rihaan ní' a .
66016003	Description	Ga̱a ne̱ se‑mo̱zó Diose̱ mozó vi̱j , ne̱ tucuayuu so' se ma̱n rque se‑co'o̱o so' rihaan na ya'a̱nj yo' , ne̱ ase vaa ton man xnangá ro' , da̱nj vaa nu̱' na ya'a̱nj yo' a . Ga̱a ne̱ cunuda̱nj nij xcuu do̱' , xcuaj do̱' , cavi' rque na ya'a̱nj yo' a .
49006006	Recommendation	Ne̱ se̱ qui'yaj mozó yo' se vaa 'yaj nij síí vaa quij nimán ma' . Dan me se nij síí vaa quij nimán ro' , me rá nij so' ga̱a̱ niha̱' rá se‑ru've̱e̱ nij so' ni̱'yaj so' man nij so' , tza̱j ne̱ ina̱nj ga̱a ni'ya̱j ru'vee man nij so' 'yaj suun nij so' , ne̱ se̱ guun qui'ya̱j soj da̱nj ma' . Tana̱nj 'o̱ ca'ne̱j nimán soj qui'ya̱j suun soj , ne̱ gu̱un rá soj se vaa se‑mo̱zó Jesucristó me soj , ne̱ qui'ya̱j soj nu̱' se vaa me rá Diose̱ qui'ya̱j soj á .
60003016	Recommendation	Ve'é nata̱' soj rihaan nij síí xná'anj man soj , ne̱ se̱ naqui'yaj xta̱' soj nimán soj asa̱' nata' soj se‑na̱na̱ Diose̱ ma' . A̱ 'ó xco' se̱ qui'yaj soj cacun' ma' . Ga̱a ne̱ nij síí nachri' ni'ya̱j man soj si̱j noco̱' man Jesucristó che'é se ve'é ina̱nj 'yaj soj me se gu̱un na'a̱j nij so' che'é nana̱ quij tu'va ma'a̱n nij so' ado̱nj .
43006040	Faith	'O̱ se nihánj me se vaa me rá Réj Diose̱ ei . Me rá so' yo'o̱ ga̱a̱ i'na̱' taran' nij síí amán rá ni'ya̱j manj nu̱' cavii nu̱' ca'anj ga̱ so' , ne̱ 'u̱nj me síí qui'ya̱j cunu̱u i'na̱' uún nij so' asa̱' quisíj güii ca'a̱nj ni'ya̱ chumii̱ nihánj ado̱nj ― taj Jesucristó rihaan nij yuvii̱ a .
44012023	Violence	Ga̱a ne̱ cuaj caxríj 'o̱ semo̱zó Diose̱ chi'ii̱ man Herodes , che'é se ne cata̱j so' se vaa o̱rún' Diose̱ me síí 'yaj avii raa̱ so' a . Ma̱a̱n se ca'vej rá so' cata̱j nij yuvii̱ se vaa ya'anj me ma'a̱n so' a . Ga̱a ne̱ dan me se cunu̱' nee̱ man so' chá xlúú , ne̱ cavi' so' , qui'yaj xlúú a .
47001003	Grace	Ve'é ndo'o vaa Diose̱ ei . Se‑ Dio̱se̱ Jesucristó si̱j 'ni̱j ra'a man ní' me Diose̱ , ne̱ Rej Jesucristó me uún Diose̱ chugua̱nj . Ne̱ so' me síí 'e̱e̱ ndo'o rá man yuvii̱ , ne̱ so' me síí racuíj ndo'o nana̱ sa̱' nimán yuvii̱ chugua̱nj .
54001006	Sin	Dan me se vaa ta'a̱j nij yuvii̱ , ne̱ ta'aa nij so' yo'ó chrej a'mii nij so' , ne̱ dan me se ri' rma'a̱n tiempÓ , 'yaj nij so' , a'mii nij so' che'é yo'ó tucuáán ei .
45001016	Faith	Taj a̱ doj chrej na'a̱j nó rihanj ca'mi̱j se‑na̱na̱ Diose̱ nana̱ sa̱' ma' . 'O̱ se nana̱ nucua̱j uxrá me se‑na̱na̱ Diose̱ , ne̱ dan me se ca'mii Diose̱ se‑na̱na̱ Diose̱ cuno̱ yuvii̱ , ne̱ cuchuma̱n rá nij yuvii̱ cuno̱ nij yuvii̱ nana̱ , ne̱ ti̱nanii Diose̱ man nij yuvii̱ rihaan sayuun , ne̱ dan me se asino ya̱a̱n me rá Diose̱ ti̱nanii Diose̱ man nij yuvii̱ israelitá rihaan sayuun , ne̱ me rá uún Diose̱ ti̱nanii Diose̱ man nij yuvii̱ yaníj rihaan sayuun uún ado̱nj .
46003011	Description	Se̱ guun cuchru̱j nii yo'ó tucuáán rihaan soj ma' . 'O̱ se se‑tucua̱nj Jesucristó me tucuáán cuchruj 'u̱nj rihaan soj , ne̱ ne nó xcúún nii cuchru̱j nii yo'ó tucuáán rihaan soj man ado̱nj .
49005033	Recommendation	Dan me se sese snó'o me soj , ne̱ no̱ xcúún 'o̱ 'o̱ soj ga̱a̱ 'e̱e̱ rá soj man nica̱ soj , ne̱ ase vaa aráya'a̱nj soj man ma'a̱n soj ro' , da̱nj ga̱a̱ cara̱ya'a̱nj soj man nica̱ soj ei . Ne̱ chana̱ ro' , no̱ xcúún chana̱ cara̱a̱ cochro̱j chana̱ rihaan nica̱ chana̱ uún ei .
51002013	Grace	Ga̱a naá ga̱a ataa quene'e̱n soj si̱j yaníj man Jesucristó , ne̱ qui'yaj ndo'o soj cacun' , ne̱ taj ta'nga' cuta' nii man nee̱ man soj ma' . Tza̱j ne̱ ca'néj u̱u̱n Diose̱ nu̱' cacun' ta̱j xráá ní' , ne̱ ase vaa cunuu i'na̱' uún Jesucristó ga̱a cavi' so' ro' , da̱nj vaa soj , ne̱ yo'o̱ cunuu sa̱' nimán soj , qui'yaj Diose̱ ei .
54004014	Recommendation	Se̱ quini'yón so̱' suun sa̱' ca'ne' Diose̱ rihaan so̱' mei . 'O̱ se che'é suun sa̱' yo' me tihaa̱n Diose̱ 'o̱ nana̱ che'é so̱' rihaan nij síí chij nica̱j yu'unj man nij yuvii̱ noco̱' man Diose̱ , ne̱ cuta' nij so' ra'a nij so' raá so̱' ei .
66021001	Description	Dan me se cachén nu̱' rasu̱u̱n nga̱ , ga̱a ne̱ quene'én 'u̱nj rej xta̱' naca̱ do̱' , yo'óó naca̱ do̱' a . 'O̱ se a̱j navij nu̱' rej xta̱' nga̱ do̱' , yo'óó nga̱ do̱' , ne̱ na ya'a̱nj me se nuvi' yo' naj a̱ ma' .
52005016	Recommendation	Niga̱nj ga̱a̱ niha̱' rá soj ,
66009006	Description	Ne̱ güii va̱j nij rquíí yo' rihaan chumii̱ me se gu̱un ndo'o rá nij yuvii̱ cavi̱' nij yuvii̱ , tza̱j ne̱ se̱ ca'vee cavi̱' nij yuvii̱ a̱ ma' .
52004014	Faith	Tza̱j ne̱ cuchumán ya̱ rá ní' se vaa cavi' Jesucristó , ne̱ cunuu i'na̱' uún so' , qui'yaj Diose̱ , ne̱ che'é dan ne'en ní' se vaa xa̱' nij tinúú ní' síí cavi' , tza̱j ne̱ che'é se cavi' Jesucristó che'é nij so' ro' , che'é dan cunu̱u i'na̱' uún nij so' , ne̱ ca'na̱' uún nij so' ga̱ so' , qui'ya̱j Diose̱ ado̱nj .
62004015	Faith	Ne̱ síí taj rihaan tuvi' se vaa ta'níí Diose̱ me Jesucristó ro' , so' me síí 'o̱ noco' man Diose̱ , ne̱ 'o̱ ne Diose̱ ga̱ so' chugua̱nj .
49004022	Recommendation	Nana̱ nari' nij soj taj se vaa no̱ xcúún soj ta̱náj soj chrej chi'i̱i̱ chrej canoco' soj asino ya̱a̱n a . Dan me se ina̱nj se me rá nee̱ man soj qui'yaj soj asino ya̱a̱n , ne̱ che'é dan tiha' yu'unj síí chre̱e man soj , ne̱ veé da̱nj vaj soj , ne̱ ca'a̱nj soj rihaan ya'an na̱nj á .
43010009	Grace	Dan me se ase vaa ta'yaa yo' vaa 'u̱nj , ne̱ síí atúj rej nicu̱n' 'u̱nj ro' , so' me síí amán rá ni'ya̱j manj , ne̱ quinani̱i̱ so' rihaan sayuun , ne̱ ve'é catu̱u̱ so' , ne̱ ve'é cu̱riha̱nj so' , ne̱ nari̱' so' coj chri̱n' cha̱ so' na̱nj ado̱nj .
58011037	Violence	Yo'ó ta'a̱j nij so' cavi' , qui'yaj yuvii̱ ga̱a go' nij yuvii̱ yahij man nij so' a . Ne̱ ta'a̱j nij so' ro' , ca'ne' aga' sera̱a̱ a'ne' chruun man nij so' a . Go' yuvii̱ neê espadá man ta'a̱j nij so' a . Ne̱ dan me se taran' nij síí sa̱' yo' me se cachéé u̱u̱n nij so' rej xra̱j rej rque̱ rihaan chumii̱ nihánj , ne̱ taj va̱j ve' sa̱' cayáán nij so' ma' . Ne̱ ina̱nj nuj matzinj do̱' , nuj tana do̱' , cunuû nij so' ei . Ne̱ síí nique̱ uxrá me nij so' , ne̱ síí cachiin ndo'o rasu̱u̱n rihaan guun uún nij so' , ne̱ síí nij uxrá quiran' guun uún nij so' , qui'yaj yuvii̱ ei .
62002029	Faith	Dan me se ne'en soj se vaa síí sa̱' ina̱nj me Jesucristó , ne̱ che'é dan ne'en soj se vaa nu̱' nij síí 'yaj sa̱' ro' , taran' nij so' me síí cunuu sa̱' nimán qui'yaj so' ado̱nj .
44013047	Grace	'O̱ se Diose̱ si̱j 'ni̱j ra'a man ní' me síí ca'ne' suun rihaan núj qui'ya̱j núj da̱nj ado̱nj . Dan me se cataj síí 'ni̱j ra'a man ní' : “ A̱j cuné' 'u̱nj mán so̱' se vaa guún so̱' ya'an chuguu̱n rihaan nij síí yaníj ne̱ ca've̱e xca̱j nij so' cuentá , qui̱'yáá so̱' , ga̱a ne̱ quinani̱i̱ yuvii̱ ya̱nj chuman' na̱j nu̱' rihaan chumii̱ rihaan sayuun , qui̱'yáá so̱' á ” . Nihánj me sena̱na̱ Diose̱ nana̱ cataj Diose̱ rihaan núj na̱nj á ― taj ro̱j so' rihaan nij yuvii̱ israelitá yo' a .
47004002	Faith	Tana̱nj a̱ 'o̱ tanáj xco̱ núj nu̱' nij rasu̱u̱n na'a̱j chi'i̱i̱ 'yaj yuve̱ nii ei . Se̱ cuchu'vi' núj quene'e̱n yuvii̱ me 'yaj núj ma' . Se̱ ca'mii núj nana̱ tiha' yu'unj ma' . Se̱ ca'mii ne̱ núj che'é se‑na̱na̱ Diose̱ ma' . Ina̱nj nana̱ ya̱ ca'mi̱i̱ núj cuno̱ cunuda̱nj yuvii̱ , ne̱ xca̱j ma'a̱n nij yuvii̱ cuentá se vaa ya̱ vaa nana̱ a'mii núj , ne̱ Diose̱ me síí cuno̱ nu̱' nana̱ ca'mi̱i̱ núj na̱nj ei .
44002033	Description	Ga̱a ne̱ cavii Jesucristó nda̱a x'núú Diose̱ rej nuva̱' Diose̱ , ya̱ ga̱a nacaj Jesucristó Nimán Diose̱ ga̱a narqué Diose̱ Nimán so' man Jesucristó , da̱nj vaa cata' tu'va so' a . Ne̱ qui'yaj Jesucristó ga̱ núj si̱j apóstol nda̱a vaa ne'en soj se vaa ran' núj , ne̱ dan me se qui'yaj Jesucristó ca'mii núj si̱j apóstol nu̱' xna'ánj a'mii soj nda̱a vaa cuno soj ca'mii núj ei .
51003010	Recommendation	Cunuu sa̱' nimán soj , qui'yaj Diose̱ , ne̱ che'é dan sa̱' doj namán nana̱ sa̱' cu̱u raa̱ soj 'o̱ 'o̱ güii ado̱nj . Ne'en soj se vaa Diose̱ me síí qui'yaj man soj , ne̱ ase vaa ma'a̱n Diose̱ ro' , da̱nj ga̱a̱ uún soj ei .
43011004	Faith	Dan me se cuchi' nana̱ yo' rihaan Jesucristó , ga̱a ne̱ cataj so' : ― Nuveé che'e̱ rej yo'o̱ cavi̱' síí cu'na̱j Lázaro me quiran' so' a̱ ma' . 'O̱ se quiran' so' che'é rej ve'é doj xca̱j yuvii̱ cuentá che'é Diose̱ ado̱nj . Dan me se ve'é doj xca̱j yuvii̱ cuentá che'é ma̱'anj ta'ni̱j Diose̱ , che'é se quiran' síí cu'na̱j Lázaro yo' na̱nj ado̱nj ― taj Jesucristó rihaan nij síí nata' nana̱ yo' rihaan so' a .
45001017	Faith	Dan me se cataj se‑na̱na̱ Diose̱ rihaan ní' se vaa ca've̱e cunu̱u sa̱' nimán ní' rihaan Diose̱ , qui'ya̱j Diose̱ , ga̱a ne̱ amán rá ní' ni'ya̱j ní' Diose̱ , ne̱ che'é dan cunuu sa̱' nimán ní' rihaan Diose̱ a . Nda̱a síj , ga̱a ne̱ cuchuma̱n doj rá ní' ni̱'yaj ní' man Diose̱ a . Veé 'o̱ cuya̱a̱n vaa nana̱ nihánj ga̱ nana̱ no̱ rihaan danj Diose̱ , taj yo' se vaa : “ Ma̱a̱n che'é se amán rá ní' ni'ya̱j ní' man Diose̱ , che'é dan cunuu sa̱' nimán ní' , ne̱ ga̱a̱ i'na̱' ní' rihaan Diose̱ nu̱' cavii nu̱' ca'anj ado̱nj ” , taj danj Diose̱ a .
43019017	Description	Dan me se ca'anj nica̱j nij so' man Jesucristó , ne̱ ma'a̱n so' cata̱ rcutze̱ , ne̱ cavii so' ca'anj so' rej cu'na̱j tacaan cúú yave̱ , ne̱ rej yo' ro' , cu'na̱j Gólgota xna'ánj hebreo a .
45012006	Faith	ga̱a ne̱ gu̱un nucua̱j 'o̱ 'o̱ ní' qui'ya̱j suun 'o̱ 'o̱ ní' suun vaa rihaan 'o̱ 'o̱ ní' a . Da̱nj 'yaj Diose̱ che'é 'o̱ 'o̱ ní' , tza̱j ne̱ ino̱ vaa suun ne'en 'o̱ 'o̱ ní' qui'ya̱j suun ní' , qui'yaj Diose̱ a . Che'é dan sese vaa suun rihaan yo'o̱ ní' ca'mi̱i̱ natáj ní' rihaan yuvii̱ che'é Diose̱ , ne̱ sese uun ya̱ rá ní' se vaa ya̱ vaa nana̱ nari' ní' , ne̱ ca'mi̱i̱ natáj ní' á .
66004007	Description	Ne̱ yo'o̱ xcuu ro' , ase vaa chuvaa̱ vaa xo' a . Ne̱ xcuu vi̱j ro' , ase vaa scúj le'e̱j vaa xo' a . Ne̱ xcuu va'nu̱j ro' , ase vaa rihaan snó'o vaa rihaan xo' a . Ne̱ xcuu ca'a̱nj ro' , ase vaa xtaa va̱j rej xta̱' vaa xo' a .
49005015	Recommendation	Che'é dan tu̱mé uxrá nij soj da̱j vaa 'yaj soj ga̱a chéé soj rihaan chumii̱ nihánj ei . Se̱ qui'yaj soj se vaa 'yaj nij síí ne ne'en ma' . Tana̱nj qui'ya̱j soj nda̱a vaa 'yaj síí cu̱u raa̱ á .
45010012	Grace	'O̱ se 'o̱ cuya̱a̱n vaa cunuda̱nj yuvii̱ rihaan Jesucristó , ne̱ dan me se yuvii̱ israelitá do̱' , yuvii̱ yaníj do̱' , 'o̱ cuya̱a̱n vaa nij so' rihaan Jesucristó , tza̱j ne̱ 'ni̱j ra'a Jesucristó man cunuda̱nj nij so' , ne̱ uun nucua̱j uxrá Jesucristó ra̱cuíj so' man cunuda̱nj yuvii̱ achíín ni'ya̱j rihaan so' a .
45010004	Faith	Ga̱a naá , ne̱ canoco' yuvii̱ se‑tucua̱nj Moisés , ne̱ veé dan me se cunu̱u sa̱' nij so' rihaan Diose̱ , rá nij so' , tza̱j ne̱ ya̱j nihánj me se a̱j quisíj se‑tucua̱nj Moisés , qui'yaj Jesucristó , ne̱ 'o̱ se yo'o̱ ama̱n rá ní' ni̱'yaj ní' man Jesucristó , ga̱a ne̱ cunu̱u sa̱' ní' rihaan Diose̱ na̱nj ado̱nj .
50004006	Recommendation	Se̱ nanó rá soj mei . Tza̱j ne̱ cachi̱nj ni'ya̱j soj rihaan Diose̱ , ne̱ me ma'a̱n rasu̱u̱n achiin man soj , ne̱ cachi̱nj soj rihaan Diose̱ , ne̱ nago̱' soj graciá rihaan Diose̱ ei .
46010006	Faith	Xca̱j ra̱a̱ ní' da̱j qui'yaj nij yuvii̱ israelitá ga̱a naá , ne̱ xca̱j ní' cuentá da̱j qui'ya̱j ní' yo' ya̱j á . Dan me se guun ndo'o rá nij yuvii̱ israelitá qui'ya̱j nij so' se nij , ga̱a ne̱ quiran' nij so' sayuun , ne̱ che'é dan xca̱j ní' cuentá se vaa ne nó xcúún ní' gu̱un rá ní' qui'ya̱j ní' se nij ma' .
66009002	Description	Ga̱a ne̱ nuxra' so' tu'va yu'uj cunu̱u̱ ndo'o , ga̱a ne̱ curiha̱nj ndo'o catze' tu'va yu'uj yo' , ne̱ ase vaa catze' avii chrúún hornó xi̱j ro' , da̱nj vaa catze' cavii tu'va yu'uj yo' a . Ga̱a ne̱ caráán rihaan güii , ne̱ guun rmi̱' rihaan chumii̱ , qui'yaj catze' yo' a .
52004006	Recommendation	Sese cuno̱ soj nana̱ nihánj , ne̱ se̱ guun soj síí tiha' yu'unj man tinúú ní' che'é chana̱ ma' . 'O̱ se a̱j cataj ya̱ núj rihaan soj se vaa qui'ya̱j síí 'ni̱j ra'a man ní' sayuun man yuvii̱ tiha' yu'unj man tinúú na̱nj ado̱nj .
47005017	Faith	Ne̱ che'é se cunuu sa̱' nimán núj , che'é dan ne'en núj se vaa me ma'a̱n yuvii̱ amán rá ni'ya̱j man Jesucristó ro' , cunu̱u sa̱' nimán so' , qui'ya̱j Diose̱ á . Ne̱ síí amán rá ro' , se̱ guun rá uún so' qui'ya̱j so' nda̱a vaa qui'yaj so' ga̱a rque̱ ma' . 'O̱ se síí acaj naca̱ cuentá me so' ado̱nj .
43005020	Faith	'O̱ se 'e̱e̱ ndo'o rá Réj Diose̱ ni'ya̱j so' manj che'é se ta'ni̱j so' mej , ne̱ tihaa̱n so' manj nu̱' se vaa 'yaj so' a . Ne̱ suun sa̱' doj rihaan suun sa̱' qui'yáj quene'en soj cuano̱ ro' , ti̱haa̱n so' manj a . Yo' me se doj a̱ cara̱ya'a̱nj soj ni̱'yaj soj suun sa̱' yo' ei .
49004028	Recommendation	Sese vaa síí itu̱u̱ 'ni̱j sca'núj soj , ne̱ ca'ne̱' rá nij so' ga̱ suun 'yaj itu̱u̱ rasu̱u̱n ei . Ma̱a̱n se ve'é qui'ya̱j suun ma'a̱n nij so' suun sa̱' , ga̱a ne̱ sese achiin rasu̱u̱n rihaan tinúú so' , ne̱ gu̱un nucua̱j so' rque̱ ma'a̱n so' rasu̱u̱n rihaan tinúú so' ei .
57001022	Recommendation	Ne̱ me rá 'u̱nj naqui'ya̱j chu̱vií so̱' ve' ca̱né 'u̱nj do̱j ga̱ so̱' á . 'O̱ se guun ya̱ raj se vaa che'é se cachíín ni'ya̱j soj rihaan Diose̱ che'ej ro' , che'é dan ra̱cuíj Diose̱ manj cuchi̱j rihaan soj , raj ado̱nj .
58013009	Recommendation	Se̱ ca'vej soj tiha̱' yu'unj nii man soj ga̱ yo'ó tucuáán naca̱ mei . 'O̱ se a̱j sa̱' uxrá vaa sese nari̱' nucuaj nimán soj che'é se lu̱j qui'yaj Jesucristó che'é ní' ei . Tza̱j ne̱ se̱ nari' nucuaj nimán soj qui'ya̱j se chá mei . 'O̱ se se̱ cavii sa̱' nij síí noco̱' tucuáán yo' tucuáán che'é se chá ma' .
52005012	Recommendation	Cuano̱ nihánj me cata̱j xna'anj núj rihaan soj se vaa cara̱a̱ cochro̱j soj rihaan nij síí uun chij rihaan soj , tinu̱j , nocoj . Dan me se nij so' ro' , me síí nica̱j yu'unj man soj rihaan síí 'ni̱j ra'a man ní' , ne̱ narqué nij so' chrej sa̱' man soj ,
43009022	Description	Da̱nj ca'mii ro̱j ni̱ca̱ rej síí naxra' rihaan yo' do̱' , nii so' do̱' , che'é se cuchu'vi' ro̱j so' ni'ya̱j ro̱j so' man nij síí uun chij rihaan nij yuvii̱ israelitá a . Dan me se a̱j guun ya̱ ca'mii nij síí uun chij rihaan nij yuvii̱ israelitá se vaa sese cata̱j yo'o̱ so' se vaa si̱j ca'néé Diose̱ ti̱nanii man yuvii̱ rihaan sayuun me Jesucristó , ne̱ quiri̱i̱ nij so' xe' man síí a'mii da̱nj sca'núj nij yuvii̱ israelitá a .
50003003	Faith	Ne̱ xa̱' ní' , tza̱j ne̱ ino̱ 'yaj ní' ei . 'O̱ se síí ya̱ cunuu sa̱' rihaan Diose̱ me ní' , ne̱ ina̱nj Nimán Diose̱ noco' ní' ga̱a 'yaj suun ní' rihaan Diose̱ ado̱nj . Ne nucua̱j rá ní' man ma'a̱n ní' se vaa cavi̱i̱ sa̱' ní' che'é se vaa 'yaj ma'a̱n ní' ma' . Tana̱nj niha̱' rá ní' nata' ní' se vaa Jesucristó me síí 'yaj ca've̱e cavi̱i̱ sa̱' ní' ado̱nj .
62003023	Faith	Dan me se nihánj me se vaa me rá Diose̱ qui'ya̱j ní' a . Me rá Diose̱ cuchuma̱n rá ní' ni̱'yaj ní' man ta'níí so' Jesucristó , ne̱ me rá Diose̱ cunu̱u 'e̱e̱ rá ní' ni̱'yaj ní' man tuvi' ní' nda̱a vaa ca'ne' Diose̱ suun rihaan ní' a .
66013011	Description	Ga̱a ne̱ quene'én 'u̱nj yo'ó xcuu yuva̱a̱ cavii rque yo'óó , ne̱ táá vi̱j cúú raa̱ xo' , ne̱ ase vaa cúú ta̱j raa̱ matzinj le'e̱j ro' , da̱nj vaa cúú ta̱j raa̱ xo' a . Ne̱ a'mii xo' nda̱a vaa a'mii ma'a̱n xcuáá tu'vi̱i a .
46014020	Recommendation	Ga̱a̱ sca̱' raa̱ nij soj , tinu̱j , nocoj . Se̱ gaa raa̱ soj ase vaa raa̱ 'o̱ xnii ma' . Dan me se ase vaa ne'ej ataa nari̱' qui'ya̱j cacun' ro' , da̱nj ga̱a̱ soj , tza̱j ne̱ ga̱a̱ sca̱' raa̱ soj ei .
59005013	Recommendation	Sese vaa 'o̱ tuvi' soj ran' sayuun , ne̱ cachi̱nj ni'ya̱j so' rihaan Diose̱ á . Sese vaa 'o̱ tuvi' soj niha̱' rá , ne̱ cachra̱a̱ so' chra' rihaan Diose̱ á .
58012012	Recommendation	Che'é dan ase 'yaj síí naqui'yaj nica̱ ra'a do̱' , tacóó do̱' , da̱nj qui'ya̱j soj , naqui'ya̱j nica̱ soj nimán soj sese vaa vi̱j nimán soj ei .
60001017	Recommendation	Diose̱ ro' , me síí nica̱ ina̱nj a'ne' cacun' che'é 'o̱ 'o̱ ní' nda̱a vaa 'yaj 'o̱ 'o̱ ní' , ne̱ che'é se : “ Ata̱j chij ” , taj soj rihaan Diose̱ ga̱a achíín ni'ya̱j soj rihaan so' ro' , che'é dan 'o̱ cara̱a̱ cochro̱j soj rihaan so' do̱j nij güii ca̱yáán soj rihaan yo'óó nihánj á .
58010036	Recommendation	'O̱ se vaa che'é ga̱a̱ ina̱j nimán soj , ne̱ yo'o̱ qui'ya̱j soj se vaa me rá Diose̱ qui'ya̱j soj , ne̱ vaa güii naca̱j soj nu̱' se vaa cataj Diose̱ naca̱j soj chugua̱nj .
58011001	Faith	Vaa se ne ruvi' ni'ya̱j yuvii̱ , tza̱j ne̱ guun ya̱ rá ní' se vaa ya̱ vaa nu̱' nij rasu̱u̱n yo' ei . Tza̱j ne̱ o̱rún' ní' si̱j amán rá ni'ya̱j man Diose̱ me nij síí amán rá se vaa ya̱ vaa nu̱' nij rasu̱u̱n yo' chugua̱nj .
49004017	Recommendation	Che'é dan me cata̱j xna'anj yá 'u̱nj 'o̱ nana̱ rihaan soj , che'é se noco̱' ní' man síí 'ni̱j ra'a man ní' ei . Dan me se quisíj qui'yaj soj se vaa 'yaj yo'ó nij síí yaníj nij síí ne amán rá ni'ya̱j man Jesucristó na̱nj ei . Nij síí yaníj yo' me se noco̱' nij so' nana̱ snúú rma'a̱n nana̱ avii raa̱ ma'a̱n nij so' ,
51002016	Recommendation	Che'é dan se̱ ca'vej rá soj cata̱j xna'anj yuvii̱ rihaan soj da̱j qui'ya̱j soj ma' . Se̱ guun cata̱j yuvii̱ me rasu̱u̱n se̱ ca'vee cha̱ soj do̱' , me rasu̱u̱n se̱ ca'vee co'o̱ soj do̱' , me güii quinavi̱j rá soj cha'anj do̱' , da̱j qui'ya̱j soj güii naránj rá soj do̱' ma' . Se̱ ca'vej soj cata̱j xna'anj yuvii̱ da̱j qui'ya̱j soj mei .
66007015	Faith	Che'é dan me nicu̱n' nij so' rihaan xrúún Diose̱ chruun xlá sa̱' , ne̱ nuvi̱i niga̱n' nicun' nij so' rá nuvií noco̱o ne̱ rej xta̱' 'yaj suun nij so' rihaan Diose̱ , ne̱ Diose̱ síí ta̱j rihaan chruun xlá sa̱' yo' ro' , ma'a̱n so' ca̱yáán ga̱ nij so' , ne̱ ca̱ráán so' rihaan sayuun che'é nij so' a .
44020010	Description	Ga̱a ne̱ nanij Pabló , ne̱ ca'anj quina̱j Pabló rihaan nee̱ man síí cu'na̱j Eutico yo' , ne̱ na'ya̱a̱n Pabló man so' , ne̱ cataj Pabló rihaan yo'ó nij so' a : ― Se̱ cuchu'vi' soj ma' . 'O̱ se vaa i'na̱' so' ei ― taj Pabló rihaan nij so' a .
55002010	Faith	Che'é dan ne chu'ví' 'u̱nj qui̱rán' 'u̱nj me ma'a̱n sayuun che'é nij síí narii Diose̱ man ma' . 'O̱ se da̱nj ga̱a̱ qui̱rán' 'u̱nj , ga̱a ne̱ ca've̱e cavi̱i̱ sa̱' nij so' ga̱ 'u̱nj che'é se vaa qui'yaj Jesucristó che'é ní' , ne̱ ve'é ndo'o ga̱a̱ ní' ga̱ Diose̱ nu̱' cavii nu̱' ca'anj a .
60005014	Recommendation	Ve'é uxrá ca'mi̱i̱ soj nana̱ lu̱j ga̱ tinúú soj síí amán rá ni'ya̱j man Jesucristó ga̱a nari' tuvi' soj á . Ne̱ me ndo'o rá 'u̱nj ga̱a̱ xe̱j nimán cunuda̱nj soj si̱j noco̱' man Jesucristó qui'ya̱j Diose̱ na̱nj chugua̱nj .
49005021	Recommendation	Ne̱ ve'é qui'ya̱j cunuda̱nj soj nda̱a vaa me rá tuvi' soj , ne̱ yo'o̱ cu̱nuû rá soj se vaa Jesucristó me síí ca'ne̱' cacun' che'é ní' vaa güii a .
61003017	Recommendation	A̱j cataj xna'anj 'u̱nj rihaan soj che'é nij síí narqué tucuáán ne̱ ca'na̱' rihaan soj vaa güii , tinu̱j , nocoj . Che'é dan tadó uxrá soj se̱ gaa na̱nj canoco̱' soj tucuáán ne̱ narque̱ nij síí na'vej rá cuno̱ rihaan Diose̱ yo' ei . Sese canoco̱' soj se‑na̱na̱ nij so' , ne̱ gu̱un vi̱j rá soj , qui'ya̱j nij so' ei .
51003018	Recommendation	Cata̱j xna'anj 'u̱nj rihaan nij chana̱ vaa nica̱ , se vaa ve'é cuno̱ nij no' rihaan nica̱ nij no' á . Da̱nj vaa no̱ xcúún nij no' qui'ya̱j nij no' , ese chana̱ noco̱' man síí 'ni̱j ra'a man ní' me nij no' a .
54005020	Recommendation	Sese vaa 'o̱ síí uun chij qui'yaj ndo'o cacun' , ne̱ ca'ne̱' so̱' cacun' che'é so' quene'e̱n cunuda̱nj yo'ó nij síí uun chij , ga̱a ne̱ cuchu'vi̱' nij so' qui'ya̱j ma'a̱n nij so' cacun' uún a .
45014013	Recommendation	Che'é dan quisíj cataj ní' se vaa tumé tinúú ní' cacun' á . Tza̱j ne̱ cata̱j ya̱ nij soj se vaa se̱ qui'yaj tinúú soj cacun' , qui'ya̱j ma'a̱n soj a .
45002010	Grace	Tza̱j ne̱ sa̱' uxrá qui'ya̱j Diose̱ ga̱ nij yuvii̱ qui'yaj se sa̱' , ne̱ Diose̱ me síí cata̱j se vaa sa̱' qui'yaj nij so' , ne̱ ga̱a̱ xe̱j nimán nij so' , ne̱ se̱ cuchu'vi' nij so' , qui'ya̱j Diose̱ ma' . Da̱nj qui'ya̱j uún Diose̱ che'é nij yuvii̱ israelitá qui'yaj se sa̱' , ga̱a ne̱ da̱nj qui'ya̱j uún so' che'é nij yuvii̱ yaníj a .
58011034	Violence	tina'áj nij so' ya'an yuva̱a̱ se̱ gaa na̱nj caca̱a̱ nij so' qui'ya̱j ya'an do̱' , quinanii nij so' rihaan yuvii̱ nica̱j neê espadá me rá ticavi̱' man nij so' do̱' , nari' nucuaj nij so' qui'yaj Diose̱ ga̱a ninaj nij so' do̱' , guun nucua̱j nij so' qui'yaj canaán nij so' rihaan síí ma̱n yo'ó chuman' síí cunu' ga̱ nij so' do̱' ei .
48006017	Faith	Dan me se a̱j quiran' ndo'o nee̱ mán 'u̱nj sayuun che'é se 'yaj suun 'u̱nj che'é Jesucristó natá' 'u̱nj rihaan yuvii̱ che'é so' , ne̱ che'é dan na'vej rá 'u̱nj qui'ya̱j soj doj sayuun mán 'u̱nj a̱ ma' .
66018021	Violence	Ga̱a ne̱ yo'o̱ se‑mo̱zó Diose̱ síí nucua̱j ndo'o ro' , naxca̱j so' yo'o̱ yuvej xi̱j , ne̱ yuvej xi̱j caxra̱' ndo'o me yo' , ne̱ quiri'íj so' man yo' rque na ya'a̱nj , ne̱ cataj so' : ― Veé da̱nj ga̱a̱ quira̱n' gue̱e̱ so̱' chuma̱n' noco̱o cu'na̱j Babilonia ei . Dan me se quiri'i̱j nii mán so̱' rque na ya'a̱nj , ne̱ daj chiha̱a̱ míj se̱ nari' uún nii mán so̱' rque na ya'a̱nj a̱ ma' .
65001020	Faith	Tza̱j ne̱ soj me se yo'o̱ raan canoco̱' soj se‑tucua̱nj Diose̱ tucuáán gue̱e̱ , tinu̱j , nocoj . Ne̱ ca've̱j rá soj ra̱cuíj Nimán Diose̱ man soj cachi̱nj ni'ya̱j soj rihaan Diose̱ ei .
45012002	Recommendation	Se̱ cataj soj se vaa sa̱' ndo'o vaa tucuáán noco̱' cunuda̱nj nij yuvii̱ ma̱n chiháán soj ma' . Tza̱j ne̱ ca've̱j rá soj cunu̱u sa̱' nimán soj qui'ya̱j Diose̱ , ne̱ xca̱j naca̱ soj cuentá da̱j qui'ya̱j soj ga̱a yáán soj rihaan chumii̱ nihánj , ga̱a ne̱ nari̱' soj da̱j me rá Diose̱ qui'ya̱j soj , ne̱ xca̱j soj cuentá me se me se sa̱' ni'ya̱j Diose̱ á . Dan me se xca̱j soj cuentá da̱j qui'ya̱j soj ne̱ gu̱un niha̱' rá Diose̱ , ne̱ xca̱j soj cuentá me suun sa̱' qui'ya̱j suun soj ne̱ cavi̱i̱ sa̱' soj doj nu̱' cavii nu̱' ca'anj ado̱nj .
46015009	Sin	'O̱ se ga̱a ataa ca̱nocoj man Jesucristó , ne̱ qui'yaj ndo'oj sayuun man nij síí cuchumán rá ni'ya̱j man Jesucristó , ne̱ che'é dan ya̱j mej síí noco̱' rihaan cunuda̱nj nij apóstol cune' Jesucristó man nata̱' se‑na̱na̱ so' a . Che'é dan nuveé si̱j no̱ xcúún nata̱' rihaan yuvii̱ che'é so' mej , raj a̱ ma' .
62002015	Recommendation	Se̱ guun rá soj ni̱'yaj soj chumii̱ nihánj do̱' , nij rasu̱u̱n ma̱n rihaan chumii̱ nihánj do̱' mei . 'O̱ se xa̱' síí me rá ni'ya̱j chumii̱ nihánj , tza̱j ne̱ nuveé si̱j aráj cochro̱j rihaan Rej ní' Diose̱ me so' man chugua̱nj .
45002001	Sin	Me che'é taj so̱' se vaa o̱rún' tuví' so̱' tumé cacun' ga̱ . 'O̱ se 'o̱ cuya̱a̱n vaa cacun' 'yaj ma̱'án so̱' ga̱ cacun' 'yaj tuví' so̱' , ne̱ sese cuta̱' so̱' cacun' xráá tuví' so̱' , ne̱ cuta̱' uún nii cacun' xráá ma̱'án so̱' ado̱nj .
48002009	Description	Ne̱ quene'en síí cu'na̱j Santiagó do̱' , síí cu'na̱j Pedró do̱' , síí cu'na̱j Juan do̱' , se vaa qui'yaj ndo'o Diose̱ se lu̱j che'é 'u̱nj do̱' , che'é síí cu'na̱j Bernabé do̱' , se vaa guun nu̱cuáá 'u̱nj nata̱' 'u̱nj se‑na̱na̱ Diose̱ nana̱ sa̱' rihaan yuvii̱ , qui'yaj Diose̱ , ne̱ guun ya̱ nu̱' rá nij so' se vaa Diose̱ me síí ca'ne' suun rihaan núj ei . Dan me se síí uun chij rihaan nij síí cuchumán rá ni'ya̱j man Jesucristó ma̱n Jerusalén me nij so' , tza̱j ne̱ guun ya̱ rá nij so' se vaa tuvi' ma'a̱n nij so' me núj , ne̱ 'o̱ cuya̱a̱n vaa suun vaa rihaan núj ga̱ suun vaa rihaan nij so' , rá nij so' a . Dan me se ne̱ nata̱' nij so' se‑na̱na̱ Diose̱ nana̱ sa̱' rihaan nij yuvii̱ israelitá , ne̱ tana̱nj núj uún , ne̱ nata̱' núj rihaan nij síí yaníj , cataj nij so' uún a .
43019023	Description	Dan me se ga̱a quisíj cachrón nij tanuu man Jesucristó rihaan rcutze̱ , ne̱ nica̱j nij so' saga̱n' Jesucristó , ne̱ cuxra' ta'a̱j nij so' saga̱n' Jesucristó , ne̱ nica̱j 'o̱ 'o̱ tanuu ta'a̱j saga̱n' Jesucristó yo' a . Ne̱ vaa se‑co̱toó Jesucristó uún a . Ne̱ xa̱' se‑co̱toó so' , tza̱j ne̱ taj rej nuva̱ nii se‑co̱toó so' ma' . Ma̱a̱n se o̱rún' yatzíj me yo' ga̱a canánj nii man yo' a .
45002021	Sin	Sese ne'én so̱' tu̱cu'yón so̱' man yo'ó yuvii̱ ro' , me che'é na'vej rá so̱' tu̱cu'yón so̱' man ma̱'án so̱' ga̱ . A'mii natáj so̱' rihaan yuvii̱ se vaa se̱ qui'yaj itu̱u̱ yuvii̱ ma' . Tza̱j ne̱ ma̱'án so̱' me síí itu̱u̱ , ne̱ me che'é 'yaj itu̱u̱ so̱' ga̱ .
46006019	Faith	Ne̱ ne ne'en soj se vaa ase vaa nuvií sa̱' ndo'o vaa nee̱ man soj , ne̱ rej ya̱nj Nimán Diose̱ me yo' a . Dan me se Diose̱ me síí rqué nee̱ man soj rihaan soj , ne̱ nuveé si'ya̱j ma'a̱n soj me nee̱ man soj a̱ man ado̱nj .
47005014	Grace	'O̱ se ne'en núj se vaa 'e̱e̱ rá Jesucristó man cunuda̱nj yuvii̱ , ne̱ che'é dan 'o̱ me rá núj cata̱j xna'anj núj rihaan yuvii̱ che'é so' a . 'O̱ se guun ya̱ rá núj se vaa o̱rún' Jesucristó me síí cavi' che'é cunuda̱nj yuvii̱ , ne̱ che'é dan ase vaa síí cavi' ro' , da̱nj vaa cunuda̱nj nij yuvii̱ noco̱' man so' ni'ya̱j nij so' chrej chi'i̱i̱ a .
58003001	Faith	Dan me se si̱j sa̱' me soj rihaan Diose̱ , tinu̱j , nocoj . Ne̱ nacúún Diose̱ síí nicu̱n' xta̱' man soj se vaa cavi̱i̱ sa̱' soj ga̱ so' ado̱nj . Che'é dan xca̱j soj cuentá che'é Jesucristó , ne̱ si̱j ca'néé Diose̱ rihaan ní' me so' , ne̱ cataj xna'anj so' rihaan ní' nana̱ ya̱ che'é Diose̱ , ne̱ ase vaa xrej ata̱ suun noco̱o doj vaa uún so' , tinavij ya̱ so' cacun' tumé ní' rihaan Diose̱ ei . Ina̱nj da̱nj vaa nana̱ noco̱' ní' na̱nj ei .
44020035	Recommendation	Cunuda̱nj qui'yaj suun 'u̱nj , che'é se guun raj xca̱j soj cuentá se vaa no̱ xcúún soj qui'ya̱j suun ma'a̱n soj , che'é rej ca've̱e ra̱cuíj soj man tinúú ní' síí achiin rasu̱u̱n man a . Ne̱ yo'o̱ cu̱nuû rá soj nana̱ nihánj nana̱ ca'mii ma'a̱n Jesucristó si̱j 'ni̱j ra'a man ní' a : “ Síí rqué rasu̱u̱n rihaan tuvi' ro' , uun niha̱' rá so' doj rihaan síí ri' rasu̱u̱n yo' ra'a tuvi' a ” , taj síí 'ni̱j ra'a man ní' a ― taj Pabló rihaan nij síí chij nica̱j yu'unj man x'ne' nij síí cuchumán rá ni'ya̱j man Jesucristó ya̱nj chuman' Efeso a .
58013004	Recommendation	Ne̱ ve'é uxrá sese xca̱j soj 'o̱ chana̱ ado̱nj . Nuveé se na'a̱j me yo' ma' . Ne̱ nuveé cacu̱n' me sese otoj soj ga̱ nica̱ ma'a̱n soj ma' . Tza̱j ne̱ síí otoj ga̱ yo'ó chana̱ do̱' , síí otoj ga̱ nica̱ tuvi' do̱' , me se qui'ya̱j Diose̱ sayuun man so' ado̱nj .
43020005	Description	Ga̱a ne̱ ni'ya̱j so' rque yu'uj yo' , ne̱ quene'en so' rej na̱j nij yatzíj , tza̱j ne̱ ne catu̱u̱ so' ma' .
66016018	Description	Ga̱a ne̱ quiraa̱n , ne̱ cari̱i̱n ndo'o , ne̱ caguáj ndo'o tu'vii , ne̱ cachén uxrá yuún yuva̱a̱ , ne̱ nucua̱j doj yuún yo' rihaan nu̱' nij yuún cachén rihaan chumii̱ nihánj asi̱j guun che'e̱ yuvii̱ cayáán yuvii̱ rihaan chumii̱ nihánj a .
66019010	Faith	Ga̱a ne̱ canicun' ru̱j 'u̱nj rihaan so' quina'vi̱j 'u̱nj rihaan so' a . Tza̱j ne̱ cataj uún so' rihanj a : ― Se̱ qui'yáá so̱' da̱nj ma' . 'O̱ se 'u̱nj ro' , me síí 'yaj suun ga̱ nij tinu̱j nij soj si̱j nata' se‑na̱na̱ Jesucristó rihaan yuvii̱ a . Rihaan o̱rún' Diose̱ na'vi̱j so̱' ei . 'O̱ se nu̱' nana̱ ca'mii nij síí nata' se‑na̱na̱ Diose̱ ro' , me nana̱ rqué Nimán Diose̱ rihaan nij so' , ne̱ se‑na̱na̱ Jesucristó me nana̱ yo' ado̱nj ― taj so' rihanj a .
46002010	Grace	Tza̱j ne̱ tihaa̱n Nimán Diose̱ man núj che'é nij rasu̱u̱n qui'yaj Diose̱ che'é ní' si̱j aráj cochro̱j rihaan Diose̱ , ne̱ dan me se tihaa̱n Nimán Diose̱ rasu̱u̱n yo' man núj , qui'yaj ma'a̱n Diose̱ á . Dan me se nuchruj ra̱a̱ Nimán Diose̱ cunuda̱nj rasu̱u̱n , ne̱ sa̱' uxrá nuchruj ra̱a̱ Nimán Diose̱ da̱j vaa ma'a̱n Diose̱ ado̱nj .
50002029	Recommendation	Che'é dan asa̱' cuchi' so' , ne̱ ga̱a̱ niha̱' ndo'o rá soj ca'mi̱i̱ soj ga̱ so' ei . Dan me se ya̱ tinúú ní' si̱j noco̱' man síí 'ni̱j ra'a man ní' me so' ei . Cara̱a̱ cochro̱j soj rihaan cunuda̱nj nij yuvii̱ 'yaj nda̱a vaa 'yaj síí cu'na̱j Epafrodito yo' ei .
51003020	Recommendation	Ve'é cuno̱ nij xnii nu̱' nana̱ a'mii rej xnii nu̱' nana̱ a'mii nii xnii uún á . Da̱nj qui'ya̱j nij xnii noco̱' man síí 'ni̱j ra'a man ní' , ne̱ gu̱un niha̱' rá Diose̱ ni̱'yaj Diose̱ man xnii ve'é uno a .
47001012	Faith	Ne'en núj se vaa quinani̱i̱ núj rihaan sayuun , ne̱ niha̱' ndo'o rá núj , che'é se ne'en núj se vaa nuvi' cacun' tumé núj a . 'O̱ se ve'é qui'yaj núj ga̱ soj ga̱a chéé núj rihaan chumii̱ nihánj , ne̱ ne tiha̱' yu'unj núj man soj ma' . Ma̱a̱n se cuno núj rihaan Diose̱ , ne̱ ca'mii chij núj rihaan soj , ne̱ ne qui'ya̱j núj ina̱nj se vaa cavii raa̱ ma'a̱n núj ma' . 'O̱ se ma'a̱n Diose̱ racuíj man núj , ne̱ qui'yaj núj ina̱nj se vaa me rá Diose̱ qui'ya̱j núj na̱nj ado̱nj .
43014021	Faith	Síí nari' se‑na̱na̱j ne̱ uno nana̱ yo' ro' , síí yo' me síí ya̱ ya̱ aráj cochro̱j rihanj chugua̱nj . Ne̱ cunu̱u 'e̱e̱ rá Réj Diose̱ man síí aráj cochro̱j rihanj , ne̱ ga̱a̱ 'e̱e̱ rá ma̱'anj man so' , ne̱ quene'e̱n so' manj , qui̱'yáj ei ― taj Jesucristó rihaan nij síí tucu'yón se‑na̱na̱ so' a .
51002023	Sin	Ne̱ avii raa̱ yuvii̱ uno nana̱ yo' , taj nii , ne̱ sa̱' uxrá nari' nij so' chrej canoco̱' nij so' Diose̱ , taj nii , ne̱ síí ni'ya̱nj a'mii me nij so' , taj nii , tza̱j ne̱ ne ya̱ ya̱ si̱j noco̱' man Diose̱ me nij so' ma' . Ma̱a̱n se che'é nana̱ noco̱' nij so' ro' , 'yaj ndo'o nij so' na̱j guun cacun' me rá nee̱ man nij so' qui'ya̱j nij so' na̱nj ado̱nj .
64001006	Recommendation	Ne̱ a̱j nata' nij so' rihaan nij síí amán rá ya̱nj chuman' nihánj se vaa cunuu 'e̱e̱ rá so̱' man nij so' chugua̱nj . Ne̱ cuna̱j uxrá sese yo'o̱ ra̱cuíj so̱' man nij so' ga̱a chéé nij so' que'e̱e̱ chuman' yo' ei . 'O̱ se síí 'yaj suun rihaan ma'a̱n Diose̱ me nij so' ado̱nj .
55002023	Recommendation	Se̱ ca'vej rá so̱' cano̱ tuví' so̱' ga̱ yuvii̱ che'é nana̱ mei . Ne acaj nij síí 'yaj da̱nj cuentá ma' . Si̱j ataa nari̱' sa̱' me nij so' na̱nj ado̱nj . Ne̱ che'é se vaa 'yaj nij so' , che'é dan unu' ndo'o nij so' ga̱ tuvi' nij so' ei .
47003018	Faith	Ne̱ taj se aráán rihaan taran' ní' ma' . 'O̱ se uun nucua̱j ní' ne'en ní' man síí 'ni̱j ra'a man ní' , se vaa ve'é uxrá vaa so' , ne̱ ase vaa so' ro' , da̱nj ga̱a̱ uún ma'a̱n ní' , che'é se ni'ya̱j ní' man so' ei . Dan me se do̱' do̱' naqui'yaj sa̱' síí 'ni̱j ra'a man ní' nimán ní' , ne̱ dan me se ne̱ so' nimán ní' , ne̱ ase vaa ma'a̱n so' ro' , da̱nj ga̱a̱ taran' ní' uún ado̱nj .
58009014	Grace	ga̱a ne̱ táá a̱ ton man Jesucristó , ne̱ sa̱' doj vaa yo' rihaan nu̱' nij rasu̱u̱n yo' na̱nj chugua̱nj . Dan me se taj a̱ doj cacun' tumé Jesucristó ma' . 'O̱ se cayáán Nimán Diose̱ ga̱ so' , ne̱ che'é dan rqué so' man ma'a̱n so' rihaan Diose̱ chugua̱nj . Che'é dan me doj a̱ cunu̱u sa̱' nimán ní' , qui'ya̱j ton man Jesucristó , ne̱ quinavi̱j cacun' tumé ní' che'é se chi'i̱i̱ qui'yaj ní' asi̱j rque̱ doj a . 'O̱ se daj chiha̱a̱ míj se̱ cavii sa̱' ní' , qui'ya̱j ma'a̱n ní' ma' . Ma̱a̱n se cavi̱' u̱u̱n ní' , qui'ya̱j ma'a̱n ní' na̱nj ei . Tana̱nj uún , ne̱ taj che'é qui'ya̱j ní' se vaa 'yaj ní' nu̱' 'na' mei . Ma̱a̱n se ya̱j ro' , qui'ya̱j ní' nu̱' rasu̱u̱n rej rihaan ní' , ne̱ canoco̱' ina̱nj ní' man Diose̱ síí vaa i'na̱' ya̱j ei .
44011017	Grace	Dan me se cuya̱a̱n vaa se lu̱j qui'yaj Diose̱ che'é ma'a̱n ní' si̱j amán rá ni'ya̱j man Jesucristó si̱j 'ni̱j ra'a man ní' na̱nj ado̱nj . Ne̱ sese Diose̱ me síí guun rá qui'ya̱j da̱nj , ne̱ asa̱' ca've̱e ca̱ráán 'u̱nj chrej rihaan Diose̱ se vaa se̱ qui'yaj so' se vaa me rá so' qui'ya̱j so' , rá soj ga̱ ― taj Pedró rihaan nij síí israelitá cuchumán rá ni'ya̱j man Jesucristó a .
49004030	Faith	Ne̱ se̱ guun quinano̱ rá Nimán Diose̱ , qui'ya̱j soj ma' . Che'é se ya̱nj Nimán Diose̱ ga̱ soj ro' , che'é dan ne'en ya̱ soj se vaa cavi̱i̱ sa̱' soj asa̱' quisíj güii ti̱nanii Diose̱ man ní' rihaan sayuun ado̱nj . Che'é se Nimán Diose̱ yáán nimán soj ro' , che'é dan me ne'en Diose̱ se vaa ta'ni̱j ya̱ Diose̱ me soj ado̱nj .
66003003	Recommendation	” Che'é dan nanu̱j rá soj nana̱ tucu'yón nii man soj do̱' , nana̱ cuno soj do̱' , ne̱ yo'o̱ qui'ya̱j soj nda̱a vaa taj nana̱ yo' , ne̱ ca̱nica̱j nimán soj canoco̱' soj chrej sa̱' ei . Sese se̱ tumé soj man soj , ne̱ ase vaa 'na' síí itu̱u̱ ro' , da̱nj ga̱a̱ cuchi̱j rihaan nij soj , ne̱ se̱ quene'en uxrá soj me orá me cuchi̱j rihaan soj man ado̱nj .
62003007	Recommendation	Dan me se ase̱ vaa ta'níj vaa soj rihanj , tinu̱j , nocoj , ne̱ se̱ guun tiha̱' yu'unj a̱ doj yuvii̱ man soj man chugua̱nj . Síí 'yaj sa̱' ro' , síí sa̱' me so' , ne̱ ase̱ vaa ma'a̱n Jesucristó vaa so' ado̱nj .
62004001	Recommendation	'E̱e̱ raj man nij soj , tinu̱j , nocoj . Ne̱ se̱ guun cuno̱ soj me ma'a̱n nana̱ ma' . A̱sino xca̱j soj cuentá sese nana̱ rqué Nimán Diose̱ me nana̱ ca'mii yo'o̱ so' , ne̱ sese Nimán Diose̱ me síí rqué nana̱ yo' , ne̱ ca've̱e cuno̱ soj nana̱ yo' ei . 'O̱ se a̱j ca'na' ndo'o síí ne̱ , ne̱ taj nij so' se vaa si̱j nata' se‑na̱na̱ Diose̱ me nij so' , tza̱j ne̱ tu'va rma'a̱n nij so' na̱nj ei . Dan me se da̱nj tu'va nij so' rihaan nij síí ma̱n rihaan chumii̱ nihánj che'é se me rá nij so' cuchuma̱n rá nij síí ma̱n rihaan chumii̱ nihánj chugua̱nj .
44013038	Grace	” Xca̱j nij soj cuentá se vaa cuano̱ nihánj me se nata' núj nana̱ rihaan soj se vaa che'é se vaa qui'yaj Jesucristó ro' , che'é dan ca've̱e cara̱a̱ x'naa Diose̱ ni̱'yaj Diose̱ cacun' tumé ní' , tinu̱j . Dan me se daj chiha̱a̱ míj se̱ navij nu̱' cacun' tumé soj , qui'ya̱j setucua̱nj Moisés ma' .
50003001	Recommendation	Dan me se ga̱a̱ niha̱' rá soj ni̱'yaj soj síí 'ni̱j ra'a man ní' , tinu̱j , nocoj . Ne sayu̱u̱n vaa cachrón uún 'u̱nj nana̱ nihánj naya̱a̱ soj ma' . Ne̱ cavi̱i̱ sa̱' doj soj , sese cuno̱ soj nana̱ nihánj chugua̱nj .
46011034	Recommendation	Sese na'aan ndo'o rque yo'o̱ tuvi' soj ta̱' asuun , ne̱ cha̱ so' chraa tucuá so' , ga̱a ne̱ se̱ quiran' soj sayuun che'é se vaa 'yaj soj ga̱a nuu chre̱' soj ei . Ne̱ yo'ó nana̱ xná'anj soj manj ro' , cata̱j xna'anj 'u̱nj nana̱ yo' rihaan soj asa̱' cuchij chiháán soj ei .
43018031	Description	Che'é dan cataj síí cu'na̱j Pilato rihaan nij so' a : ― Ni̱caj soj man so' , ne̱ ca'ne̱' soj cacun' che'é so' , qui'ya̱j soj nda̱a vaa tucuáán noco̱' ma'a̱n soj á ― taj síí cu'na̱j Pilato rihaan nij so' a . ― Tza̱j ne̱ no̱ xcúún so' cavi̱' so' , rá núj , tza̱j ne̱ na'vej rá soj si̱j cavii chuman' Romá ticavi̱' núj man a̱ 'ó yuvii̱ a̱ ma' ― taj nij so' rihaan Pilato a .
46012031	Faith	'O̱ se nano̱' soj da̱j qui'ya̱j soj , ga̱a ne̱ ca'ne̱' Diose̱ suun rihaan soj qui'ya̱j suun soj nij suun sa̱' doj á . Sese da̱nj qui'ya̱j soj , ne̱ cavi̱i̱ sa̱' taran' soj chugua̱nj . Tza̱j ne̱ me rá 'u̱nj cata̱j 'u̱nj yo'ó nana̱ rihaan soj , ne̱ me ya̱ raj nari̱' soj yo'ó tucuáán sa̱' ina̱nj ei .
58007026	Description	Dan me se vaa che'é ndo'o guun so' xrej ata̱ suun noco̱o doj che'é ní' ado̱nj . 'O̱ se síí gue̱e̱ ya̱ me so' , ne̱ taj va̱j a̱ doj cacun' tumé so' ma' . 'O̱ se síí sa̱' ina̱nj nimán me so' , ne̱ ga̱n' uxrá yáán so' ga̱ ní' si̱j tumé cacun' na̱nj ado̱nj . Dan me se xta̱' doj yáán so' rihaan nu̱' rej xta̱' ei .
50004013	Faith	Che'é se rqué ndo'o Jesucristó se nucua̱j manj ro' , che'é dan uun nu̱cuáj 'yaj sunj nu̱' suun vaa rihanj ado̱nj .
52004003	Recommendation	'O̱ se nihánj me se vaa me rá Diose̱ qui'ya̱j soj , ne̱ dan me se me rá Diose̱ gu̱un soj síí sa̱' rihaan so' , ne̱ na'vej rá Diose̱ coto̱j nij snó'o ga̱ náá guun chana̱ ma' .
51004002	Recommendation	Dan me se yo'o̱ cachi̱nj ni'ya̱j uxrá soj rihaan Diose̱ daj a̱ güii ei . Se̱ ca'ne' rá soj ga̱ suun achíín ni'ya̱j rihaan Diose̱ mei . Ne̱ ta̱dó soj cuma̱n soj , ne̱ niga̱nj nago̱' soj graciá rihaan Diose̱ á .
44007029	Description	Ga̱a ne̱ che'é se xcaj síí cu'na̱j Moisés cuentá se vaa cha'nuu̱ ndo'o nana̱ se vaa ticavi' so' man 'o̱ síí ma̱n yo'óó Egiptó , ga̱a ne̱ che'é dan cunánj so' , ne̱ ca'anj so' cayáán so' rej cu'na̱j Madián a . Ne̱ xcaj so' chana̱ , ne̱ ca'ngaa vi̱j ta'níí so' snó'o cunii a .
46011007	Description	Ne nó xcúún núj sno̱'o ca̱ráán núj raa̱ núj ma' . 'O̱ se ase vaa Diose̱ ro' , da̱nj vaa ma'a̱n núj sno̱'o , ne̱ che'é dan ni'ya̱j yuvii̱ man snó'o ne̱ xcaj yuvii̱ cuentá se vaa ve'é ndo'o vaa Diose̱ síí qui'yaj man snó'o ado̱nj . Ne̱ ni'ya̱j yuvii̱ man chana̱ ne̱ xcaj yuvii̱ cuentá se vaa ve'é ndo'o vaa snó'o , che'é se cúú man snó'o ro' , guun chana̱ a .
51003015	Faith	Ne̱ ca've̱j soj ga̱a̱ dínj nimán soj qui'ya̱j Jesucristó a . Che'é se me rá ma'a̱n Diose̱ ga̱a̱ dínj nimán soj , che'é dan narii Diose̱ man soj , ne̱ naqui'yaj rcua'a̱a̱n so' man nu̱' nij tinu̱j soj , ne̱ che'é dan nago̱' soj graciá rihaan Diose̱ ei .
58002010	Grace	Dan me se Diose̱ me síí qui'yaj nu̱' rasu̱u̱n che'é ma'a̱n ina̱nj so' chugua̱nj . Dan me se vaa güii , ne̱ nucui̱' ndo'o nij ta'níí Diose̱ rihaan Diose̱ rej xta̱' , qui'ya̱j Diose̱ , ne̱ Jesucristó me síí narqué chrej sa̱' canoco̱' nij ta'níí Diose̱ , ne̱ quinani̱i̱ nij so' rihaan sayuun , ne̱ cavi̱i̱ sa̱' nij so' chugua̱nj . Che'é dan vaa che'é quiran' Jesucristó sayuun rihaan yo'óó nihánj qui'yaj Diose̱ , ne̱ ma̱a̱n che'é se quiran' Jesucristó sayuun ro' , ne̱ che'é dan me guun chij ndo'o so' ne̱ ne achiin cavii sa̱' nu̱' so' , qui'yaj Diose̱ na̱nj ei .
59004001	Sin	Me che'é unu' ndo'o nij soj ga̱ tuvi' soj , rá soj ga̱ . Nuveé che'e̱ se me ndo'o rá soj cavi̱i̱ sa̱' soj rihaan chumii̱ nihánj , ne̱ che'é dan na'vee ga̱a̱ xe̱j nimán soj a̱ a . Ne̱ nuveé che'e̱ dan unu' soj ga̱ tuvi' soj a̱ a .
46005001	Sin	Dan me se nata' nii rihanj se vaa 'ni̱j 'o̱ síí tumé ndo'o cacun' sca'núj nij soj , ne̱ cacun' chi'i̱i̱ ndo'o me yo' , ne̱ a̱ nij síí ne noco' man Diose̱ ne 'yaj da̱nj ma' . Dan me se vaa yo'o̱ síí otoj ga̱ nica̱ rej 'ni̱j sca'núj soj , taj nii ei .
46010013	Faith	Xa̱' soj , tza̱j ne̱ ne cache̱n soj rihaan sayuun noco̱o ndo'o ne gu̱un nucua̱j soj quira̱n' soj ma' . Ma̱a̱n se ina̱nj sayuun le'e̱j nii 'vee gu̱un nucua̱j soj 'na' rihaan soj na̱nj ado̱nj . Tza̱j ne̱ vaa che'é ga̱a̱ nucua̱j rá soj man Diose̱ , ga̱a ne̱ se̱ gaa na̱nj ca'na̱' sayuun noco̱o ndo'o rihaan soj ei . Tza̱j ne̱ asa̱' ca'na' sayuun noco̱o ndo'o rihaan soj , ne̱ ga̱a̱ nucua̱j rá soj man Diose̱ , ne̱ ra̱cuíj so' man soj da̱j ga̱a̱ qui'ya̱j soj , ga̱a ne̱ quinani̱i̱ soj rihaan chrej chi'i̱i̱ yo' , ga̱a ne̱ se̱ gaa na̱nj qui'ya̱j soj cacun' chugua̱nj . Dan me se daj chiha̱a̱ míj se̱ guun nucua̱j sayuun noco̱o yo' qui'ya̱j canaán yo' rihaan soj ma' . 'O̱ se Diose̱ ra̱cuíj na̱nj ado̱nj .
44020029	Violence	Dan me se ne'enj se vaa asa̱' ca'anj 'u̱nj , ne̱ catu̱u̱ síí chi'i̱i̱ sca'núj soj , ne̱ ase vaa xca'yanj ca'nu̱' yuva̱a̱ ro' , da̱nj ga̱a̱ nij síí chi'i̱i̱ yo' , ne̱ se̱ caráj x'naa nij so' man nij tinúú ní' nij síí noco̱' man Jesucristó , ne̱ qui'ya̱j ndo'o nij síí chi'i̱i̱ yo' sayuun man nij so' a .
53001004	Faith	Ne̱ ma'a̱n núj nata' rihaan nij yuvii̱ noco̱' man Diose̱ ya̱nj que'e̱e̱ chuman' se vaa ve'é 'yaj soj , ne̱ dan me se taj núj se vaa 'yaj ndo'o nii sayuun man soj , tza̱j ne̱ yo'o̱ amán rá soj ni'ya̱j soj man Diose̱ , ne̱ 'o̱ vaa sca̱' rá soj rihaan sayuun , ne̱ yo'o̱ noco' raan soj man Diose̱ ei . Dan me se yo'o̱ a'mii sca̱' ya̱ ma'a̱n núj che'é soj rihaan daj a̱ nij síí noco̱' Diose̱ ya̱nj daj a̱ chuman' se vaa uxrá táá ri'yunj nii man soj ne̱ uxrá ran' soj sayuun , taj núj rihaan nij so' ei .
62004012	Faith	A̱ doj yuvii̱ ne quene'e̱n rihaan man Diose̱ nu̱' cavii nu̱' ca'na' ma' . Tza̱j ne̱ sese ga̱a̱ 'e̱e̱ rá ní' man tuvi' ní' , ne̱ ya̱ ne Diose̱ ga̱ ní' , ne̱ a̱j cunuu sa̱' nimán ní' nda̱a vaa guun rá Diose̱ ga̱a cunuu 'e̱e̱ rá Diose̱ man ní' a .
48001001	Description	Síí cu'na̱j Pabló mej , ne̱ dan me se ga̱a cavi' Jesucristó , ne̱ cunuu i'na̱' uún so' , qui'yaj Diose̱ , ne̱ Jesucristó do̱' , Rej ní' Diose̱ do̱' , me ro̱j síí cune' mán 'u̱nj guún 'u̱nj apóstol nata' se‑na̱na̱ Jesucristó rihaan cunuda̱nj nij yuvii̱ ma̱n rihaan chumii̱ a . Nuveé ina̱nj yuvii̱ me síí cune' mán 'u̱nj ma' . Ma'a̱n ya̱ Diose̱ cune' mán 'u̱nj ado̱nj .
58012003	Recommendation	Che'é dan me nuchru̱j ra̱a̱ soj se vaa ase vaa ta̱j ri'yunj yuvii̱ tumé cacun' man soj ro' , da̱nj táá ri'yunj yuvii̱ tumé cacun' man uún so' chugua̱nj . Tza̱j ne̱ ne ca'ne̱' rá so' ma' . Tana̱nj soj uún , ne̱ nuchru̱j ra̱a̱ soj , ne̱ se̱ ninaj nimán soj mei .
45006005	Faith	Dan me se sese ya̱ ya̱ tanáj ní' chrej chi'i̱i̱ che'é so' ro' , ne̱ ya̱ ya̱ cunu̱u sa̱' nimán ní' che'é so' ado̱nj .
45015010	Recommendation	Ne̱ taj uún danj Diose̱ se vaa gu̱un niha̱' rá nij yuvii̱ yaníj ga̱ nij yuvii̱ israelitá a .
54004001	Sin	Tza̱j ne̱ taj xna'anj Nimán Diose̱ se vaa vaa güii , ne̱ quiri'i̱j ta'a̱j yuvii̱ se‑tucua̱nj Diose̱ , ne̱ canoco̱' nij so' yo'ó tucuáán , ne̱ cuno̱ nij so' nana̱ tiha' yu'unj nana̱ tu̱cu'yón nij nana̱ chre̱e ado̱nj .
56003001	Recommendation	Cata̱j uún so̱' rihaan nij yuvii̱ se vaa cara̱a̱ cochro̱j nij yuvii̱ rihaan nij síí nica̱j suun , ne̱ cuno̱ nij yuvii̱ rihaan nij so' á . Ca've̱j nij yuvii̱ qui'ya̱j suun nij yuvii̱ suun a'ne' nij síí nica̱j suun rihaan nij so' , ne̱ me ma'a̱n suun sa̱' qui'ya̱j suun nij so' á .
61003005	Sin	Dan me se da̱nj cata̱j nij so' che'é se na'vej rá nij so' xca̱j nij so' cuentá nda̱a vaa curuvi' chumii̱ ga̱a naá qui'yaj Diose̱ ei . Tza̱j ne̱ ca'mii Diose̱ , ne̱ guun rej xta̱' , ne̱ curiha̱nj yo'óó naco̱o̱ rque na ya'a̱nj chugua̱nj .
60003018	Grace	Tza̱j ne̱ Jesucristó me se nda̱' se taj cacun' tumé so' , tza̱j ne̱ ga̱a cachéé so' rihaan chumii̱ nihánj , ne̱ quiran' ndo'o so' sayuun che'é cacun' tumé ní' si̱j tumé cacun' , che'é rej ca've̱e nucui̱' ní' rihaan Diose̱ chugua̱nj . Dan me se cavi' ma̱a̱n nee̱ man Jesucristó , tza̱j ne̱ cunuu i'na̱' nimán so' ado̱nj .
61002021	Sin	Cavi̱i̱ sa̱' nij so' doj sese ne quene'e̱n nij so' se‑tucua̱nj Diose̱ tucuáán nica̱ se vaa ya̱j quene'en nij so' se‑tucua̱nj Diose̱ , ga̱a ne̱ nanica̱j uún nij so' tanáj nij so' tucuáán sa̱' nago' Diose̱ man nij so' sa̱j ado̱nj .
53003006	Recommendation	Ne̱ che'é se si̱j noco̱' man síí 'ni̱j ra'a man ní' me nu̱' ní' , ne̱ che'é dan cata̱j xna'anj 'u̱nj yo'ó nana̱ rihaan soj , tinu̱j , nocoj . Dan me se gu̱un yaníj soj rihaan nu̱' nij tinúú ní' nij síí noco̱' chrej rmi̱i̱ na'vej rá qui'ya̱j suun ei . 'O̱ se si̱j ne noco' tucuáán narqué núj rihaan me nij so' na̱nj ado̱nj .
45005012	Sin	Dan me se o̱rún' snó'o cu'na̱j Adán me síí guun ya̱a̱n qui'yaj cacun' asino ya̱a̱n , ne̱ dan me se xi̱i cunuda̱nj nij yuvii̱ ma̱n rihaan chumii̱ me so' , ne̱ qui'yaj so' cacun' , ne̱ tanáj so' cacun' rihaan cunuda̱nj nij yuvii̱ ma̱n rihaan chumii̱ , ne̱ che'é dan ase vaa tumé Adán cacun' ro' , da̱nj vaa tumé cunuda̱nj nij yuvii̱ cacun' rihaan Diose̱ a . 'O̱ se che'é cacun' qui'yaj Adán me se ya̱ guun che'e̱ yuvii̱ qui'yaj yuvii̱ cacun' , ga̱a ne̱ guun che'e̱ nij yuvii̱ cavi' nimán nij yuvii̱ , ne̱ che'é dan nu̱' 'na' avi' nimán cunuda̱nj nij yuvii̱ ma̱n rihaan chumii̱ nihánj cuano̱ ado̱nj .
58011033	Faith	Dan me se che'é se cuchumán rá nij so' ni'ya̱j nij so' Diose̱ ro' , che'é dan qui'yaj canaán nij so' rihaan síí nica̱j suun rey do̱' , ca'ne' sa̱' nij so' cacun' che'é yuvii̱ do̱' , quiri' nij so' se vaa cataj xna'anj Diose̱ quiri̱' ya̱ nij so' do̱' , guun nucua̱j nij so' caráán nij so' tu'va chuvaa̱ do̱' ,
47004009	Faith	Noco̱' uxrá yuvii̱ man núj che'é yan me rá nij so' go̱' nij so' man núj , tza̱j ne̱ ne tanáj Diose̱ man núj ma' . 'Yaj ya̱ nii sayuun man núj , tza̱j ne̱ ne avi' núj a̱ ma' .
59004004	Sin	Ne̱ ase vaa chana̱ otoj ga̱ yo'ó chii ro' , da̱nj vaa soj , ne̱ ne noco' ya̱ soj man Diose̱ a̱ ma' . Xca̱j soj cuentá se vaa síí me rá cavi̱i̱ sa̱' rihaan chumii̱ nihánj ro' , so' me síí ta̱j ri'yunj man Diose̱ ado̱nj . Ya̱ uxrá ei .
44016006	Description	Dan me se caráán Nimán Diose̱ chrej rihaan nij so' nata̱' nij so' sena̱na̱ Diose̱ estadó cu'na̱j Asia , ne̱ che'é dan cachén nij so' rej cu'na̱j Frigia do̱' , rej cu'na̱j Galacia do̱' a .
45010006	Faith	Tza̱j ne̱ cuano̱ nihánj me se a̱j xcaj ní' cuentá se vaa nuu sa̱' ní' rihaan Diose̱ che'é yan cuchumán rá ní' cuno ní' nana̱ ca'mii so' , ne̱ che'é dan yo'o̱ a'mii ní' ga̱ síí cu'na̱j Moisés ga̱a naá , taj ní' se vaa taj che'é cavi̱i̱ yuvii̱ rej xta̱' do̱' , nano̱' nij yuvii̱ man síí ti̱nanii man nij so' rihaan sayuun ,
66016002	Violence	Ga̱a ne̱ guun ya̱a̱n 'o̱ se‑mo̱zó Diose̱ , cavii so' ca'anj so' , ne̱ tucuayuu so' se nu̱u̱ rque se‑co'o̱o so' rihaan yo'óó a . Ga̱a ne̱ dan me se canó ndo'o luj ri'yuj chi'i̱i̱ man nij síí no̱ se‑ta'nga̱' xcuu yuva̱a̱ síí na'víj rihaan se‑tinanga̱' so' a .
66005008	Description	Ne̱ ga̱a quita'aa xo' yanj , ne̱ canicun' ru̱j ca'a̱nj nij xcuu do̱' , ico̱ ca'a̱nj nij síí uun chij do̱' , rihaan matzinj le'e̱j yo' a . Ne̱ nica̱j 'o̱ 'o̱ nij so' ya'ánj sa̱' do̱' , co'oo aga' oró míí caraa squíí xlá rque do̱' , ne̱ squíí xlá yo' ro' , me nij nana̱ achíín ni'ya̱j nij síí sa̱' noco̱' man Diose̱ rihaan ma'a̱n Diose̱ a .
62005001	Faith	Cunuda̱nj nij síí amán rá se vaa me Jesucristó síí ca'néé Diose̱ ti̱nanii man yuvii̱ rihaan sayuun ro' , a̱j cunuu sa̱' nimán nij so' , qui'yaj Diose̱ chugua̱nj . Ne̱ che'é dan sese aráj cochro̱j ní' rihaan Diose̱ , ne̱ no̱ xcúún ní' ga̱a̱ 'e̱e̱ rá ní' man nij síí cunuu sa̱' nimán yo' ei .
48005026	Recommendation	Se̱ ca'mii xta̱' ní' a̱ 'ó xco' a̱ ma' . Se̱ ca'mii ra'yunj ní' rihaan tinúú ní' a̱ ma' . Se̱ guun xco̱j ruva̱a̱ rá ní' ni̱'yaj ní' tinúú ní' a̱ ma' .
54005001	Recommendation	Se̱ caxríj yuva̱a̱ so̱' man nij chii nga̱ ma' . Ma̱a̱n se ve'é ca'mi̱i̱ so̱' rihaan nij so' nago̱' so̱' chrej sa̱' man nij so' á . Da̱j se a'mii so̱' rihaan réé so̱' ro' , da̱nj ca'mi̱i̱ so̱' rihaan nij chii nga̱ á . Ase a'mii so̱' rihaan tinúú so̱' ro' , da̱nj ca'mi̱i̱ so̱' rihaan nij síí tachru̱u̱ uún a .
60002012	Recommendation	Ne̱ ve'é ina̱nj qui'ya̱j soj rej ne̱ soj sca'núj nij síí chi'i̱i̱ ma̱n rihaan chumii̱ nihánj , ga̱a ne̱ sese gu̱un rá nij so' cuta̱' nij so' cacun' rmi̱' xráá soj se vaa nij 'yaj soj , ga̱a ne̱ xca̱j nij so' cuentá se vaa ve'é ina̱nj 'yaj soj ei . Ga̱a ne̱ güii cuchi̱' Diose̱ rihaan nij so' me se cata̱j nij so' se vaa sa̱' uxrá vaa Diose̱ chugua̱nj .
50003006	Sin	Ga̱a rque̱ doj , ne̱ síí nichra̱j nimán mej , ne̱ qui'yaj uxraj sayuun man nij síí noco̱' man Jesucristó , che'é se me raj gu̱un niha̱' rá Diose̱ ni̱'yaj Diose̱ manj , ne̱ ve'é uxrá canocó' 'u̱nj nu̱' se‑tucua̱nj Moisés , ne̱ a̱ 'ó nana̱ yo' ne quina̱j , qui'yáj ma' .
43004052	Description	Veé dan , ne̱ xná'anj so' man nij mozó yo' : ― Me orá me guun che'e̱ ta'níj nahuun sa̱' yo' ga̱ ― cataj so' rihaan nij mozó yo' a . Ga̱a ne̱ cataj nij mozo yo' rihaan so' : ― Quii aga' 'o̱ me na'maân cachi' man xnii na̱nj á ― taj nij mozó yo' rihaan so' a .
43019031	Violence	Dan me se güii 'yaj chuvi̱i nij síí israelitá cha̱ nij so' cha'anj pascuá me yo' , ne̱ güii gue̱e̱ ndo'o me cueta̱n' a'yuj , 'yaj nij yuvii̱ israelitá , ne̱ ne ca've̱j rá nij yuvii̱ yo' canoco̱' xnangá rihaan rcutze̱ güii gue̱e̱ yo' a . Che'é dan me cachíín ni'ya̱j nij síí uun chij rihaan nij yuvii̱ israelitá rihaan síí cu'na̱j Pilato se vaa ca'ne̱' so' suun tucuachra̱n' nii tacóó nij síí noco̱' rihaan rcutze̱ yo' che'é rej ra'ya̱nj doj cavi̱' nij so' , ga̱a ne̱ quiri̱i̱ yaníj nii man nij síí cavi' yo' a .
43019012	Description	Quisíj cuno Pilato nana̱ dan , ga̱a ne̱ nano' so' da̱j qui'ya̱j so' , ga̱a ne̱ ca've̱e ti̱nanii so' man Jesucristó a . Tza̱j ne̱ doj a̱ caguáj nij síí uun chij rihaan nij yuvii̱ israelitá , cataj nij so' : ― Sese ca'a̱nj u̱u̱n síí nihánj , qui̱'yáá so̱' , ne̱ nuveé tuvi̱' síí nica̱j suun cu'na̱j César mé so̱' ma' . 'O̱ se síí nihánj me se si̱j me rá gu̱un síí nica̱j suun rey me so' , ne̱ dan me se ca'ne̱e̱ so' suun man síí cu'na̱j César , rá so' , ne̱ si̱j ta̱j ri'yunj man síí cu'na̱j César me so' ado̱nj ― taj nij so' , caguáj nij so' a .
43014001	Faith	Ga̱a ne̱ cataj Jesucristó rihaan taran' nij so' a : ― Ca'ne̱' rá soj ga̱ suun guun vi̱j rá á . Cuchuma̱n rá soj ni̱'yaj soj Diose̱ , ne̱ cuchuma̱n rá soj ni̱'yaj soj manj ei .
50001028	Faith	Ne̱ daj chiha̱a̱ míj se̱ cuchu'vi' soj ni̱'yaj soj man nij síí ta̱j ri'yunj man ní' ma' . Ne̱ yo' me quene'e̱n nij so' da̱j 'yaj soj , ne̱ xca̱j nij so' cuentá se vaa xa̱' ma'a̱n nij so' , tza̱j ne̱ caca̱a̱ nij so' vaa güii , ne̱ xa̱' soj , tza̱j ne̱ cavi̱i̱ sa̱' soj a . Veé da̱nj xca̱j ya̱ nij so' cuentá , qui'ya̱j Diose̱ na̱nj ado̱nj .
43015016	Grace	Ne quinari̱i̱ soj manj a̱ ma' . Tana̱nj ma̱'án 'u̱nj nihánj quinarii man soj ne̱ cuné' 'u̱nj man soj , yan cavi̱i̱ soj qui'ya̱j ndo'o soj se vaa me rá Diose̱ qui'ya̱j soj , ne̱ se̱ quinavij suun sa̱' 'yaj suun soj daj chiha̱a̱ míj ma' . Ne̱ che'é se cuné' 'u̱nj man soj , che'é dan me ma'a̱n rasu̱u̱n cachi̱nj soj rihaan Réj Diose̱ che'é se me soj síí noco̱' manj , ne̱ rque̱ so' rasu̱u̱n yo' man soj ado̱nj .
58011004	Faith	Xa̱' síí cu'na̱j Abel , tza̱j ne̱ che'é se cuchumán rá so' ni'ya̱j so' Diose̱ ro' , che'é dan sa̱' doj vaa se rqué so' rihaan Diose̱ , ne̱ tinúú so' Caín me se nij doj vaa rasu̱u̱n rqué so' man Diose̱ ado̱nj . Che'é dan cataj Diose̱ se vaa sa̱' vaa nimán síí cu'na̱j Abel , ni'ya̱j Diose̱ che'é nij rasu̱u̱n rqué síí cu'na̱j Abel rihaan Diose̱ a . Dan me se che'é se cuchumán rá so' ni'ya̱j so' Diose̱ ro' , che'é dan ya̱j taj xna'anj yuvii̱ che'é so' da̱j qui'yaj so' ga̱a naá na̱nj ado̱nj .
46004001	Recommendation	Dan me se me rá núj xca̱j cunuda̱nj yuvii̱ cuentá se vaa si̱j 'yaj suun rihaan Jesucristó me núj , ne̱ no̱ xcúún núj nata̱' núj nana̱ me rá Diose̱ ti̱haa̱n naca̱ Diose̱ man yuvii̱ na̱nj á .
66006013	Description	Ne̱ cayuu nij yati' ma̱n xta̱' rihaan yo'óó , ne̱ nda̱' rá se vaa ayuu chruj higó rihaan yo'óó ga̱a o' nana̱ yuva̱a̱ raa̱ chruun ma̱n chruj higó ne̱ tinasqui' ndo'o nana̱ raa̱ chruun yo' ro' , da̱nj vaa ayuu yati' a .
46010014	Recommendation	Che'é dan tu̱mé uxrá soj man soj ei . Se̱ quina'víj soj rihaan ya'anj cacój yuvii̱ , man tinu̱j , man nocoj .
45012021	Recommendation	Se̱ guun qui'ya̱j canaán chi'ii̱ rihaan soj ma' . Se̱ guun gu̱un ma'a̱n soj síí noco̱' chrej chi'i̱i̱ ma' . Ma̱a̱n se ina̱nj se sa̱' qui'ya̱j soj rihaan síí chi'i̱i̱ , ga̱a ne̱ qui'ya̱j canaán soj rihaan síí chi'i̱i̱ , ne̱ canoco̱' so' chrej sa̱' nica̱j soj ado̱nj .
55002014	Recommendation	Dan me se cata̱j xna'anj so̱' rihaan nij síí noco̱' man Diose̱ se vaa se̱ quini'yón nij so' nana̱ nihánj mei . Ne̱ nago̱' so̱' chrej nucua̱j man nij so' se vaa se̱ canó tuvi' nij so' che'é nana̱ tucu'yón nij so' ma' . 'O̱ se taj che'é qui'ya̱j nij so' da̱nj man ado̱nj . Ma̱a̱n se síí quene'e̱n che'é yan unu' nij so' ro' , quiri̱' rá nij so' ado̱nj .
59004008	Recommendation	Quinichru̱n' soj rihaan Diose̱ , ga̱a ne̱ quinichru̱n' Diose̱ rihaan soj á . Nij síí tumé cacun' ro' , ta̱náj nij so' se‑tucua̱nj nij so' tucuáán chi'i̱i̱ , ne̱ nij síí uun vi̱j rá canoco̱' man Diose̱ ro' , naqui'ya̱j nica̱ nij so' nimán nij so' á .
59002009	Sin	Tza̱j ne̱ sese narii soj yuvii̱ ru'vee ina̱nj , ga̱a ne̱ tumé ndo'o soj cacun' che'é se ne 'yaj ya̱ soj se‑tucua̱nj Diose̱ ado̱nj .
52004007	Grace	Nuveé che'e̱ se me rá Diose̱ qui'ya̱j ní' cacun' me canacúún Diose̱ man ní' ma' . Canacúún Diose̱ man ní' , tza̱j ne̱ che'é rej cunu̱u sa̱' nimán ní' rihaan Diose̱ me canacúún Diose̱ man ní' ado̱nj .
45001018	Sin	A̱j cataj xna'anj Diose̱ síí nicu̱n' xta̱' rihaan ní' se vaa a'maan rá Diose̱ ni'ya̱j Diose̱ cunuda̱nj se chi'i̱i̱ 'yaj nij yuvii̱ , ne̱ me rá Diose̱ xca̱j nij yuvii̱ cuentá se vaa síí uun chij sa̱' me so' , ne̱ che'é dan qui'yaj Diose̱ daj a̱ rasu̱u̱n ma̱n rihaan chumii̱ nihánj ni̱'yaj yuvii̱ a . A̱j ne'en yuvii̱ rasu̱u̱n , ne̱ xcaj nij yuvii̱ cuentá se vaa síí uun chij sa̱' ndo'o me Diose̱ , tza̱j ne̱ ina̱nj cacun' 'yaj nij yuvii̱ , ne̱ che'é dan taj se 'yá' cuno̱ nij yuvii̱ nana̱ ya̱ a̱ ma' . Che'é dan me a'maan rá Diose̱ ni'ya̱j Diose̱ man nij yuvii̱ a .
62004007	Faith	'E̱e̱ raj man nij soj , tinu̱j , nocoj . Ne̱ no̱ xcúún ní' cunu̱u 'e̱e̱ rá ní' man tuvi' ní' ado̱nj . 'O̱ se Diose̱ me síí rqué rej nucua̱j rihaan ní' cunu̱u 'e̱e̱ rá ní' man tuvi' ní' a . Che'é dan nu̱' síí 'e̱e̱ rá man tuvi' me se síí cunuu sa̱' nimán qui'yaj Diose̱ me nij so' ado̱nj . Ne̱ ne'en nij so' man Diose̱ ado̱nj .
62002009	Sin	Ne̱ xa̱' síí taj se vaa va̱j so' rej chuguu̱n ga̱ se‑na̱na̱ Jesucristó ne̱ nachri' so' ni'ya̱j so' man tinúú so' , ne̱ si̱j va̱j gue̱e̱ rej rmi̱' me ya̱ so' na̱nj chugua̱nj .
60004014	Grace	Sese nachri̱' yuvii̱ ni̱'yaj yuvii̱ man soj che'é se si̱j noco̱' man Jesucristó me soj , ne̱ vaa che'é gu̱un niha̱' rá soj ado̱nj . 'O̱ se ya̱nj Nimán Diose̱ ga̱ soj , ne̱ uun chij ndo'o Nimán Diose̱ ei .
44021019	Grace	Dan me se ve'é ca'mii sa̱' taran' núj , ga̱a ne̱ cataj xna'anj Pabló rihaan nij síí chij nuu chre̱' ga̱ Santiagó nda̱a 'o̱ 'o̱ se vaa qui'yaj Diose̱ ga̱ nij síí yaníj ga̱a nata' Pabló sena̱na̱ Diose̱ rihaan nij síí yaníj yo' a .
43008046	Sin	A̱ 'ó tuvi' soj se̱ ca'vee quiri̱i̱ cacun' cuta̱' xráj a̱ ma' . Ina̱nj nana̱ ya̱ a'mij rihaan soj ei . Me che'é ne cuchuma̱n rá soj cuno̱ soj se‑na̱na̱j ga̱ .
58010017	Grace	Ga̱a ne̱ cataj uún so' : ― Ne̱ güe̱j nu̱' cacun' tumé nij so' xráá nij so' , qui̱'yáj á ― taj uún Nimán Diose̱ a .
46001005	Grace	'O̱ se che'é Jesucristó ro' , cavii sa̱' uxrá soj , qui'yaj Diose̱ á . Dan me se uxrá xcaj soj cuentá , ne̱ uxrá nari' soj nana̱ sa̱' , qui'yaj Diose̱ ,
45015030	Recommendation	Dan me se che'é se canoco' nu̱' ní' man síí cu'na̱j Jesucristó si̱j 'ni̱j ra'a man ní' , che'é dan 'e̱e̱ rá ní' tinúú ní' , 'yaj Nimán Diose̱ , ne̱ che'é dan cata̱j xna'anj 'u̱nj rihaan nij soj se vaa ra̱cuíj soj manj cachi̱nj ni'ya̱j ní' rihaan Diose̱ che'ej á .
43007020	Violence	Ga̱a ne̱ cataj nij yuvii̱ rihaan Jesucristó a : ― Nu̱u̱ nana̱ chre̱e nimán so̱' á . Me síí me rá ticavi̱' mán so̱' , rá so̱' ga̱ ― taj nij yuvii̱ rihaan Jesucristó a .
45003025	Grace	ne̱ dan me se ca'néé Diose̱ man Jesucristó nayo̱n Jesucristó rihaan yuvii̱ tumé cacun' , ne̱ cuchuma̱n rá nij síí tumé cacun' se vaa cavi' Jesucristó che'é nij so' , ne̱ quinani̱i̱ nij so' rihaan sayuun na̱nj ado̱nj . Dan me se ne'en ní' se vaa tinavij Diose̱ cacun' che'é yuvii̱ , ne̱ xcaj ní' cuentá se vaa vaa nica̱ rá Diose̱ ga̱a tinavij Diose̱ cacun' che'é nij yuvii̱ cane ga̱a naá a . Yuvii̱ cane ga̱a naá ro' , ne quira̱n' nij so' sayuun che'é cacun' tumé nij so' ma' .
43018018	Description	Ne̱ nicu̱n' nij mozó do̱' , nij tanuu do̱' , rej nachráj nii ya'an a . 'O̱ se acoj tiha' rej ma̱n nij so' , ne̱ cunuu gu̱u̱n nij so' ya'an a . Ne̱ ca'anj Pedró uún cunu̱u gu̱u̱n ma'a̱n so' ya'an a .
49006011	Recommendation	Dan me se nu̱' se nucua̱j rqué Diose̱ man soj ro' , ca'ne̱j soj se nucua̱j yo' nimán soj , ne̱ gu̱un nucua̱j soj qui'ya̱j canaán soj rihaan síí chre̱e ga̱a me rá síí chre̱e tiha̱' yu'unj síí chre̱e man soj ei .
43013037	Faith	Ga̱a ne̱ cataj Pedró rihaan so' a : ― Me che'é se̱ guun nu̱cuáj ca̱nocoj mán so̱' cuano̱ , Señor' . 'O̱ se ca'ne̱j nimanj cavi̱j che'é so̱' á ― taj Pedró rihaan Jesucristó a .
50004007	Faith	Da̱nj qui'ya̱j soj , ga̱a ne̱ yo'o̱ ga̱a̱ dínj nimán soj , qui'ya̱j Diose̱ , che'é se si̱j noco̱' man Jesucristó me soj , ne̱ dan me se gu̱un nucua̱j Diose̱ qui'ya̱j canaán Diose̱ rihaan cunuda̱nj nana̱ cavi̱i̱ raa̱ yuvii̱ na̱nj ado̱nj .
59003009	Faith	Dan me se tu'va ní' me avii nana̱ lu̱j a'mii ní' che'é Rej ní' Diose̱ síí 'ni̱j ra'a man ní' , ne̱ veé daa ní' a'mii nana̱ chre̱e che'é tuvi' ní' uún a . Ne̱ dan me se ase vaa Diose̱ ro' , da̱nj vaa nij tuvi̱' ní' ga̱a qui'yaj Diose̱ man taran' ní' a .
46005010	Sin	Tza̱j ne̱ ne ca'mi̱i̱ 'u̱nj che'é síí ma̱n rihaan chumii̱ nihánj síí ne noco' man Jesucristó ma' . Dan me se nij so' me síí 'yaj ndo'o cacun' ga̱ chana̱ , ne̱ uun xco̱j ruva̱a̱ rá nij so' ne'en nij so' tuvi' nij so' , ne̱ 'yaj itu̱u̱ nij so' si'yaj tuvi' nij so' , ne̱ na'víj nij so' rihaan ya'anj ne vaa i'na̱' uún a . Tza̱j ne̱ sese me rá soj gu̱un yaníj soj ga̱ nij síí 'yaj cacun' ma̱n rihaan chumii̱ nihánj , ne̱ me rej ca'a̱nj soj ga̱ . 'O̱ se ma̱n nij so' rihaan nu̱' cachra̱' chumii̱ nihánj , ne̱ se̱ ca'vee cu̱riha̱nj soj rihaan nij so' rihaan chumii̱ nihánj ma' .
44026009	Sin	” Dan me se 'u̱nj nihánj me se ga̱a rque̱ me se guun ya̱ ya̱ rá 'u̱nj qui'ya̱j ndo'o 'u̱nj sayuun man nij síí noco̱' man Jesucristó síí cavii chuman' Nazaret a .
61002014	Sin	Ina̱nj me rá nij síí narqué tucuáán ne̱ ni̱'yaj nij so' man chana̱ niha̱' rá , ne̱ ne a'ne' rá nij so' ga̱ suun 'yaj cacun' a̱ ma' . Tiha' yu'unj nij so' man nij síí ne nica̱j raan se‑tucua̱nj Diose̱ , ne̱ yo'o̱ vaa nimán nij so' me rá nij so' quiri̱' ndo'o nij so' sa'anj ei . Ase vaa xnii mañá ndo'o ro' , da̱nj vaa nij so' , ne̱ ya̱ quira̱n' ndo'o nij so' sayuun vaa güii chugua̱nj .
43010012	Description	Xa̱' mozó , tza̱j ne̱ nuveé si̱j da̱a̱n matzinj me so' ma' . Si̱j 'yaj canaán sa'anj u̱u̱n me so' , ne̱ che'é dan sese ne'en so' xcuu ca'yánj ca'nu̱' , ne̱ chu'vi' so' , ne̱ tanáj so' matzinj yo' , ne̱ unánj so' a . Ga̱a ne̱ tanáj ma'a̱n so' man nij matzinj , ga̱a ne̱ qui̱ta'aa ca'yánj yo' man nij matzinj , ne̱ ti̱cha'nuu̱ ca'yánj yo' man nij xo' na̱nj ado̱nj .
59001019	Recommendation	Se̱ quini'yón soj nana̱ nihánj , man tinu̱j , man nocoj . Ga̱a̱ niha̱' rá taran' ní' nano̱ xre̱j ní' se‑na̱na̱ Diose̱ ei . Tza̱j ne̱ se̱ gaa niha̱' rá ní' ca'mi̱i̱ ní' do̱' , ca'ma̱an rá ní' do̱' mei .
46009014	Recommendation	Ne̱ xa̱' núj si̱j nata' se‑na̱na̱ Diose̱ nana̱ sa̱' rihaan yuvii̱ , tza̱j ne̱ cataj xna'anj síí 'ni̱j ra'a man ní' rihaan ní' se vaa no̱ xcúún núj qui'ya̱j núj se vaa 'yaj nij síí 'yaj suun rá nuvií yo' , ne̱ no̱ xcúún núj cha̱ núj se vaa rque̱ yuvii̱ rihaan núj che'é se‑su̱u̱n núj suun nata' se‑na̱na̱ Diose̱ rihaan yuvii̱ a . Da̱nj taj síí 'ni̱j ra'a man ní' ado̱nj .
43012046	Grace	Xa̱' ma̱'anj , tza̱j ne̱ chuguu̱n ya'an rihaan chumii̱ nihánj qui'yáj ga̱a ca'naj rihaan chumii̱ nihánj , che'é rej se̱ quináj nij síí amán rá ni'ya̱j manj rej rmi̱' man chugua̱nj .
43005014	Description	Veé dan , ne̱ nari' Jesucristó man síí nahuun sa̱' yo' rá nuvií noco̱o , ne̱ cataj Jesucristó rihaan so' a : ― Ya̱ nahuun sa̱' so̱' á . Ta̱náj so̱' chrej chi'i̱i̱ á . Sese taj , ne̱ ca̱nica̱j uún chi'ii̱ mán so̱' , ne̱ doj a̱ qui̱rán' so̱' na̱nj ado̱nj ― taj Jesucristó rihaan so' a .
46016014	Recommendation	Ne̱ ga̱a 'yaj suun soj nu̱' suun vaa rihaan soj , ne̱ uxrá ga̱a̱ 'e̱e̱ rá soj man tinúú soj á .
43014015	Recommendation	“ Sese ya̱ aráj cochro̱j soj rihanj , ne̱ cuno̱ soj nij nana̱ cataj xna'anj 'u̱nj rihaan soj a .
58012025	Recommendation	Sa̱' uxrá ni̱'yaj soj sese se̱ nachri' soj ni̱'yaj soj man síí narqué chrej sa̱' man soj ei . Dan me se ma'a̱n ya̱ Diose̱ me so' , ne̱ tadó uxrá soj ei . Dan me se tana̱nj nij síí ne ca've̱j rá cuno̱ rihaan síí cataj xna'anj se‑na̱na̱ Diose̱ rihaan nij so' rihaan yo'óó nihánj ga̱a naá me se ne quinani̱i̱ nij so' mei . Táá a̱ ní' si̱j ma̱n cuano̱ , ne̱ a'mii síí nicu̱n' rej xta̱' rihaan ní' , ne̱ sese nachri̱' ní' ni̱'yaj ní' xrej so' chrej sa̱' , ne̱ daj chiha̱a̱ míj se̱ quinanii ní' a̱ ma' .
48004008	Sin	Ga̱a rque̱ me se ne ne'en ya̱ soj da̱j vaa Diose̱ ma' . Che'é dan me qui'yaj suun soj rihaan ya'anj uun chij rihaan rasu̱u̱n ma̱n rihaan chumii̱ nihánj , tza̱j ne̱ nuveé ya'a̱nj ya̱ me nij ya'anj qui'yaj suun soj rihaan ma' .
44003026	Grace	Ga̱a ne̱ a̱j ca'néé Diose̱ man ta'níí Diose̱ rihaan chumii̱ , ne̱ cuchi' ta'níí Diose̱ asino ya̱a̱n rihaan ma'a̱n soj , qui'yaj Diose̱ , che'é rej ca̱nica̱j nimán 'o̱ 'o̱ nij soj , ne̱ ta̱náj xco̱ nij soj tucuáán chi'i̱i̱ , ne̱ ca've̱e qui'ya̱j ndo'o Diose̱ se lu̱j che'é taran' nij soj ei ― taj Pedró rihaan nij yuvii̱ cunuu chre̱' rá nuvií noco̱o yo' a .
44010039	Violence	” Ne̱ ma'a̱n núj me síí quene'en nu̱' se vaa qui'yaj so' ga̱a va̱j so' nu̱' rej ne̱ núj si̱j israelitá do̱' , nda̱a ma'a̱n chuman' Jerusalén do̱' ei . Ne̱ dan me se cachrón nii man so' rihaan rcutze̱ , ne̱ cavi' so' , qui'yaj nii ei .
46001010	Recommendation	Dan me se cuno̱ soj ca'mi̱j , tinu̱j , nocoj . Ne̱ che'é se‑chuvi̱i ya̱ Jesucristó si̱j 'ni̱j ra'a man ní' ro' , me achíín ni̱'yáj ya̱j rihaan nij soj se vaa yo'o̱ cuya̱a̱n ga̱a̱ rá taran' soj do̱' , yo'o̱ cuya̱a̱n ca'mi̱i̱ soj do̱' , yo'o̱ rcua'a̱a̱n ga̱a̱ soj do̱' , raj chugua̱nj .
51001021	Sin	Ga̱a naá me se yuvii̱ yaníj me soj , ne̱ yuvii̱ ta̱j ri'yunj man Diose̱ me soj ga̱a naá ei . 'O̱ se quij vaa rá soj , ne̱ ina̱nj se chi'i̱i̱ qui'yaj soj , ne̱ síí ta̱j ri'yunj man Diose̱ guun soj ga̱a rque̱ che'é se ne gu̱un soj tuvi' Diose̱ ga̱a rque̱ ma' .
55002022	Recommendation	Tza̱j ne̱ se̱ ca'vej rá so̱' qui̱'yáá so̱' nda̱a vaa me rá nij síí tachru̱u̱ qui'ya̱j nij so' mei . Ma̱a̱n se gu̱un rá so̱' qui̱'yáá so̱' se sa̱' ni'ya̱j Diose̱ á . Ga̱a̱ nucua̱j rá so̱' man so' á . Ga̱a̱ 'e̱e̱ rá so̱' tuví' so̱' á . Dínj ca̱yáán so̱' ga̱ yo'ó nij síí sa̱' nimán nij síí achíín ni'ya̱j rihaan síí 'ni̱j ra'a man ní' á .
51003001	Faith	Dan me se ase vaa cunuu i'na̱' uún Jesucristó ro' , da̱nj vaa cunuu sa̱' nimán soj , ne̱ canoco' soj chrej sa̱' , qui'yaj Jesucristó a . Che'é dan che'é ina̱nj rasu̱u̱n ma̱n rej xta̱' xca̱j soj cuentá , ne̱ cuano̱ nihánj me se x'núú Diose̱ rej nuva̱' Diose̱ nicun' Jesucristó cuano̱ ei .
66008007	Violence	Ga̱a ne̱ ca'yánj yo'o̱ so' xrúún so' , ga̱a ne̱ maa̱n yahi̱j do̱' , ya'an do̱' , nachej ga̱ ton me se caman' yo' rihaan chumii̱ a . Ga̱a ne̱ cacaa nu̱' 'o̱ va'nu̱j scu̱j yo'óó ma̱n rihaan chumii̱ , ne̱ cacaa 'o̱ va'nu̱j scu̱j nij chruun nicu̱n' rihaan chumii̱ , ne̱ nu̱' coj chri̱n' ya'li̱j cacaa uún a .
66011017	Faith	Dan me se cataj nij so' : ― Narque̱ núj graciá rihaan so̱' , Diose̱ si̱j 'ni̱j ra'a man núj á . So̱' me síí gu̱un nucua̱j qui'ya̱j cunuda̱nj a . Ne̱ síí nicu̱n' ya̱j mé so̱' , síí nicu̱n' asi̱j naá mé so̱' á . Dan me se guun ni'ya̱j ní' se vaa ya̱j me se guun nucua̱j ndo'o so̱' , qui'yáá so̱' , ne̱ guun chij so̱' rihaan chumii̱ a .
43004010	Grace	Ga̱a ne̱ cataj Jesucristó rihaan no' a : ― Sese xcaj so̱' cuentá che'é se lu̱j qui'ya̱j Diose̱ che'é so̱' ne̱ sese quene'én so̱' me síí achíín na mán so̱' cuano̱ , ne̱ cachíín so̱' na 'yaj vaa i'na̱' yuvii̱ man so' co'o̱ so̱' , ne̱ rqué so' na yo' co'o so̱' sa̱j ado̱nj ― taj Jesucristó no chana̱ yo' a .
51003004	Grace	Ne̱ che'é dan ca've̱e ca̱yáán soj ga̱ Diose̱ nu̱' cavii nu̱' ca'anj , ne̱ vaa güii ca'na̱' uún Jesucristó rihaan chumii̱ nihánj , ne̱ curuvi̱' soj ga̱ so' , ne̱ ve'é ndo'o ga̱a̱ cuma̱n soj ga̱ so' na̱nj ado̱nj .
43020031	Faith	tza̱j ne̱ no̱ nana̱ nihánj rihaan yanj nihánj che'é rej yo'o̱ cuchuma̱n rá soj si̱j naya̱a̱ nana̱ nihánj se vaa Jesucristó ro' , me síí ca'néé Diose̱ ti̱nanii man yuvii̱ rihaan sayuun , ne̱ ta'ni̱j Diose̱ me ya̱ uún so' ei . Ne̱ che'é se amán rá soj ni'ya̱j soj man so' ro' , che'é dan ga̱a̱ i'na̱' nimán soj rihaan Diose̱ nu̱' cavii nu̱' ca'anj che'é ma'a̱n Jesucristó chugua̱nj .
62004006	Faith	Tza̱j ne̱ síí cunuu sa̱' nimán qui'yaj Diose̱ me ní' , ne̱ nij síí ne'en man Diose̱ ro' , uno nij so' se‑na̱na̱ ní' ado̱nj . Ne̱ xa̱' síí ne cunu̱u sa̱' nimán qui'yaj Diose̱ , tza̱j ne̱ ne uno nij so' se‑na̱na̱ ní' a̱ ma' . Che'é dan ne'en ní' me síí nu̱u̱ Nimán Diose̱ nimán , ne̱ ne'en ní' me síí nu̱u̱ nana̱ tiha' yu'unj nimán chugua̱nj .
65001012	Description	Ga̱a nuu chre̱' soj chá soj chraa , ne̱ ne chu'vi' nij síí narqué tucuáán ne̱ yo' qui'ya̱j nij so' se nij , ne̱ che'é dan ase vaa luj chi'i̱i̱ ro' , da̱nj vaa nij so' rihaan soj ei . Síí taj ya'anj man ma'a̱n me nij síí narqué tucuáán ne̱ yo' , ne̱ ne racuíj nij so' man tuvi' nij so' ma' . Ase vaa ngaa no̱ rma'a̱n xta̱' ne̱ ne aman' 'yaj ro' , vaa nij so' , ne̱ va̱j nij so' rej rque̱ do̱' , rej xra̱j do̱' ado̱nj . Ne̱ ase vaa chruun nuvi' va̱j chruj mán raa̱ ga̱a síj dió cuma̱n chruj raa̱ ro' , vaa nij so' , ne̱ chruun naco̱o̱ me nij so' , ne̱ chruun quiriháj nii quiri'íj nii rihaan yo'óó me uún nij so' ado̱nj . Ase vaa ngaa ga̱ chruun ro' , da̱nj vaa nij síí narqué tucuáán ne̱ yo' ei . Asino ya̱a̱n guun rá yuvii̱ se vaa síí sa̱' me nij so' , tza̱j ne̱ nuvi' suun sa̱' síj , 'yaj nij so' ma' .
44005015	Description	Ne̱ dan me se rihaan chruun do̱' , rihaan yuvéé do̱' , táá nij síí ran' , rii nij yuvii̱ man nij síí ran' yo' xe' a . Cuchruj nii man nij síí ran' rá callé rej cache̱n Pedró , che'é se sese seca̱chu̱n' Pedró cano̱ xráá nij síí ran' ne̱ nahu̱un so' , rá nij yuvii̱ a .
49006016	Faith	Ne̱ niga̱nj ga̱a̱ nucua̱j uxrá rá soj man Jesucristó , ga̱a ne̱ ase vaa tanuu noco̱' rcuchra̱' ma̱nj ra'a ro' , da̱nj ga̱a̱ ma'a̱n soj uún , ne̱ sese go̱' síí chre̱e chruun ta̱j tanj raa̱ aco' ya'an man soj , ne̱ gu̱un nucua̱j soj ti̱na'áj soj ya'an yo' chugua̱nj .
51003023	Recommendation	Ne rihaan yuvii̱ u̱u̱n 'yaj suun mozó ma' . Tana̱nj rihaan síí 'ni̱j ra'a man ní' 'yaj suun so' , ne̱ che'é dan 'o̱ ca'ne̱j nimán so' qui'ya̱j suun uxrá so' nu̱' suun vaa rihaan so' , ne̱ se̱ naqui'yaj rmi̱i̱ so' nimán so' ma' .
58012016	Recommendation	Ne̱ se̱ guun cata̱j yo'o̱ tinúú soj se vaa taj se uun se‑na̱na̱ Diose̱ mei . 'O̱ se ase vaa síí cu'na̱j Esaú síí cane ga̱a naá vaa síí a'mii da̱nj chugua̱nj . Dan me se síí chava̱' me síí cu'na̱j Esaú , tza̱j ne̱ nu̱' rasu̱u̱n sa̱' ta̱náj rej so' rihaan so' me se cutu'véj so' nu̱' rasu̱u̱n sa̱' yo' rihaan tinúú so' , che'é se guun rá so' rque̱ tinúú so' do̱j se chá cha̱ so' chugua̱nj .
43018040	Sin	Che'é dan caguáj uún nij yuvii̱ , cataj nij so' : ― Se̱ quirii so̱' man síí nihánj a̱ ma' . Tana̱nj síí cu'na̱j Barrabás quiri̱i̱ so̱' ei ― taj nij yuvii̱ , caguáj nij yuvii̱ a . Ne̱ síí cu'na̱j Barrabás me se si̱j guun rá cunu̱' ga̱ gobiernó me so' a .
55003004	Sin	Ne̱ ina̱nj síí tiha' yu'unj tuvi' gu̱un uún nij so' ei . Ne̱ ina̱nj ca'ne̱j nimán nij so' qui'ya̱j nij so' chrej chi'i̱i̱ ei . Ne̱ yo'o̱ nda̱a raan rma'a̱n cuma̱n se nucui' rá nimán nij so' , ne̱ ina̱nj nano̱' nij so' rasu̱u̱n me rá ma'a̱n nij so' a . Se̱ nano' nij so' a̱ doj man Diose̱ a̱ ma' .
50002009	Grace	Che'é dan guun chij ndo'o so' rej xta̱' , qui'yaj Diose̱ , ne̱ guun so' síí gue̱e̱ doj rihaan cunuda̱nj yuvii̱ , qui'yaj uún Diose̱ na̱nj ado̱nj .
61001016	Description	'O̱ se ga̱a cataj xna'anj núj rihaan soj se vaa ca'na̱' uún Jesucristó si̱j 'ni̱j ra'a man ní' rihaan chumii̱ nihánj ne̱ ga̱a̱ nucua̱j ndo'o so' asa̱' ca'na' so' , ne̱ nuveé cue̱ntó avii raa̱ ma'a̱n núj me yo' ma' . Rihaan ma'a̱n núj quene'en núj se vaa síí sa̱' uxrá me so' ado̱nj .
61003016	Sin	Dan me se daj a̱ nij yanj cartá qui'yaj Pabló ro' , ca'mii so' che'é rasu̱u̱n nihánj , ne̱ vaa do̱j nana̱ cu̱u sayu̱u̱n cu̱nó' nó rihaan yanj qui'yaj so' , ne̱ dan me se nij síí ne ne'en do̱' , nij síí uun vi̱j rá me se tinica̱j nij so' se‑na̱na̱ Pabló , ne̱ a'mii ne̱ nij so' che'é Pabló , taj nij so' se vaa ino̱ vaa tucuáán tucu'yón so' a . Ne̱ da̱nj 'yaj nij so' ga̱ yo'ó nij nana̱ no̱ rihaan danj Diose̱ uún , ne̱ che'é dan quira̱n' ndo'o nij so' sayuun vaa güii ado̱nj .
44014014	Description	Dan me se xcaj Bernabé ga̱ Pabló cuentá da̱j guun rá nij yuvii̱ , ne̱ che'é dan cutzin' ro̱j so' saga̱n' ro̱j so' , che'é se chi'i̱i̱ ndo'o qui'ya̱j nij yuvii̱ rá ro̱j so' a . Ga̱a ne̱ cunánj ro̱j so' sca'núj nij yuvii̱ , ne̱ caguáj ro̱j so' ,
45015008	Faith	Dan me se cata̱j xna'anj 'u̱nj rihaan nij soj che'é suun qui'yaj suun Jesucristó che'é nij yuvii̱ israelitá , ne̱ ga̱a naá me se cataj xna'anj Diose̱ rihaan xi̱i nij yuvii̱ israelitá da̱j qui'ya̱j Diose̱ che'é nij so' , ne̱ quisíj ya̱ nu̱' nana̱ yo' , qui'yaj Jesucristó a .
59001026	Sin	Si̱j ve'é noco̱' man Diose̱ me soj , rá soj na' . Sese nanó soj cuentó che'é tuvi' soj , ne̱ nuveé si̱j noco̱' ya̱ man Diose̱ me soj ma' . Si̱j tiha' yu'unj man ma'a̱n me soj na̱nj chugua̱nj .
43015020	Recommendation	“ Yo'o̱ cu̱nuû rá soj nana̱ nihánj nana̱ cataj xna'anj 'u̱nj rihaan soj se vaa nuveé si̱j uun chij doj me mozó rihaan se‑ru've̱e̱ mozó ma' . Che'é se canoco' nij síí ta̱j ri'yunj manj qui'ya̱j nij so' sayuun manj ro' , che'é dan ne'en soj se vaa nda̱a ma'a̱n soj do̱' , canoco̱' nij so' qui'ya̱j nij so' sayuun na̱nj ado̱nj . Ne̱ che'é se ne cuno̱ nij so' se‑na̱na̱j , ne̱ che'é dan ne'en soj se vaa se̱ cuno nij so' se‑na̱na̱ soj a̱ man ado̱nj .
43008031	Faith	Che'é dan cataj Jesucristó rihaan nij síí uun chij rihaan nij yuvii̱ israelitá síí cuchumán rá ni'ya̱j man so' a : ― Sese yo'o̱ canoco̱' soj se‑na̱na̱j , ne̱ si̱j ya̱ ya̱ tucu'yón se‑na̱na̱j me soj ,
44007011	Description	” Ga̱a ne̱ cachén ndo'o x'naa nu̱' rej Egiptó do̱' , rej yo'óó cu'na̱j Canaán do̱' , ne̱ quiran' ndo'o nij yuvii̱ sayuun , ne̱ xi̱i ní' ro' , ne gu̱un nucua̱j nij so' quiri̱' nij so' se cha̱ nij so' ma' .
63001004	Faith	Guun niha̱' uxrá raj , che'é se xcaj 'u̱nj cuentá se vaa ta'a̱j nij soj me síí yo'o̱ noco' tucuáán ya̱ , nda̱a vaa cataj xna'anj Rej ní' Diose̱ rihaan ní' chugua̱nj .
54005008	Faith	Sese vaa yuvii̱ na'vej rá ta̱j ya'anj man tuvi' yuvii̱ do̱' , man nij tucua̱ yuvii̱ do̱' , ne̱ nuveé yuvi̱i̱ noco̱' se‑tucua̱nj ní' si̱j noco̱' man Diose̱ me nij so' ma' . Nij doj 'yaj yuvii̱ yo' rihaan nij yuvii̱ ne amán rá ni'ya̱j man Diose̱ ado̱nj .
58010022	Faith	Che'é dan no̱ xcúún ní' cuchi̱' ní' rihaan Diose̱ , ne̱ che'é se amán rá ní' ni'ya̱j ní' man Jesucristó , che'é dan gu̱un ya̱ uxrá rá ní' se vaa ca've̱e canoco̱' sa̱' ní' man Diose̱ , ne̱ 'o̱ cuya̱a̱n ga̱a̱ rá taran' ní' ei . Dan me se 'o̱ cuya̱a̱n ga̱a̱ rá taran' ní' , che'é yan quisíj nanó rá ní' che'é cacun' tumé ní' , ne̱ cunuu sa̱' ya̱ nimán ní' , qui'yaj ní' , ga̱a canoco' ní' man Jesucristó na̱nj chugua̱nj . Ne̱ cata' ne ní' rque na sa̱' , ne̱ cunuu sa̱' ya̱ nee̱ man ní' na̱nj ado̱nj .
48001023	Description	Ma̱a̱n se cuno nij so' cuentó cataj xna'anj tuvi' nij so' che'é 'u̱nj se vaa síí chi'i̱i̱ ndo'o mé 'u̱nj , tza̱j ne̱ ya̱j nihánj cuano̱ me se si̱j a'mii natáj se‑na̱na̱ Diose̱ mé 'u̱nj cuano̱ , taj nij so' , caráya'a̱nj nij so' a . “ Síí qui'yaj ndo'o sayuun man ní' ga̱a rque̱ me se cuano̱ nihánj nata' ma'a̱n so' nana̱ sa̱' nana̱ noco̱' ní' nana̱ me rá so' tiri̱' so' ga̱a rque̱ chugua̱nj ” , taj tuvi' nij so' a .
44027034	Recommendation	Che'é dan narque̱ 'u̱nj chrej man nij soj cuano̱ se vaa cha̱ soj á . Ga̱a ne̱ gu̱un nucua̱j soj quinani̱i̱ soj rihaan sayuun na̱nj á . 'O̱ se a̱ 'ó yuvé raa̱ a̱ 'ó nij soj se̱ ca'anj ni'ya̱ a̱ ma' ― taj so' rihaan yo'ó nij so' a .
66002003	Faith	Ne̱ nucua̱j ndo'o vaa nimán soj rihaan sayuun quiran' soj che'é rej si̱j noco̱' manj me soj , ne̱ ne ca'ne̱' a̱ doj rá soj a̱ ma' .
56002002	Recommendation	Cata̱j xna'anj so̱' rihaan nij chii nga̱ se vaa se̱ guun xno̱ nij so' ma' . Ga̱a̱ ni'ya̱nj nij so' á . Xca̱j nij so' cuentá da̱j qui'ya̱j nij so' á . Yo'o̱ cuchuma̱n rá nij so' ni̱'yaj nij so' man Diose̱ , ne̱ ga̱a̱ 'e̱e̱ rá nij so' tuvi' nij so' , ne̱ daj chiha̱a̱ míj se̱ ca'ne' rá nij so' ga̱ se‑tucua̱nj Jesucristó che'é sayuun ma' .
44017030	Recommendation	” Dan me se asi̱j rque̱ me se ne qui'ya̱j Diose̱ sayuun man nij síí na'víj rihaan aga' do̱' , rihaan yahij do̱' ma' . 'O̱ se ne ca've̱e xca̱j nij yuvii̱ cuentá ma' . Tza̱j ne̱ ya̱j me se cataj xna'anj Diose̱ rihaan nij yuvii̱ ma̱n cunuda̱nj nij chuman' na̱j rihaan chumii̱ se vaa ca̱nica̱j nimán nij yuvii̱ canoco̱' nij yuvii̱ tucuáán sa̱' ado̱nj .
43019025	Description	Ne̱ nichru̱n' nicun' nii Jesucristó do̱' , chu'vij nii so' do̱' , chana̱ cu'na̱j Mariá nica̱ síí cu'na̱j Cleofas do̱' , chana̱ cu'na̱j Mariá Magdalena do̱' , rihaan rcutze̱ no̱ Jesucristó a .
66019013	Description	Ne̱ nu̱u̱ so' yatzíj quixíj ndo'o ton man , ne̱ tucu'náj nii se‑na̱na̱ Diose̱ man so' a .
46008009	Recommendation	Nda̱' se ca've̱e cha̱ soj me ma'a̱n rasu̱u̱n , tza̱j ne̱ tadó soj se vaa ma̱a̱n che'é se chá quira̱n' tinúú soj cacun' , qui'ya̱j soj á .
44013034	Grace	Dan me se naxaga̱a̱ so' ne̱ cunuu i'na̱' uún so' , ne̱ se̱ ri'yuj nee̱ man so' daj chiha̱a̱ míj ma' . Ne̱ dan me se ma'a̱n Diose̱ ca'mii nana̱ nihánj ado̱nj : “ Ase vaa rqué 'u̱nj nu̱' se lu̱j rihaan David , ta'nga' da̱nj ga̱a̱ rque̱ 'u̱nj nu̱' se lu̱j rihaan so̱' , ne̱ daj chiha̱a̱ míj se̱ navij se lu̱j yo' rihaan so̱' ma' ” , taj uún Diose̱ rihaan Jesucristó a .
43014020	Faith	Asa̱' quene'en soj manj ne̱ quene'e̱n soj se vaa cuya̱a̱n vaa rá 'u̱nj ga̱ Réj , ne̱ cuya̱a̱n ga̱a̱ rá soj ga̱ 'u̱nj na̱nj ado̱nj .
62002003	Faith	Dan me se nihánj me rej ne'en ní' se vaa si̱j noco̱' man Jesucristó me ní' a . Dan me se sese 'yaj ní' nda̱a vaa cataj xna'anj Jesucristó rihaan ní' , ne̱ si̱j noco̱' ya̱ man so' me ní' ado̱nj .
43008024	Sin	Che'é dan cataj xna'anj 'u̱nj rihaan soj se vaa asa̱' cavi' soj , ne̱ yo'o̱ quita̱j nu̱' cacun' tumé soj xráá soj na̱nj ei . 'O̱ se sese se̱ cuchumán rá soj se vaa Diose̱ mé 'u̱nj , ne̱ asa̱' cavi' soj , ne̱ yo'o̱ quita̱j nu̱' cacun' tumé soj xráá soj na̱nj ado̱nj ― taj Jesucristó rihaan nij so' a .
66017006	Sin	Ga̱a ne̱ quene'én 'u̱nj se vaa xno̱ chana̱ yo' , che'é se a̱j co'o ndo'o no' ton man nij síí vaa sa̱' rihaan Diose̱ do̱' , ton man nij síí nata' se‑na̱na̱ Jesucristó do̱' a . Ne̱ ca'anj ndo'o raj ni'ya̱j 'u̱nj man no' a .
58012017	Description	Ne̱ a̱j ne'en soj se vaa cachén doj , ga̱a ne̱ guun rá uún síí cu'na̱j Esaú cata̱j rej so' se vaa naca̱j uún so' se sa̱' yo' , tza̱j ne̱ quináj u̱u̱n so' na̱nj ei . 'O̱ se taj se qui̱'yá' tu̱cua'anj ni'ya̱ so' nana̱ ca'mii so' a̱ ma' . Nda̱' se nda̱a ta'vee ma'a̱n so' che'é yan guun rá so' quiri̱' so' se sa̱' yo' , tza̱j ne̱ ne quiri̱' so' daj chiha̱a̱ míj a̱ ma' .
43007012	Description	Ne̱ nanó yuve̱ ndo'o nij yuvii̱ cuentó che'é Jesucristó a . Dan me se ta'a̱j nij yuvii̱ cataj : ― Síí sa̱' me so' á ― taj ta'a̱j nij yuvii̱ a . Tza̱j ne̱ yo'ó ta'a̱j nij yuvii̱ cataj : ― Taj ma' . Síí tiha' yu'unj man nij yuvii̱ me so' ei ― taj yo'ó ta'a̱j nij yuvii̱ yo' a .
44011021	Faith	Ne̱ racuíj ndo'o Diose̱ si̱j 'ni̱j ra'a man ní' man nij síí nata' sena̱na̱ so' , ne̱ que'e̱e̱ nij síí yaníj yo' cuchumán rá cuno nana̱ sa̱' yo' , ne̱ canoco' nij so' man Jesucristó si̱j 'ni̱j ra'a man ní' a .
52002004	Faith	'O̱ se guun nucua̱j rá Diose̱ man núj , ne̱ ca'ne' so' suun rihaan núj nata̱' núj se‑na̱na̱ so' nana̱ sa̱' , ne̱ da̱nj 'yaj gue̱e̱ núj ado̱nj . Ne uun rá núj se vaa cata̱j yuvii̱ se vaa ve'é 'yaj núj ma' . Ma̱a̱n se me rá núj gu̱un niha̱' rá Diose̱ ni̱'yaj Diose̱ man núj , ne̱ che'é dan 'yaj suun núj che'é Diose̱ , ne̱ Diose̱ me síí acaj cuentá che'é núj da̱j vaa nimán núj ado̱nj .
46015057	Grace	tza̱j ne̱ tinavij Jesucristó si̱j 'ni̱j ra'a man ní' cacun' tumé ní' , ne̱ dan me se ya̱ qui'yaj canaán ní' , qui'yaj Diose̱ , ne̱ che'é dan no̱ xcúún ní' nago̱' ní' graciá rihaan Diose̱ ei .
54005005	Faith	Sese ya̱ chana̱ nique̱ me yo'o̱ no' , ne̱ ga̱a̱ nucua̱j rá no' ni̱'yaj no' Diose̱ á . Se‑su̱u̱n no' guun suun achíín ni'ya̱j rihaan Diose̱ nuvi̱i niga̱n' a .
43016024	Grace	Dan me se nda̱' se si̱j noco̱' manj me soj , tza̱j ne̱ ga̱a rque̱ me se ne cachi̱nj ni'ya̱j soj a̱ doj rasu̱u̱n rihaan Diose̱ ma' . Cachi̱nj ni'ya̱j soj , ne̱ quiri̱' soj ei . Nda̱a síj , ga̱a ne̱ ga̱a̱ niha̱' uxrá rá soj ado̱nj ― taj Jesucristó rihaan nij síí tucu'yón se‑na̱na̱ so' a .
46007021	Recommendation	Dan me se sese mozó mé so̱' ga̱a canacúún Diose̱ mán so̱' ca̱nocó' so̱' man Diose̱ , ne̱ se̱ nanó rá so̱' ma' . 'O̱ se mozó si̱j canacúún Diose̱ man canoco̱' man Diose̱ ro' , nuveé mo̱zó u̱u̱n me so' , ni'ya̱j Diose̱ ma' . 'O̱ se vaa ya'núj rihaan so' canoco̱' so' man síí 'ni̱j ra'a man ní' na̱nj ado̱nj . Ne̱ síí ne uun mozó ga̱a canacúún Diose̱ man so' me se no̱ xcúún so' gu̱un so' mozó nu̱u̱ rihaan Jesucristó ya̱j ado̱nj . Tza̱j ne̱ sese ga̱a̱ ya'núj rihaan mozó gu̱un yaníj so' rihaan ru'vee rii ta'nga' rihaan so' , ne̱ vaa che'é gu̱un yaníj so' chugua̱nj .
65001019	Sin	Nij síí narqué tucuáán ne̱ yo' ro' , 'yaj uun yaníj nij síí noco̱' man Jesucristó rihaan tuvi' nij so' ei . Ina̱nj che'é nee̱ man nij so' acaj nij so' cuentá , ne̱ che'é yo'ó rasu̱u̱n ne acaj nij so' cuentá a̱ ma' . Ne̱ ase vaa xcuu vaa nij so' , ne̱ nuvi' nimán nij so' nu̱u̱ a̱ ma' .
48001006	Sin	Ne ne'en uxraj me che'é me rá nij soj ta̱náj ra'ya̱nj soj man Diose̱ ne̱ canoco̱' soj yo'ó nana̱ ma' . Ne'en soj se vaa qui'yaj ndo'o Jesucristó se lu̱j che'é soj , ne̱ che'é dan canacúún ma'a̱n Diose̱ man soj canoco̱' soj man so' , ne̱ me che'é me rá soj ta̱náj soj man Diose̱ ga̱ .
58012014	Recommendation	Dan me se ti̱rquee̱ soj ga̱a̱ dínj ca̱yáán soj ga̱ cunuda̱nj yuvii̱ ei . Ne̱ ti̱rquee̱ soj cunu̱u sa̱' soj nda̱a vaa ma'a̱n Diose̱ ei . 'O̱ se sese taj va̱j se sa̱' yo' , ne̱ daj chiha̱a̱ míj se̱ quene'en ní' man síí 'ni̱j ra'a man ní' ma' .
43021006	Description	Ga̱a ne̱ cataj Jesucristó rihaan nij so' a : ― Ti̱guíj soj nanj rque na rej x'nu̱j rihoo rej nuva̱' rihoo , ne̱ quiri̱' soj xcuaj ei ― taj Jesucristó rihaan nij so' a . Che'é dan tiguíj nij so' nanj nda̱a vaa cataj Jesucristó , ne̱ caraa nu̱' nanj , qui'yaj xcuaj , ne̱ ne gu̱un nucua̱j nij so' cuxu̱u̱n nij so' nanj a̱ ma' .
46007019	Recommendation	Dan me se ca've̱e se ta̱j ta'nga' man ní' , ca've̱e se nuvi' ta'nga' táá man ní' , ca've̱e se , tza̱j ne̱ taj se 'yaj ma' . Ma̱a̱n se ina̱nj no̱ xcúún ní' cuno̱ ní' nu̱' nana̱ cataj xna'anj Diose̱ rihaan ní' na̱nj ado̱nj .
45012008	Recommendation	Sese vaa suun rihaan yo'ó ní' nago̱' ní' chrej nucua̱j , ne̱ da̱nj qui'ya̱j ní' á . Sese vaa suun rihaan yo'ó ní' go̱' ní' rasu̱u̱n rihaan nij síí nique̱ , ne̱ gu̱un niha̱' rá ní' qui'ya̱j ní' da̱nj á . Sese vaa suun rihaan yo'ó ní' gu̱un chij ní' rihaan tuvi' ní' , ne̱ qui'ya̱j suun uxrá ní' ni̱caj yu'unj ní' man tuvi' ní' á . Sese vaa suun rihaan ní' cunu̱u 'e̱e̱ rá ní' tuvi' ní' do̱' , ra̱cuíj ní' tuvi' ní' do̱' , ne̱ ga̱a̱ niha̱' rá ní' qui'ya̱j ní' da̱nj á .
44019002	Faith	Ga̱a ne̱ xná'anj Pabló man nij so' a : ― Ne̱ catúj Nimán Diose̱ nimán nij soj ga̱a cuchumán rá soj ni'ya̱j soj man Jesucristó na' ― taj Pabló , xná'anj so' man nij so' a . Ga̱a ne̱ cataj nij so' : ― Taj ma' . 'O̱ se a̱ ne cuno̱ núj nana̱ se vaa vaa 'o̱ Nimán Diose̱ a̱ ma' ― taj nij so' rihaan Pabló a .
53003014	Recommendation	Sese yo'o̱ tuvi' soj na'vej rá cuno̱ nana̱ cachrón núj rihaan yanj nihánj , ne̱ xca̱j soj cuentá me síí na'vej rá cuno̱ nana̱ , ne̱ se̱ cayáán rcua'a̱a̱n soj ga̱ so' ma' . Nda̱a síj , ga̱a ne̱ gu̱un na'a̱j so' a .
46015050	Sin	Cuano̱ nihánj me se cata̱j xna'anj 'u̱nj rihaan nij soj se vaa se̱ guun nucua̱j nee̱ man ní' do̱' , ton man ní' do̱' , cúú man ní' do̱' , ca̱yáán yo' ga̱ Diose̱ asa̱' guun chij Diose̱ rihaan chumii̱ nihánj , man tinu̱j , man nocoj . 'O̱ se se̱ guun cuma̱n rasu̱u̱n cuchru̱u̱ ga̱ rasu̱u̱n ne uchruu̱ mei .
43006027	Recommendation	“ Se̱ guun qui'ya̱j suun soj che'é ina̱nj se cha̱ soj ma' . 'O̱ se vaa güii , ne̱ quinavi̱j nu̱' nij rasu̱u̱n yo' na̱nj ado̱nj . Che'é dan qui'ya̱j suun soj che'é se vaa qui'ya̱j cavi̱i̱ sa̱' nimán soj , ga̱a ne̱ ga̱a̱ i'na̱' ya̱ nimán soj nu̱' cavii nu̱' ca'anj ei . 'U̱nj si̱j ca'néé Diose̱ ni̱caj yu'unj man yuvii̱ me síí rque̱ se sa̱' yo' rihaan soj ei . 'O̱ se Réj Diose̱ me síí cataj se vaa ca've̱e qui̱'yáj da̱nj che'é soj ado̱nj ― taj Jesucristó rihaan nij yuvii̱ a .
59004003	Sin	Ne̱ nda̱' se achíín ni'ya̱j soj rihaan Diose̱ , tza̱j ne̱ ne rqué Diose̱ nij rasu̱u̱n yo' rihaan soj , che'é se chi'i̱i̱ ndo'o vaa nimán soj ga̱a achíín ni'ya̱j soj rihaan Diose̱ ei . Dan me se me ina̱nj rá soj cavi̱i̱ sa̱' ma'a̱n ina̱nj soj rihaan chumii̱ nihánj qui'ya̱j nij rasu̱u̱n yo' ei .
49005020	Faith	Ne̱ niga̱nj nago̱' soj graciá rihaan Diose̱ che'é cunuda̱nj rasu̱u̱n , che'é se síí noco̱' man ta'níí Diose̱ Jesucristó si̱j 'ni̱j ra'a man ní' me soj á .
48003006	Faith	Dan me se ase vaa qui'yaj síí cu'na̱j Abraham síí cayáán ga̱a naá ro' , ina̱nj da̱nj qui'ya̱j soj ei . Dan me se síí cu'na̱j Abraham ro' , me se cuchumán rá so' ni'ya̱j so' Diose̱ , ne̱ che'é dan cataj Diose̱ se vaa si̱j sa̱' me Abraham , ne̱ cunuu sa̱' so' rihaan Diose̱ á . Ina̱nj da̱nj a'mii danj Diose̱ ado̱nj .
66021023	Grace	Ne̱ ne achiin güii do̱' , yavii do̱' , chugu̱u̱n rihaan chuman' yo' a̱ ma' . 'O̱ se ma'a̱n Diose̱ chuguu̱n rihaan chuman' yo' , ne̱ ma'a̱n matzinj le'e̱j yo' guun aga' chuguu̱n rque nu̱' chuman' yo' na̱nj chugua̱nj .
45008009	Faith	Tza̱j ne̱ ino̱ doj vaa nij soj sese ya̱ ya̱nj Nimán Diose̱ ga̱ soj á . Che'é dan ne 'yaj soj nda̱a vaa me rá nee̱ man soj qui'ya̱j soj ma' . Tza̱j ne̱ ina̱nj rihaan Nimán Diose̱ uno soj , ne̱ dan me se sese nuvi' Nimán Jesucristó yáán ga̱ yo'o̱ so' , ne̱ nuveé si̱j 'ni̱j ra'a Jesucristó man me so' ma' .
45011023	Faith	Ne̱ 'o̱ rasu̱u̱n uún me se nij yuvii̱ quiri'íj yaníj Diose̱ me se sese ca'ne̱' rá nij so' ga̱ suun ne amán rá ni'ya̱j man Diose̱ , ne̱ ca've̱e caxri̱i̱ uún Diose̱ man nij so' tacóó chruun sa̱' yo' uún ei . 'O̱ se gu̱un nucua̱j Diose̱ qui'ya̱j Diose̱ da̱nj ei .
66014005	Description	Ne̱ dan me se taj va̱j a̱ doj nana̱ ne̱ ne ca'mi̱i̱ nij so' ma' . 'O̱ se si̱j vaa sa̱' ina̱nj me nij so' na̱nj ei .
44024014	Faith	” Tza̱j ne̱ cata̱j yá 'u̱nj rihaan so̱' se vaa xa̱' tucuáán tucu'náj nij síí nihánj tucuáán ne̱ ro' , da̱nj 'yáá 'u̱nj aráj gue̱e̱ 'u̱nj rihaan Diose̱ si̱j noco̱' nij xií 'u̱nj a . 'O̱ se amán raj nu̱' nana̱ no̱ rihaan yanj no̱ setucua̱nj Moisés do̱' , sena̱na̱ nij síí nata' sena̱na̱ Diose̱ ga̱a naá do̱' a .
45013008	Recommendation	Se̱ gaa xcúún rihaan nij soj ga̱ tuvi' soj ma' . Tza̱j ne̱ vaa 'o̱ xcúún rihaan soj ga̱ tuvi' soj ado̱nj . Nihánj ro' , me xcúún vaa rihaan soj ga̱ tuvi' soj ado̱nj . No̱ xcúún soj ga̱a̱ 'e̱e̱ rá soj tuvi' soj , ne̱ sese ya̱ 'e̱e̱ rá soj tuvi' soj , ne̱ ase vaa síí qui'yaj nu̱' nda̱a vaa taj se‑tucua̱nj Moisés ro' , da̱nj ga̱a̱ soj uún ado̱nj .
66016009	Sin	Ga̱a ne̱ cacaa ndo'o nij yuvii̱ , ga̱a ne̱ dan me se nda̱' se Diose̱ me síí uun chij rihaan nu̱' nij sayuun yo' , tza̱j ne̱ ca'mii chi'i̱i̱ nij yuvii̱ ni'ya̱j nij yuvii̱ man Diose̱ , ne̱ ne ca̱nica̱j nimán nij yuvii̱ ca'mi̱i̱ sa̱' nij yuvii̱ che'é Diose̱ a̱ ma' .
66021012	Description	Dan me se nicu̱n' 'o̱ chingá chraan xi̱j xca̱a̱n nu̱' anica̱j tu'va chuman' yo' , ne̱ ta̱j chuvi̱j ta'yaa tu'va chingá yo' , ne̱ nicu̱n' se‑mo̱zó Diose̱ tu'va 'o̱ 'o̱ ta'yaa yo' a . Ne̱ nó se‑chuvi̱i chuvi̱j nij x'ne' nij yuvii̱ israelitá rihaan chuvi̱j nij ta'yaa yo' a .
48003013	Grace	Dan me se ga̱a naá me se ne gu̱un nucua̱j ní' qui'ya̱j ní' nu̱' se‑tucua̱nj Moisés ma' . Che'é dan me si̱j cachran' xna'anj ni'ya̱j me ya̱ ní' ga̱a rque̱ , tza̱j ne̱ cavi' Jesucristó rihaan rcutze̱ che'é ní' , ne̱ guun so' síí cachran' xna'anj ni'ya̱j che'é ní' , ne̱ che'é dan se̱ quiran' ma'a̱n ní' sayuun daj chiha̱a̱ míj a̱ man chugua̱nj . “ Síí a̱j noco' rihaan rcutze̱ me síí cachran' xna'anj ni'ya̱j rihaan Diose̱ ” , taj danj Diose̱ á . Dan me se guun Jesucristó 'o̱ síí cata̱ se‑cacu̱n' cunuda̱nj ní' nago' so' nu̱' nij cacun' yo' rihaan rcutze̱ , ne̱ cuano̱ nihánj me se síí vaa u̱u̱n xráá me ní' cuano̱ ei .
48001013	Sin	A̱j ne'en soj da̱j vaa raj asi̱j rque̱ doj ado̱nj . Dan me se ga̱a canocó' 'u̱nj tucuáán noco̱' nij yuvii̱ israelitá , ne̱ dan me se qui'yaj ndo'o 'u̱nj sayuun man taran' nij síí cuchumán rá ni'ya̱j man Diose̱ , ne̱ qui'yaj suun uxrá 'u̱nj che'é se me rá 'u̱nj ti̱rí' 'u̱nj man nij so' a .
66020002	Description	Ga̱a ne̱ quita'aa so' xcuáá tu'vi̱i xcuáá cayáán ga̱a naá a . Ne̱ xcuáá tu'vi̱i yo' ro' , me síí chre̱e , ne̱ Satanás cu'na̱j so' a . Ga̱a ne̱ dan me se nica̱j se‑mo̱zó Diose̱ aga' ne̱' numíj se‑mo̱zó Diose̱ man so' rque 'o̱ míj ya̱ yo' a .
44008009	Description	Ne̱ dan me se ga̱a ataa cuchi̱' Felipé chuman' Samaria , ne̱ vaa 'o̱ snó'o cu'na̱j Simón chuman' yo' , ne̱ Simón me se qui'yaj chru̱u̱n ndo'o so' , ne̱ ca'anj rá nij síí ne̱ Samaria , qui'yaj so' a . Ne̱ cataj so' rihaan nij yuvii̱ se vaa síí sa̱' uxrá me ma'a̱n so' ,
50003010	Faith	Ina̱nj me rá 'u̱nj sa̱' doj xca̱j 'u̱nj cuentá che'é Jesucristó á . Dan me se nucua̱j Diose̱ , ne̱ cunuu i'na̱' uún Jesucristó ga̱a cavi' so' , qui'yaj Diose̱ , ne̱ che'é dan me ndo'o raj que̱ne'enj da̱j qui'ya̱j Diose̱ che'é 'u̱nj a . Ne̱ ase vaa quiran' Jesucristó sayuun ro' , da̱nj ga̱a̱ quira̱n' ma̱'án 'u̱nj sayuun ga̱ so' , raj , ne̱ ase vaa ca'vej rá Jesucristó cavi̱' so' che'é ní' ro' , da̱nj ga̱a̱ 'u̱nj , raj , ne̱ yo'o̱ qui'ya̱j sunj che'é tinúú 'u̱nj rihaan Diose̱ ado̱nj .
54005022	Recommendation	Se̱ gaa ra'ya̱nj rá so̱' cuta̱' ra'á so̱' raa̱ me ma'a̱n 'o̱ so' che'é yan gu̱un so' síí ca̱ta̱ suun che'é Diose̱ mei . 'O̱ se sese si̱j tumé cacun' me so' , ne̱ taj che'é ra̱cuíj so̱' man so' gu̱un chij so' ma' . Da̱nj ina̱nj qui̱'yáá so̱' , ga̱a ne̱ se̱ gaa na̱nj cu̱tumé so̱' se‑cacu̱n' so' a . Dan me se yo'o̱ ina̱nj se̱ ca'vee catu̱u̱ a̱ yo'ó se chi'i̱i̱ mei .
56002003	Recommendation	Dan me se veé da̱nj ve'é ndo'o qui'ya̱j nij chana̱ chij uún , ga̱a ne̱ ca've̱e xca̱j yuvii̱ cuentá se vaa chana̱ sa̱' noco̱' uxrá man Diose̱ me nij no' , gu̱un rá nij yuvii̱ a . Se̱ quinanó nij chana̱ chij cuentó ne̱ che'é tuvi' nij no' ma' . Se̱ gaa niha̱' rá nij no' co'o̱ ndo'o nij no' na vinó ma' . Tana̱nj gu̱un nij no' chana̱ ve'é tucu'yón man tuvi' ,
46007038	Recommendation	Che'é dan me , síí o' ta'nij cha̱na̱ rihaan snó'o ro' , sa̱' 'yaj so' , ne̱ síí na'vej rá go̱' ta'nij cha̱na̱ rihaan snó'o ro' , me se sa̱' doj 'yaj so' ado̱nj .
59001022	Recommendation	Se̱ guun catu̱u̱ rma'a̱n se‑na̱na̱ Diose̱ xréé ní' ma' . Tza̱j ne̱ qui'ya̱j ní' nda̱a vaa taj Diose̱ ei . Sese se̱ qui'yaj ní' da̱nj , ne̱ tiha̱' yu'unj ní' man ma'a̱n ní' ga̱a̱ na̱nj á .
43007001	Violence	Quisíj ca'mii Jesucristó nu̱' nana̱ dan , ga̱a ne̱ cachéé Jesucristó estadó Galilea a . 'O̱ se ne ca've̱j rá so' cache̱e̱ so' estadó Judea , che'é se nano' nij síí uun chij rihaan nij yuvii̱ israelitá man so' , ne̱ ticavi̱' nij so' man Jesucristó , rá nij so' a .
46001030	Grace	Dan me se Diose̱ me síí 'yaj 'ni̱j ra'a Jesucristó man soj , ne̱ che'é o̱rún' Jesucristó avii raa̱ ní' , qui'yaj Diose̱ á . Che'é o̱rún' Jesucristó cunuu sa̱' nimán ní' rihaan Diose̱ á . Che'é Jesucristó me ní' síí sa̱' rihaan Diose̱ , qui'yaj Diose̱ á . Che'é Jesucristó quinanii ní' rihaan sayuun , qui'yaj Diose̱ á .
43013005	Description	Veé dan , ga̱a ne̱ caraa so' na rque rco'o̱o , ga̱a ne̱ guun che'e̱ so' na'nu' so' tacóó nij síí tucu'yón se‑na̱na̱ so' , ne̱ nachen so' yatzíj toalla numi̱i catuu̱n so' , ne̱ tinacoo̱ so' tacóó nij síí tucu'yón se‑na̱na̱ so' a .
44022004	Violence	Ne̱ qui'yaj ndo'oj sayuun man nij yuvii̱ noco̱' setucua̱nj Jesucristó yo' , ne̱ guun ndo'o raj cavi̱' nij so' a . Dan me se snó'o do̱' , chana̱ do̱' , numíj , ne̱ canú' 'u̱nj man nij so' taga' ,
43007043	Description	Che'é dan guun vi̱j ca'mii nij yuvii̱ , ni'ya̱j nij yuvii̱ man Jesucristó a .
60005002	Recommendation	Ase vaa nica̱j yu'unj yuvii̱ man matzinj ro' , da̱nj ga̱a̱ ve'é ni̱caj yu'unj soj man nij síí noco̱' man Diose̱ nda̱a vaa ca'ne' Diose̱ suun rihaan soj á . Se̱ naqui'yaj 'e̱e̱ soj man soj rihaan suun yo' ma' . Ma̱a̱n se ve'é qui'ya̱j suun soj che'é Diose̱ ei . Ne̱ se̱ guun ina̱nj rá soj qui'ya̱j canaán soj che'é suun 'yaj soj ma' . Tana̱nj ga̱a̱ niha̱' rá soj che'é ma'a̱n suun yo' ei .
46015056	Sin	Se nucua̱j ta'naj 'yaj avi' ní' ro' , me cacun' tumé ní' ado̱nj . Ne̱ che'é se‑tucua̱nj Moisés qui'yaj ní' cacun' ,
59005004	Sin	Dan me se acaj ndo'o Diose̱ cuentá se vaa ne na̱ru'vee sa̱' soj tu'vee se‑mo̱zó soj síí rii xnaa̱ soj a . Ne̱ aguáj ndo'o nij mozó yo' rihaan Diose̱ che'é se‑sa'a̱nj nij so' chugua̱nj . Ne̱ catúj se‑na̱na̱ nij so' xréé Diose̱ si̱j uun chij ndo'o rej xta̱' na̱nj ei .
60002001	Recommendation	Che'é dan ca'ne̱' rá soj ga̱ suun noco' tucuáán chi'i̱i̱ ei . Se̱ nachri' soj ni̱'yaj soj nu̱' tuvi' soj mei . Se̱ tiha' yu'unj soj man tuvi' soj mei . 'O̱ nda̱a taj soj ro' , veé da̱nj qui'ya̱j gue̱e̱ soj ei . Se̱ guun xco̱j ruva̱a̱ rá soj ni̱'yaj soj tuvi' soj mei . Se̱ nanó soj cuentó ne̱ che'é tuvi' soj ma' .
46007039	Recommendation	No̱ xcúún chana̱ ca̱yáán chana̱ ga̱ nica̱ chana̱ nda̱a se cavi̱' so' , tza̱j ne̱ sese cavi' nica̱ chana̱ , ne̱ ca've̱e xca̱j chana̱ man na̱j guun snó'o me rá ma'a̱n no' xca̱j no' , tza̱j ne̱ no̱ xcúún no' xca̱j no' man síí noco̱' man síí 'ni̱j ra'a man ní' a .
55002018	Sin	Dan me se cataj ro̱j so' se vaa a̱j quisíj cunuu i'na̱' uún nij síí cavi' , ne̱ se̱ cunuu i'na̱' uún doj yuvii̱ , taj ro̱j so' a . Da̱nj tu'va ro̱j so' , tza̱j ne̱ ne ne'en uxrá ro̱j so' a̱ doj a̱ ma' . Tza̱j ne̱ vaa ta'a̱j yuvii̱ cuchumán rá nana̱ ca'mii ro̱j so' , ne̱ che'é dan ca'ne' rá nij yuvii̱ ga̱ suun nucua̱j rá man Diose̱ , qui'yaj ro̱j so' ,
48005006	Faith	Xa̱' ní' si̱j noco̱' man Jesucristó me se taj se 'yaj sese quita̱j ta'nga' man ní' , taj se 'yaj sese se̱ quitáá ta'nga' man ní' , taj se 'yaj ma' . 'O̱ se amán rá ní' ni'ya̱j ní' man Jesucristó , ne̱ che'é dan cunuu 'e̱e̱ rá ní' ni'ya̱j ní' man tinúú ní' , ne̱ che'é ro̱j yo' me cavi̱i̱ sa̱' ní' ado̱nj .
58005009	Grace	Dan me se guun so' síí uno nu̱' se‑na̱na̱ rej , ne̱ che'é dan guun so' síí tinanii man taran' ní' si̱j uno rihaan so' rihaan sayuun , ne̱ dan me se cavi̱i̱ sa̱' ní' nu̱' cavii nu̱' ca'anj , qui'ya̱j so' ei .
46016001	Recommendation	Cata̱j xna'anj 'u̱nj rihaan nij soj che'é sa'anj naqui'ya̱j chre̱' soj rque̱ soj man nij síí nique̱ síí sa̱' noco̱' man Diose̱ á . Dan me se qui'ya̱j soj nda̱a se vaa cataj xna'anj 'u̱nj rihaan nij síí amán rá ni'ya̱j man Jesucristó ya̱nj estadó Galacia ,
49005022	Recommendation	Dan me se ve'é qui'ya̱j nij chana̱ nda̱a vaa me rá nica̱ no' á . Dan me se da̱j se uun rá ní' ni'ya̱j ní' man síí 'ni̱j ra'a man ní' ro' , da̱nj gu̱un rá chana̱ ni̱'yaj chana̱ nica̱ no' á .
43008012	Faith	Ga̱a ne̱ cataj uún Jesucristó rihaan nij xrej ata̱ suun noco̱o doj do̱' , rihaan nij síí fariseo do̱' a : ― Ase vaa ya'an chuguu̱n vaa 'u̱nj rihaan soj si̱j ma̱n rihaan chumii̱ nihánj ado̱nj . Dan me se síí noco̱' manj ro' , se̱ cachéé so' rej rmi̱' ma' . 'U̱nj ro' , me ya'an chuguu̱n cache̱e̱ ga̱ so' , ne̱ xca̱j so' cuentá me rej vaj so' , qui̱'yáj , ne̱ che'é dan ga̱a̱ i'na̱' ya̱ nimán so' nu̱' cavii nu̱' ca'anj ado̱nj ― taj Jesucristó no nij so' a .
65001017	Recommendation	Tza̱j ne̱ soj ro' , yo'o̱ cu̱nuû rá soj nana̱ cataj xna'anj nij apóstol cune' Jesucristó si̱j 'ni̱j ra'a man ní' man nata̱' rihaan yuvii̱ che'é so' , tinu̱j , nocoj .
44017025	Grace	'O̱ se so' me síí 'yaj vaa i'na̱' ní' , ne̱ so' me síí 'yaj naránj ní' nana̱ , ne̱ dan me se rqué so' nu̱' rasu̱u̱n achiin man ní' ado̱nj . Ne̱ che'é dan taj va̱j rasu̱u̱n achiin man so' , ne̱ se ca'vee ra̱cuíj yuvii̱ man so' ma' .
62005009	Faith	Dan me se uno ní' nana̱ nata' tuvi' ní' síí ma̱n rihaan chumii̱ nihánj rihaan ní' , ne̱ che'é dan vaa che'é cuno̱ ní' nana̱ nata' Diose̱ rihaan ní' a . 'O̱ se sa̱' doj vaa Diose̱ rihaan yuvii̱ , ne̱ nata' so' rihaan ní' che'é ta'níí so' a .
45013014	Faith	Se̱ guun rá ní' qui'ya̱j ní' nda̱a vaa me rá nee̱ man ní' ma' . Se̱ ca'vej rá ní' qui'ya̱j ní' cacun' ma' . Tza̱j ne̱ tu̱cu'yón ní' nda̱a vaa qui'yaj Jesucristó , ne̱ ase vaa qui'yaj so' ro' , da̱nj ga̱a̱ qui'ya̱j uún ní' na̱nj ado̱nj .
58011030	Description	Ne̱ che'é se cuchumán rá nij yuvii̱ israelitá ni'ya̱j nij so' Diose̱ ro' , che'é dan cachén chi̱j ya̱ güii ga̱a aman tucuachriin nij so' nu̱' anica̱j chuman' cu'na̱j Jericó , ne̱ canee nu̱' chingá nicu̱n' nu̱' anica̱j tu'va chuman' yo' , qui'yaj Diose̱ , che'é yan cuchumán rá nij so' ni'ya̱j nij so' Diose̱ a .
44019011	Grace	Dan me se guun nucua̱j Pabló qui'yaj so' suun sa̱' noco̱o , qui'yaj Diose̱ ,
43008034	Sin	Ga̱a ne̱ cataj Jesucristó rihaan nij so' a : ― Ya̱ ya̱ cata̱j xna'anj 'u̱nj rihaan soj cuano̱ se vaa síí 'yaj cacun' ro' , me síí uun mozó rihaan cacun' yo' ei .
62004011	Faith	Ne̱ che'é se cunuu 'e̱e̱ rá Diose̱ man ní' ro' , che'é dan no̱ xcúún ní' cunu̱u 'e̱e̱ rá ní' man tuvi' ní' , tinu̱j , nocoj .
44002028	Grace	Dan me se ti̱haán so̱' rihanj tucuáán ca̱nocoj ne̱ ca've̱e ga̱a̱ i'na̱' 'u̱nj a . Ne̱ gu̱un niha̱' ndo'o raj , qui̱'yáá so̱' , asa̱' canicún' 'u̱nj rihaan so̱' ado̱nj ” . Nihánj me sena̱na̱ síí cu'na̱j David yo' a .
54004013	Recommendation	Asa̱' guun ra̱a̱n 'o̱ xco' le'e̱j nii cuchi̱j , ne̱ naya̱a̱ so̱' se‑na̱na̱ Diose̱ cuno̱ nij so' , tu̱cu'yón sa̱' so̱' man nij so' , ne̱ ina̱nj da̱nj ga̱a̱ suun qui'ya̱j suun so̱' nda̱a güii cuchi̱' 'u̱nj rihaan so̱' ei .
47004008	Description	Dan me se me rej ma'a̱n va̱j núj me se 'yaj nii sayuun man núj , tza̱j ne̱ rqué Diose̱ rej quinani̱i̱ núj rihaan sayuun yo' a . Chu'vi' nimán núj , tza̱j ne̱ ne ri' nimán núj ma' .
44002013	Description	Ne̱ yo'ó ta'a̱j nij so' ca'nga' naco̱o̱ , ne̱ cataj nij so' : ― Cachén ndo'o co'o nij síí nihánj na vinó naca̱ na̱nj chugua̱nj ― taj nij síí ca'nga' naco̱o̱ yo' a .
66021018	Description	Ne̱ ina̱nj yahij jaspe me nu̱' chraan yo' , ne̱ ina̱nj aga' oró míí sa̱' me nu̱' chuman' yo' , ne̱ ase vaa vidrió ro' , da̱nj vaa nu̱' aga' oró míí sa̱' yo' a .
66015006	Description	Ga̱a ne̱ curiha̱nj chi̱j nij se‑mo̱zó Diose̱ nij síí nica̱j sayuun rque nuvií noco̱o yo' , ne̱ nu̱u̱ nij so' yatzíj linó sa̱' ina̱nj naruvii chuguu̱n , ne̱ 'ni̱j catuu̱n nij so' merque̱ caxra̱' anó nda̱a rucua̱a̱ nij so' , ne̱ merque̱ aga' oró míí ina̱nj me nij merque̱ yo' a .
45012014	Recommendation	Xa̱' síí 'yaj sayuun man soj , tza̱j ne̱ ve'é qui'ya̱j soj rihaan nij so' , ne̱ se̱ ca'mii chre̱e soj che'é nij so' ma' . Tza̱j ne̱ cachi̱nj ni'ya̱j soj rihaan Diose̱ se vaa cavi̱i̱ sa̱' nij so' qui'ya̱j Diose̱ a .
66001015	Description	Ne̱ tacóó so' ro' , ase vaa aga' bronce mare̱e axríj ya'an nii man rque chrúún hornó vaa tacóó so' a . Ne̱ da̱j se uun rá' unó' cayu̱j va̱j chráá xi̱j ro' , da̱nj guun raj cunoj nana̱ ca'mii so' a .
43017026	Grace	Ne̱ cataj xna'anj 'u̱nj rihaan nij so' da̱j si̱j mé so̱' , ne̱ cata̱j 'u̱nj doj rihaan nij so' , che'é rej ga̱a̱ 'e̱e̱ rá so̱' man nij so' nda̱a vaa 'e̱e̱ rá so̱' manj , ne̱ ca̱yáán 'u̱nj ga̱ nij so' a ― taj Jesucristó , cachíín ni'ya̱j so' rihaan Diose̱ a .
45008032	Grace	'O̱ se ne cuchu'vi̱' Diose̱ rque̱ Diose̱ ma'a̱n ta'níí Diose̱ cavi̱' che'é ní' , ne̱ che'é dan guun ya̱ rá ní' se vaa rque̱ Diose̱ nu̱' se sa̱' rihaan ní' , ne̱ cavi̱i̱ sa̱' ní' ado̱nj .
65001018	Sin	Nihánj me nana̱ ca'mii nij so' rihaan soj a : “ Asa̱' nichru̱n' ca'a̱nj ni'ya̱ chumii̱ , ne̱ ca'na̱' síí ca'nga̱' naco̱o̱ ni̱'yaj man nij síí amán rá ni'ya̱j man Jesucristó , ne̱ ina̱nj qui'ya̱j nij so' se nij , ne̱ gu̱un rá nij so' cache̱e̱ nij so' nda̱a vaa me rá ma'a̱n nij so' , ne̱ se̱ canoco' nij so' man Diose̱ a̱ man ado̱nj ” . Da̱nj vaa nana̱ cataj nij apóstol che'é nij síí narqué tucuáán ne̱ a .
45011018	Recommendation	Tza̱j ne̱ se̱ guun cata̱j soj se vaa sa̱' doj vaa soj rihaan ra'a chruun ca'anj yaníj qui'yaj Diose̱ ma' . Dan me se sese vaa se uun uxrá ma'a̱n soj rá soj , ne̱ me ma'a̱n rá soj na̱nj ei . Dan me se xca̱j soj cuentá se vaa taj se uun soj rihaan yáá chruun yo' mei . 'O̱ se ma'a̱n yáá chruun yo' 'yaj don 'vee vaa i'na̱' soj si̱j uun ra'a chruun chugua̱nj . Xa̱' soj , tza̱j ne̱ ma̱a̱n chruun le'e̱j nata' nayón u̱u̱n me soj na̱nj ei .
47001024	Faith	'O̱ se ne me rá núj quiri̱i̱ ta'nga' núj rihaan soj da̱j qui'ya̱j soj canoco̱' soj man Jesucristó ma' . 'O̱ se síí 'yaj suun ga̱ soj yan cavi̱i̱ sa̱' soj ne̱ gu̱un niha̱' rá soj me núj , ne̱ a̱j nari' sa̱' soj canoco̱' ma'a̱n soj man Jesucristó na̱nj ado̱nj .
43011001	Description	Dan me se vaa 'o̱ síí ran' , ne̱ síí cu'na̱j Lázaro me so' , ne̱ síí ne̱ chuman' Betania me so' a . Ne̱ chuman' Betania yo' me se chiháán chana̱ cu'na̱j Mariá ga̱ chu'vij Mariá chana̱ cu'na̱j Marta me chuman' Betania yo' a .
52004008	Sin	Che'é dan xca̱j soj cuentá se vaa síí ri'íj yaníj man nana̱ nihánj ro' , nuveé se‑na̱na̱ yuvii̱ me ri'i̱j yaníj so' ma' . Se‑na̱na̱ Diose̱ síí rqué Nimán cu̱nuû nimán ní' me nana̱ ri'i̱j so' na̱nj ado̱nj .
62004002	Faith	Tza̱j ne̱ nihánj me se vaa qui'ya̱j soj , ga̱a ne̱ ca've̱e xca̱j soj cuentá me nana̱ me nana̱ ca'mii Nimán Diose̱ ei . Sese cata̱j yo'o̱ so' se vaa Jesucristó me síí ca'néé Diose̱ ti̱nanii man yuvii̱ rihaan sayuun , ne̱ guun Jesucristó yuvii̱ ca'na' so' , cata̱j yo'o̱ so' , ne̱ nana̱ yo' me se‑na̱na̱ Nimán Diose̱ ado̱nj .
65001008	Sin	Nda̱' se ne'en nij síí narqué tucuáán ne̱ rihaan soj da̱j vaa sayuun quiran' nij síí israelitá do̱' , nij se‑mo̱zó Diose̱ do̱' , nij síí ma̱n Sodoma do̱' , tza̱j ne̱ taj se qui̱'yá' xca̱j nij so' cuentá ma' . 'O̱ da̱nj 'yaj nij so' se nij , ne̱ ase vaa síí a'nu' vaa nij so' , che'é se amán rma'a̱n rá nij so' nana̱ ne̱ na̱nj ei . Ne̱ che'é dan 'yaj ndo'o nij so' se chi'i̱i̱ , ne̱ tucuáá nij so' rihaan Diose̱ , ne̱ a'mii nij so' nana̱ chi'i̱i̱ che'é nij se‑mo̱zó Diose̱ a .
60003011	Recommendation	Naxu̱u̱n so' man so' rihaan suun chi'i̱i̱ , ne̱ ina̱nj se sa̱' qui'ya̱j so' á . Dan me se nano̱' ndo'o so' rej ca've̱e ca̱yáán dínj so' ga̱ tuvi' so' , ne̱ yo'o̱ canoco̱' so' man chrej dínj yo' a .
51001023	Faith	Dan me se cavi̱i̱ sa̱' soj , sese yo'o̱ canoco̱' soj se‑tucua̱nj Jesucristó na̱nj ado̱nj . Raan canoco̱' soj man so' ei . A̱j cuno soj se‑na̱na̱ Diose̱ nana̱ sa̱' , ne̱ che'é dan guun ya̱ rá soj se vaa cavi̱i̱ sa̱' soj , ne̱ se̱ guun cata̱j soj se vaa ne ya̱ vaa nana̱ sa̱' cuno soj ma' . 'O̱ se nana̱ ca'mii natáj nii rihaan cunuda̱nj nij yuvii̱ ma̱n rihaan chumii̱ me nana̱ sa̱' yo' , ne̱ 'u̱nj nihánj me síí a'mii natáj se‑na̱na̱ Diose̱ nana̱ sa̱' yo' rihaan yuvii̱ na̱nj ado̱nj .
43008059	Violence	Che'é dan quita'aa nij so' yahij , ne̱ go̱' nij so' man Jesucristó , rá nij so' a . Tza̱j ne̱ curiha̱nj yuve̱ so' rá nuvií noco̱o yo' , ne̱ ca'anj so' a . Dan me se ma̱a̱n tanu̱u̱ sca'núj nij so' cachén Jesucristó , ca'anj so' a .
49004024	Recommendation	Ne̱ ca've̱j soj gu̱un soj yuvii̱ naca̱ qui'ya̱j Diose̱ á . Dan me se Diose̱ me síí qui'ya̱j cunu̱u nica̱ ya̱ nimán soj , ne̱ cunu̱u sa̱' ya̱ nimán soj , qui'ya̱j so' ado̱nj .
66014012	Faith	Ne̱ nihánj me rej xca̱j ní' cuentá che'é nij síí vaa sa̱' rihaan Diose̱ , se vaa yo'o̱ vaa nucua̱j nimán nij so' rihaan sayuun ei . 'O̱ se nij so' me síí yo'o̱ uno nana̱ taj xna'anj Diose̱ , ne̱ yo'o̱ amán rá nij so' ni'ya̱j nij so' Jesucristó a .
44013030	Description	Tza̱j ne̱ Diose̱ me síí qui'yaj cunuu i'na̱' uún so' ado̱nj .
43010011	Description	“ Ne̱ 'u̱nj ro' , me síí da̱a̱n ya̱ ya̱ nij matzinj , ne̱ tumé sa̱' yá 'u̱nj man nij matzinj , ne̱ ca'ne̱j nimanj cavi̱j che'é nij xo' ado̱nj .
49003002	Grace	ne̱ a̱j ne'en soj se vaa atá 'u̱nj suun qui'yaj Diose̱ che'é soj si̱j yaníj na̱nj ado̱nj . Dan me se qui'yaj ndo'o Diose̱ se lu̱j che'é 'u̱nj , ne̱ ca'ne' so' suun rihanj qui'ya̱j sunj che'é soj ei .
56003010	Recommendation	Sese vaa 'o̱ síí 'yaj unu' ndo'o yuvii̱ , ne̱ cata̱j xna'anj so̱' rihaan so' se vaa ca'ne̱' rá so' ga̱ suun 'yaj unu' yuvii̱ a . Nda̱a vi̱j ca'mi̱i̱ so̱' rihaan so' , ne̱ sese se̱ ca'vej rá so' cuno̱ so' , ne̱ ca'a̱nj yaníj so̱' rihaan so' ei .
43010019	Description	Ga̱a ne̱ cuxra' ta'a̱j uún nij síí uun chij rihaan nij yuvii̱ israelitá man nij so' , ga̱a cuno nij so' nana̱ yo' a .
43003033	Faith	Tza̱j ne̱ síí amán rá se‑na̱na̱ so' ro' , so' me síí taj se vaa nana̱ ya̱ me se‑na̱na̱ Diose̱ ado̱nj .
61003014	Recommendation	Che'é se na'vi̱j ní' güii yo' ro' , che'é dan te̱rquee̱ soj doj qui'ya̱j soj se sa̱' ina̱nj rihaan Diose̱ , ne̱ se̱ gaa na̱nj cu̱tumé soj cacun' asa̱' ca'na' uún Jesucristó ei . Ne̱ dínj ga̱a̱ nimán soj , tinu̱j , nocoj .
53003001	Faith	Dan me se vaa yo'ó nana̱ me rá núj ca'ne̱j núj rihaan soj , tinu̱j , nocoj . Ne̱ me rá núj cachi̱nj ni'ya̱j soj rihaan Diose̱ se vaa xna'a̱nj uxrá se‑na̱na̱ síí 'ni̱j ra'a man ní' , ne̱ cavi̱i̱ sa̱' nana̱ yo' rej cuno̱ yo'ó yuvii̱ nana̱ yo' , nda̱a vaa cavii sa̱' nana̱ yo' ga̱a cuno ma'a̱n soj nana̱ yo' a .
47004014	Faith	che'é se ne'en núj se vaa Diose̱ me síí qui'yaj cunuu i'na̱' uún Jesucristó si̱j 'ni̱j ra'a man ní' , ne̱ che'é dan cunu̱u i'na̱' uún ma'a̱n núj ga̱ Jesucristó , qui'ya̱j uún Diose̱ , ga̱a ne̱ canicu̱n' núj rihaan Jesucristó , qui'ya̱j uún Diose̱ , ne̱ da̱nj qui'ya̱j uún Diose̱ che'é soj uún ado̱nj .
59005014	Recommendation	Sese vaa 'o̱ tuvi' soj ran' , ne̱ nacu̱nj so' man nij síí chij nica̱j yu'unj man nij síí noco̱' man Jesucristó ca'na̱' nij so' , ne̱ cata̱' tu'va nij so' se‑chuvi̱i síí 'ni̱j ra'a man ní' , ne̱ cuta̱a̱ nij so' casté raa̱ síí ran' , ne̱ cachi̱nj ni'ya̱j nij síí chij yo' rihaan Diose̱ che'é síí ran' a .
44007023	Description	” Dan me se quisíj síí cu'na̱j Moisés vi̱j chiha̱a̱ yo' , ga̱a ne̱ guun rá so' ca'a̱nj ni̱'yaj so' da̱j ran' nij tuvi' so' nij yuvii̱ israelitá a .
44023027	Violence	Xa̱' síí ca'ne̱j 'u̱nj rihaan so̱' nihánj , tza̱j ne̱ quita'aa nij síí israelitá man so' , ne̱ guun rá nij so' ticavi̱' nij so' man so' a . Ga̱a xcaj 'u̱nj cuentá , ne̱ nacaj núj ga̱ nij tanuu man so' , che'é se xcaj 'u̱nj cuentá se vaa si̱j romanó me so' a .
44019029	Description	Ga̱a ne̱ yo'o̱ nachej raa̱ cunuda̱nj nij yuvii̱ ma̱n chuman' Efeso yo' , ne̱ quita'aa nij yuvii̱ man síí cu'na̱j Gayo ga̱ síí cu'na̱j Aristarco che'é se si̱j chéé ga̱ Pabló me ro̱j so' , ne̱ si̱j cavii estadó Macedonia me ro̱j so' a . Dan me se nica̱j cunuda̱nj nij yuvii̱ man ro̱j so' , ca'anj nij yuvii̱ , ne̱ cunánj nij so' catúj nij so' rej estadió nuu chre̱' que'e̱e̱ ndo'o yuvii̱ a .
44003014	Sin	” Dan me se cataj soj se vaa ne gu̱un rá soj ni̱'yaj soj man síí sa̱' nimán yo' ma' . Ma̱a̱n se cachíín ni'ya̱j soj rihaan síí cu'na̱j Pilato se vaa quiri̱i̱ so' taga' man 'o̱ síí ticavi' man yuvii̱ a .
44015009	Faith	Dan me se cunuu sa̱' nimán nij síí yaníj rihaan Diose̱ che'é se cuchumán rá nij so' ni'ya̱j nij so' man Jesucristó , ne̱ cuano̱ nihánj me se 'o̱ cuya̱a̱n vaa nij so' ga̱ ní' rihaan Diose̱ na̱nj ado̱nj .
46011028	Recommendation	Che'é dan xca̱j 'o̱ 'o̱ nij soj cuentá da̱j qui'ya̱j 'o̱ 'o̱ soj , ga̱a ne̱ ve'é cha̱ soj rachrúún do̱' , ve'é co'o̱ soj na vinó do̱' á .
46015058	Faith	Ne'en soj se vaa 'e̱e̱ raj man soj , tinu̱j , nocoj . Che'é se vaa cataj 'u̱nj rihaan soj ro' , che'é dan raan canoco̱' soj man Jesucristó á . Se̱ ca'ne' rá soj ma' . 'O̱ se niga̱nj qui'ya̱j suun ndo'o soj che'é síí 'ni̱j ra'a man ní' á . Ne'en soj se vaa suun 'yaj suun soj che'é síí 'ni̱j ra'a man ní' ro' , nuveé su̱u̱n snúú rma'a̱n me yo' ma' . 'O̱ se cavi̱i̱ sa̱' soj che'é se noco̱' sa̱' soj man so' ado̱nj .
46004016	Recommendation	Che'é dan me cata̱j xna'anj 'u̱nj rihaan soj se vaa ase vaa 'yáá 'u̱nj ro' , da̱nj ga̱a̱ qui'ya̱j gue̱e̱ soj uún a .
46001021	Faith	'O̱ se nij síí ma̱n rihaan chumii̱ nihánj ro' , ne cavi̱i̱ raa̱ nij so' da̱j vaa Diose̱ ma' . Tza̱j ne̱ síí cu̱u raa̱ me Diose̱ , ne̱ ma'a̱n Diose̱ caráán chrej rihaan nij so' , ga̱a ne̱ se̱ gaa na̱nj xca̱j nij so' cuentá che'é so' ado̱nj . 'O̱ se me rá Diose̱ cuno̱ nij yuvii̱ nana̱ a'mii natáj núj , ne̱ sese cuno̱ nij yuvii̱ , ne̱ ti̱nanii Diose̱ man nij yuvii̱ rihaan sayuun , ne̱ dan me se nda̱' se nana̱ snúú rma'a̱n me nana̱ a'mii núj , rá ta'a̱j nij yuvii̱ ro' , tza̱j ne̱ o̱rún' nana̱ yo' me nana̱ ti̱nanii man yuvii̱ rihaan sayuun na̱nj ado̱nj .
60003001	Recommendation	Ase vaa no̱ xcúún mozó cuno̱ mozó rihaan se‑ru've̱e̱ mozó ro' , da̱nj vaa no̱ xcúún soj cha̱na̱ cuno̱ soj rihaan nica̱ soj á . Ga̱a ne̱ ca've̱e se na'vej rá nica̱ ta'a̱j soj cuno̱ nij so' se‑na̱na̱ Diose̱ , tza̱j ne̱ che'é se ve'é ndo'o 'yaj soj rihaan nica̱ soj ro' , che'é dan gu̱un rá nica̱ soj canoco̱' nij so' man Diose̱ ga̱ soj chugua̱nj . Dan me se ca've̱e se se̱ guun rá nica̱ soj ca'mi̱i̱ natáj soj rihaan nij so' , tza̱j ne̱ che'é se ve'é ndo'o 'yaj ma'a̱n soj , che'é dan gu̱un rá nica̱ soj canoco̱' nij so' man Diose̱ ei .
47005020	Recommendation	Dan me se a'mii núj se‑na̱na̱ Jesucristó rihaan yuvii̱ , ne̱ ma'a̱n Diose̱ rqué se‑na̱na̱ Diose̱ rihaan núj ca'mi̱i̱ núj che'é ma'a̱n Diose̱ , ne̱ che'é dan achíín ni'ya̱j ndo'o núj rihaan nij yuvii̱ , ne̱ a'mii núj nana̱ nihánj rihaan nij yuvii̱ a : “ Cunu̱u rcua'a̱a̱n nij soj ga̱ Diose̱ ei .
44002024	Description	Tza̱j ne̱ qui'yaj Diose̱ se vaa ne ca've̱e yu̱u̱n che'e̱ cavi̱' so' , ma' . Tza̱j ne̱ cunuu i'na̱' uún so' , qui'yaj Diose̱ , che'é se ne ca've̱e yu̱u̱n che'e̱ cavi̱' so' daj chiha̱a̱ míj a̱ man ado̱nj .
59002007	Sin	Ne̱ nana̱ nij a'mii nij ru'vee che'é Jesucristó síí cata' ne soj che'é a .
54003003	Description	
43004014	Grace	Tza̱j ne̱ síí co'o̱ na rque̱ 'u̱nj nihánj me se daj chiha̱a̱ míj se̱ canacoo̱ uún so' na yo' a̱ ma' . Ase vaa rej ve'é uxrá avii na ro' , da̱nj ga̱a̱ nimán so' , ne̱ cu̱nuû uxrá se lu̱j nimán so' , ne̱ ga̱a̱ i'na̱' so' ga̱ Diose̱ nu̱' cavii nu̱' ca'anj , qui'ya̱j na rque̱j ado̱nj ― taj Jesucristó rihaan chana̱ yo' a .
62002005	Faith	Tza̱j ne̱ síí uno se‑na̱na̱ Jesucristó ro' , so' me síí ya̱ ya̱ aráj cochro̱j rihaan Diose̱ chugua̱nj . Che'é dan , sese qui'ya̱j ní' da̱nj , ne̱ ca've̱e gu̱un ya̱ rá ní' se vaa si̱j noco̱' man Jesucristó me ní' ei .
66016013	Description	Ga̱a ne̱ quene'én 'u̱nj se vaa curiha̱nj va'nu̱j nana̱ chi'i̱i̱ tu'va xcuáá tu'vi̱i do̱' , tu'va xcuu yuva̱a̱ do̱' , tu'va síí nata' nana̱ ne̱ do̱' , ne̱ ase vaa riqui̱j vaa va'nu̱j nij nana̱ chi'i̱i̱ yo' a .
59002008	Recommendation	Dan me se vaa che'é qui'ya̱j ní' nana̱ ca'mii síí cu'na̱j Moisés nana̱ no̱ rihaan danj Diose̱ nana̱ ya̱ , ne̱ dan me se taj nana̱ yo' : “ Ga̱a̱ 'e̱e̱ rá ní' man tuvi' ní' nda̱a rá se vaa 'e̱e̱ rá ní' man ma'a̱n ní' ” , taj nana̱ yo' , ne̱ sese qui'ya̱j soj nana̱ yo' , ne̱ cuna̱j 'yaj soj ei .
47004005	Faith	Xa̱' núj , tza̱j ne̱ ne a'mii natáj núj che'é ma'a̱n núj ma' . Ina̱nj che'é Jesucristó si̱j 'ni̱j ra'a man ní' a'mii natáj núj , ne̱ taj núj se vaa che'é se noco̱' ní' man so' , che'é dan si̱j 'yaj suun rihaan soj me núj ei .
46015033	Recommendation	Ca'ne̱' rá soj ga̱ suun tiha' yu'unj man ma'a̱n ei . Nda̱' se sa̱' vaa nimán soj , tza̱j ne̱ sese cache̱e̱ soj ga̱ síí chi'i̱i̱ , ne̱ nu̱u chi'i̱i̱ nimán soj , qui'ya̱j nij so' ei .
58013020	Grace	Dan me se Diose̱ me síí 'yaj vaa xe̱j nimán ní' , ne̱ so' me síí qui'yaj cunuu i'na̱' uún Jesucristó si̱j 'ni̱j ra'a man ní' ga̱a cavi' so' a . Ne̱ Jesucristó me se ase vaa síí tumé matzinj vaa so' , ne̱ ase vaa daán so' matzinj vaa ní' , ne̱ tumé so' man ní' si̱j noco̱' man so' , ne̱ síí sa̱' uxrá me so' , ne̱ che'é ton man so' me nica̱j ní' yo'ó tucuáán cuchruj so' che'é ní' se vaa canoco̱' ní' man Diose̱ a . Ne̱ me rá 'u̱nj
50001027	Recommendation	Síí noco̱' se‑na̱na̱ Jesucristó nana̱ sa̱' me nij soj , ne̱ che'é dan cuno̱ soj tucuáán yo' , ne̱ ve'é qui'ya̱j soj cane̱ soj ga̱ tinúú soj á . Ne̱ sese cuchi̱' 'u̱nj chiháán soj , ne̱ que̱ne'én 'u̱nj se vaa cuya̱a̱n vaa rá cunuda̱nj soj a . Dan me se nda̱' se se̱ cuchí' 'u̱nj , tza̱j ne̱ nda̱' se nana̱ u̱u̱n cu̱noj se vaa cuya̱a̱n vaa rá cunuda̱nj soj á . Dan me se cuya̱a̱n ga̱a̱ rá soj , ne̱ ra̱cuíj soj tinúú soj , ne̱ yo'o̱ qui'ya̱j suun soj che'é nana̱ sa̱' noco̱' ní' á .
46006014	Grace	Dan me se nda̱' rá se vaa naqui'yaj i'na̱' Diose̱ man síí 'ni̱j ra'a man ní' ga̱a cavi' so' ro' , da̱nj gu̱un nucua̱j Diose̱ cunu̱u i'na̱' uún ma'a̱n ní' qui'ya̱j uún so' na̱nj ado̱nj .
55001006	Recommendation	Che'é dan cata̱j xna'anj 'u̱nj rihaan so̱' se vaa yu̱u̱n che'e̱ ca'ne̱j so̱' nimán so̱' qui'ya̱j suun so̱' , nda̱a vaa rqué Diose̱ se nucua̱j mán so̱' qui'ya̱j suun so̱' , ga̱a cutaj ra'aj raá so̱' á .
60004006	Grace	Ma̱a̱n che'é dan me ca'mii natáj Jesucristó se‑na̱na̱ Diose̱ nana̱ sa̱' nda̱a rihaan nij síí cavi' , che'é rej nda̱' se quira̱n' nij so' sayuun ga̱ yo'ó nij yuvii̱ che'é cacun' qui'yaj nij so' rihaan chumii̱ nihánj , tza̱j ne̱ ca've̱e ca̱yáán nimán nij so' rihaan Diose̱ nu̱' cavii nu̱' ca'anj a .
46007023	Recommendation	Sayuun ndo'o quiran' Diose̱ ga̱a quiránj Diose̱ man soj , ne̱ che'é dan se̱ ca'vej rá soj quiri̱i̱ ta'nga' rma'a̱n yuvii̱ rihaan soj a̱ ma' .
46010010	Recommendation	Ne̱ ca'mii ta'a̱j nij so' nana̱ nij rihaan Diose̱ , se vaa ne ve'é qui'yaj Diose̱ rihaan nij so' a . Ne̱ che'é dan cavi' yo'ó ta'a̱j nij so' , qui'yaj se‑mo̱zó Diose̱ síí ca'néé Diose̱ rihaan nij so' , ne̱ che'é dan xca̱j ní' cuentá se vaa se̱ qui'yaj ní' da̱nj ma' .
47002017	Faith	'O̱ se núj me se ne 'yaj núj nda̱a vaa 'yaj ta'a̱j nij síí a'mii natáj se‑na̱na̱ Diose̱ a̱ ma' . 'O̱ se ta'a̱j nij so' me se me ina̱nj nij síí me rá qui'ya̱j canaán sa'anj che'é se‑na̱na̱ Diose̱ , ne̱ xa̱' núj , tza̱j ne̱ ina̱nj nana̱ ya̱ me rá núj ca'mi̱i̱ núj , ne̱ na'vej rá núj ca'ne̱e̱ núj sa'anj che'é se‑na̱na̱ Diose̱ rihaan yuvii̱ ma' . 'O̱ se Diose̱ me síí ca'ne' suun rihaan núj ca'mi̱i̱ natáj núj , ne̱ tumé Diose̱ man núj da̱j ca'mi̱i̱ núj , ne̱ síí noco̱' man Jesucristó me núj ado̱nj .
45015001	Recommendation	Xa̱' ní' si̱j amán rá se vaa a'vej rá Diose̱ cha̱ ní' na̱j guun rasu̱u̱n , tza̱j ne̱ no̱ xcúún ní' ra̱cuíj ní' man nij yuvii̱ na'vee cuchuma̱n rá se vaa a'vej rá Diose̱ cha̱ nij so' na̱j guun rasu̱u̱n a . Ne̱ ra̱cuíj ní' man yuvii̱ na'vee cuchuma̱n rá se vaa 'o̱ cuya̱a̱n vaa nu̱' güii rihaan Diose̱ á . Se̱ qui'yaj ní' se ina̱nj me rá ní' qui'ya̱j ní' ma' .
50002024	Faith	Ne̱ nucua̱j rá 'u̱nj man síí 'ni̱j ra'a man ní' se vaa ra'ya̱nj cuchi̱' ma̱'anj rihaan soj ado̱nj .
66007001	Description	Veé dan , ga̱a ne̱ quene'én 'u̱nj ca'a̱nj se‑mo̱zó Diose̱ nicu̱n' ca'a̱nj nij scúj chumii̱ nihánj , ne̱ caráán nij so' chrej rihaan ca'a̱nj nij nana̱ avii rihaan chumii̱ , se̱ cavii nij nana̱ rihaan yo'óó rihaan na ya'a̱nj rihaan a̱ doj chruun rihaan a .
60004003	Sin	Dan me se ga̱a naá me se ya̱ qui'yaj ndo'o soj nu̱' nij rasu̱u̱n nij nda̱a vaa me rá nij síí yaníj chugua̱nj . Dan me se cachéé soj chrej chi'i̱i̱ do̱' , chrej a'mii ga̱ chana̱ niha̱' rá do̱' , chrej uun xno̱ do̱' , chrej a'mii chre̱e do̱' , yo'ó nij chrej chi'i̱i̱ do̱' , 'yaj soj chugua̱nj . Ne̱ na'víj soj rihaan ya'anj cacój yuvii̱ nda̱a vaa na'vej rá Diose̱ qui'ya̱j soj ei .
66011005	Violence	Ne̱ sese gu̱un rá yo'o̱ so' qui'ya̱j chi'i̱i̱ so' man ro̱j so' , ne̱ avii ya'an tu'va ro̱j so' , ne̱ acaa síí ta̱j ri'yunj man ro̱j so' , qui'ya̱j ya'an avii tu'va ro̱j so' , ne̱ yu̱u̱n che'e̱ cavi̱' síí 'na' gu̱un rá qui'ya̱j chi'i̱i̱ man ro̱j so' a .
44023005	Recommendation	Ga̱a ne̱ cataj Pabló : ― Ne que̱ne'én 'u̱nj se vaa xrej ata̱ suun noco̱o doj me síí tu'va da̱nj , man tinu̱j . 'O̱ se danj Diose̱ taj se vaa se̱ ca'mii chi'i̱i̱ ní' ni̱'yaj ní' síí uun chij rihaan nij tuvi̱' ní' a̱ ma' ― taj Pabló rihaan nij so' a .
66022015	Sin	Tza̱j ne̱ xa̱' nij síí 'yaj nda̱a vaa 'yaj chuvee , tza̱j ne̱ xe' ro' , quina̱j nij so' do̱' , nij síí chru̱u̱n do̱' , nij síí 'yaj se chi'i̱i̱ ga̱ chana̱ do̱' , nij síí ticavi' man tuvi' do̱' , nij síí na'víj rihaan ya'anj cacój yuvii̱ do̱' , nij síí niha̱' rá ca'mi̱i̱ nana̱ ne̱ do̱' a .
66002014	Sin	Tza̱j ne̱ vaa do̱j cacun' tumé soj rihanj , se vaa ma̱a̱n sca'núj soj 'nij síí noco̱' se‑na̱na̱ síí cu'na̱j Balaam síí tucu'yón rihaan síí cu'na̱j Balac se vaa ca'ne̱j so' tucuáán chi'i̱i̱ nimán nij síí israelitá se vaa cha̱ nij síí israelitá rasu̱u̱n rqué nii rihaan nij ya'anj cacój nij tuvi̱' Balac ne̱ qui'ya̱j nij so' cacun' ga̱ chana̱ , ne̱ dan me se quiri̱' nij síí israelitá rihaan Diose̱ , qui'ya̱j cacun' yo' ei .
53001003	Faith	Sa̱' uxrá doj canoco' nij soj man Diose̱ , ne̱ cunuu 'e̱e̱ doj rá 'o̱ 'o̱ soj tinúú soj daj a̱ güii , ne̱ che'é dan no̱ xcúún núj niga̱nj nago̱' núj graciá rihaan Diose̱ che'é soj , tinu̱j , nocoj .
46012002	Sin	Ne'en soj se vaa ga̱a ataa canoco̱' soj man Diose̱ , ne̱ 'anj yaníj soj rihaan Diose̱ , ne̱ chéé soj rihaan ya'anj acój yuvii̱ , qui'yaj nii , ne̱ náá qui'yaj rma'a̱n nii man soj , tiha' yu'unj nii man soj ei . Ne̱ nij ya'anj yo' me se ne uno nij yo' nana̱ a'mii soj a̱ man ado̱nj .
49005025	Recommendation	Ne̱ nij snó'o ro' , me se ga̱a̱ 'e̱e̱ uxrá rá nij so' man nica̱ nij so' uún á . Dan me se ase vaa 'e̱e̱ rá Jesucristó man taran' ní' si̱j noco̱' man so' ro' , da̱nj ga̱a̱ 'e̱e̱ rá nij snó'o man nica̱ nij so' uún ado̱nj . Ne'en soj se vaa ca'néé nimán Jesucristó cavi̱' so' che'é ní' si̱j noco̱' man so' ,
45012017	Recommendation	Sese qui'ya̱j yuvii̱ se chi'i̱i̱ man soj , ne̱ se̱ guun rá soj qui'ya̱j soj se chi'i̱i̱ man nij yuvii̱ ma' . Tana̱nj ve'é qui'ya̱j soj rihaan cunuda̱nj yuvii̱ , ne̱ ina̱nj se sa̱' qui'ya̱j soj ni̱'yaj cunuda̱nj yuvii̱ á .
60005006	Recommendation	Che'é dan me yo'o̱ naqui'ya̱j nica̱' soj nimán soj rihaan Diose̱ síí nucua̱j ndo'o , ne̱ cuno̱ soj rihaan so' , ga̱a ne̱ vaa güii , ne̱ cavi̱i̱ sa̱' soj , qui'ya̱j so' ado̱nj .
44014017	Grace	Tza̱j ne̱ se̱ guun cata̱j soj se vaa a̱ doj ne ca've̱e xca̱j soj cuentá che'é Diose̱ ma' . 'O̱ se ve'é ndo'o qui'yaj Diose̱ che'é soj ado̱nj . Dan me se aman' maa̱n avii rej xta̱' , qui'yaj Diose̱ che'é soj , ne̱ síj dió avii naa̱ , qui'yaj uún Diose̱ , ne̱ dan me se araa rque soj , ne̱ uun niha̱' rá soj , qui'yaj Diose̱ ado̱nj ― taj ro̱j so' rihaan nij yuvii̱ yo' a .
54003011	Recommendation	Veé da̱nj ga̱a̱ gue̱e̱ nij chana̱ me rá gu̱un diácona , ne̱ chij ga̱a̱ rá nij no' do̱' , chij ca'mi̱i̱ nij no' rihaan nij yuvii̱ do̱' , se̱ gaa ne̱ nij no' do̱' , se̱ guun xno̱ nij no' do̱' , yo'o̱ ve'é qui'ya̱j nij no' daj a̱ rasu̱u̱n do̱' ei .
66002021	Sin	Ne̱ ca'ne' raj cache̱n do̱j güii che'é rej guun raj se vaa ca̱nica̱j nimán no' ne̱ ta̱náj no' chrej chi'i̱i̱ ne̱ canoco̱' no' chrej sa̱' ado̱nj . Tza̱j ne̱ na'vej rá no' ca̱nica̱j rá no' ne̱ ta̱náj no' se chi'i̱i̱ 'yaj no' ma' .
44012020	Description	Dan me se ca'maan rá síí cu'na̱j Herodes ni'ya̱j so' man nij síí ma̱n chuman' Tiro do̱' , chuman' Sidón do̱' , ne̱ che'é dan ca'na' cunuda̱nj nij so' rej ne̱ Herodes , ne̱ ca'mii nij so' ga̱ síí cu'na̱j Blasto síí tumé nu̱' ve' tucuá Herodes , ne̱ dan me se ca'vej rá síí cu'na̱j Blasto ra̱cuíj so' man nij so' cunu̱u rcua'a̱a̱n nij so' ga̱ Herodes , che'é se caxríj yuve̱ nij so' do̱j sa'anj ston Blasto a . 'O̱ se nucua̱j rá nij so' man Herodes se vaa cuchi̱' se chá avii rej uun chij so' nda̱a chiháán nij so' cha̱ nij so' a .
43008049	Sin	Ga̱a ne̱ cataj Jesucristó : ― Taj va̱j nana̱ chre̱e nuû nimanj ma' . 'O̱ se aráj co̱chróó 'u̱nj rihaan Réj Diose̱ , tza̱j ne̱ ne aráj cochro̱j soj rihanj a̱ ma' .
43006018	Description	Ne̱ cavii nana̱ yuva̱a̱ , ne̱ uxrá nari' nucuaj ndo'o na lacuaná yo' ,
45008018	Faith	Veé dan me se ran' xa̱' ní' sayuun cuano̱ , tza̱j ne̱ vaa güii , ne̱ doj a̱ cavi̱i̱ sa̱' ní' rihaan sayuun ran' ní' cuano̱ ado̱nj . 'O̱ se ataa cata̱j xna'anj Diose̱ rihaan ní' che'é nu̱' se sa̱' ni̱caj ní' , tza̱j ne̱ asa̱' rqué Diose̱ nu̱' se sa̱' rihaan ní' , ne̱ quini'yo̱n ní' nu̱' sayuun quiran' ní' ei . Da̱nj vaa raj na̱nj ado̱nj .
62002012	Grace	Dan me se achrón 'u̱nj nu̱' nana̱ nihánj naya̱a̱ soj xni̱i , ne̱ 'o̱ se che'é se noco̱' soj man Jesucristó ro' , che'é dan quinavij cacun' tumé soj rihaan Diose̱ ei .
55001009	Grace	Ne̱ Diose̱ me síí tinanii man ní' rihaan sayuun , ne̱ canacúún so' man ní' canoco̱' ní' man so' ei . Nuveé che'e̱ suun qui'yaj suun ma'a̱n ní' me qui'yaj Diose̱ da̱nj ma' . Ma̱a̱n se da̱nj guun rá ma'a̱n so' qui'ya̱j so' , ne̱ guun rá so' qui'ya̱j u̱u̱n so' se lu̱j che'é ní' ei . Asi̱j ataa qui'ya̱j so' chumii̱ , ne̱ qui'yaj so' se lu̱j che'é ní' che'é se si̱j noco̱' man Jesucristó me ní' a .
43019006	Violence	Dan me se ga̱a quene'en nij xrej ata̱ suun noco̱o doj do̱' , nij se‑mo̱zó nij so' do̱' , man Jesucristó , ne̱ caguáj nij so' , cataj nij so' : ― Cavi̱' so' rihaan rcutze̱ , qui̱'yáá so̱' ei ― taj nij so' , caguáj nij so' a . Ga̱a ne̱ cataj Pilato rihaan nij so' a : ― Ni̱caj ma'a̱n soj man so' cachro̱n soj man so' rihaan rcutze̱ , sese me rá soj ei . Xa̱' 'u̱nj , tza̱j ne̱ taj va̱j a̱ doj cacun' tumé so' narí' 'u̱nj a̱ ma' ― taj Pilato rihaan nij so' a .
60001010	Grace	Dan me se nij síí nata' se‑na̱na̱ Diose̱ ga̱a naá ro' , nata' nij so' che'é se lu̱j qui'ya̱j Diose̱ che'é soj , ne̱ guun ndo'o rá nij so' xca̱j nij so' cuentá da̱j ga̱a̱ cavi̱i̱ sa̱' yuvii̱ qui'ya̱j Diose̱ , ne̱ naqui'yaj cu̱u nij so' cúú yave̱ nij so' che'é nu̱' nij rasu̱u̱n sa̱' chugua̱nj .
63001007	Sin	'O̱ se ya̱j me se curiha̱nj ndo'o nij síí tiha' yu'unj rihaan chumii̱ nihánj , ne̱ cataj nij so' se vaa nuveé si̱j guun yuvii̱ me Jesucristó a . Che'é dan me nij so' síí tiha' yu'unj a'mii nana̱ ne̱ , ne̱ taj nij so' se vaa ma'a̱n nij so' me síí ca'néé Diose̱ ti̱nanii man yuvii̱ rihaan sayuun a .
44024005	Sin	” Dan me se xcaj núj cuentá se vaa xa̱' síí nihánj , tza̱j ne̱ ase vaa yuvee xíj man naa̱ vaa so' , ne̱ so' me síí 'yaj se vaa ino̱ vaa rá cunuda̱nj nij síí israelitá ya̱nj rihaan chumii̱ nihánj ne̱ xra' ta'a̱j nij so' , ne̱ so' me síí uun chij rihaan nij síí noco̱' 'o̱ tucuáán ne̱ setucua̱nj síí cavii chuman' Nazaret a .
54003016	Grace	Ne'en cunuda̱nj ní' si̱j amán rá ni'ya̱j man Jesucristó se vaa sa̱' uxrá vaa nana̱ cataj xna'anj Diose̱ rihaan ní' nana̱ canoco' ní' , ne̱ nihánj me nana̱ yo' a : “ Ca'na' Jesucristó a . Curuvi' so' ni'ya̱j yuvii̱ a . Guun so' yuvii̱ a . Ve'é ndo'o qui'yaj so' , cataj Nimán Diose̱ , ne̱ quene'en rihaan nij se‑mo̱zó Diose̱ da̱j qui'yaj so' a . Dan me se nata' nii che'é so' rihaan nij yuvii̱ yaníj yuvii̱ ne noco' se‑na̱na̱ Diose̱ , ne̱ cuchumán rá ta'a̱j nij so' quene'en nij so' man so' a . Ne̱ quinan' so' xta̱' , qui'yaj Diose̱ , ne̱ ve'é ndo'o yáán so' rej xta̱' cuano̱ ado̱nj ” . Dan me nana̱ noco̱' ní' a .
66016021	Violence	Ne̱ caman' ndo'o maa̱n yahi̱j xráá nij yuvii̱ , ne̱ vi̱j chiha̱a̱ chi̱' kiló me 'o̱ 'o̱ chraan yu've' yo' cayuu xráá nij yuvii̱ a . Ga̱a ne̱ guun che'e̱ nij so' ca'mii chi'i̱i̱ nij so' ni'ya̱j nij so' man Diose̱ che'é maa̱n yahi̱j go' xráá nij so' qui'yaj Diose̱ a . 'O̱ se sayu̱u̱n uxrá vaa sayuun quiran' nij so' na̱nj ado̱nj .
61003013	Faith	Tza̱j ne̱ a̱j cataj Diose̱ se vaa ya̱ ga̱a̱ yo'ó yo'óó naca̱ , ne̱ ga̱a̱ yo'ó rej xta̱' naca̱ , ne̱ ina̱nj se sa̱' qui'ya̱j nij síí cuma̱n rej yo' asa̱' quisíj ei . Dan me se na'vi̱j ndo'o ní' quisi̱j güii yo' cuaj ei .
66006014	Description	Ne̱ quixra' rej xta̱' , ne̱ ase vaa yanj ga̱a nacué nii yanj ro' , da̱nj guun rej xta̱' yo' a . Ne̱ nasqui' nu̱' quij nu̱' yo'óó ta̱j rihaan na ya'a̱nj do̱' a .
58010010	Grace	Ne̱ che'é se yu̱u̱n che'e̱ nago' Jesucristó man ma'a̱n so' rihaan Diose̱ nda̱a vaa guun rá Diose̱ qui'ya̱j so' ro' , che'é dan a̱j cunuu sa̱' ní' rihaan Diose̱ ado̱nj .
52001002	Faith	Niga̱nj nago' núj graciá rihaan Diose̱ che'é cunuda̱nj soj , ne̱ ga̱a achíín ni'ya̱j núj rihaan Rej ní' Diose̱ , ne̱ achíín ni'ya̱j ndo'o núj che'é taran' nij soj ei . Dan me se yo'o̱
66006004	Violence	Ga̱a ne̱ cavii yo'ó cuayó , ne̱ cuayó mare̱e me xo' a . Ga̱a ne̱ ca'ne' nii suun rihaan síí ta̱j xráá cuayó yo' se vaa quisi̱j cayáán dínj yuvii̱ rihaan chumii̱ , qui'ya̱j so' , ne̱ ticavi̱' ndo'o yuvii̱ tuvi' yuvii̱ , qui'ya̱j so' a . Ne̱ rqué nii 'o̱ neê espadá xi̱j rihaan so' a .
54006001	Recommendation	Ne̱ nij mozó me se ve'é cara̱a̱ cochro̱j nij mozó rihaan se‑ru've̱e̱ nij so' a . 'O̱ se yo' me qui'ya̱j nij so' , ga̱a ne̱ se̱ gaa na̱nj ca'mi̱i̱ chi'i̱i̱ yuvii̱ che'é Diose̱ do̱' , che'é nana̱ tucu'yón ní' do̱' a .
51003009	Recommendation	Se̱ ca'mii ne̱ soj che'é tuvi' soj ma' . Yo' me se qui'yaj soj ga̱a ataa canoco̱' soj man Jesucristó , tza̱j ne̱ ya̱j me se cunuu sa̱' soj , ne̱ se̱ qui'yaj soj a̱ doj da̱nj a̱ mei .
66002020	Sin	Tza̱j ne̱ vaa cacun' tumé soj rihanj se vaa a'vej rá soj ca̱yáán chana̱ cu'na̱j Jezabel ga̱ soj a . Ne̱ no' me níí taj se vaa chana̱ nata' se‑na̱na̱ Diose̱ me no' , ne̱ tucu'yón no' man yuvii̱ , ne̱ tiha' yu'unj no' man nij síí 'yaj suun rihaan ma̱'anj ei . Nda̱a síj , ga̱a ne̱ 'yaj nij so' cacun' ga̱ chana̱ ne̱ chá nij so' rasu̱u̱n rqué nii rihaan ya'anj cacój nii uún ado̱nj .
48003008	Grace	Dan me se ga̱a naá ne'en Diose̱ se vaa cuchuma̱n rá nij yuvii̱ yaníj ni̱'yaj nij so' man Diose̱ , ne̱ ne'en Diose̱ se vaa cunu̱u sa̱' nij so' rihaan Diose̱ , qui'ya̱j ma'a̱n Diose̱ , ne̱ che'é dan me nata' Diose̱ se‑na̱na̱ Diose̱ nana̱ sa̱' rihaan Abraham , cataj Diose̱ : ― Che'é se vaa qui'yáá so̱' ro' , che'é dan me qui̱'yáá 'u̱nj se lu̱j che'é taran' nij yuvii̱ yaníj ado̱nj ― taj Diose̱ rihaan síí cu'na̱j Abraham asi̱j taj va̱j a̱ 'ó yuvii̱ ne'en se‑na̱na̱ Diose̱ nana̱ sa̱' , ne̱ nu̱' nana̱ yo' nana̱ ca'mii Diose̱ rihaan síí cu'na̱j Abraham ro' , canó nana̱ yo' rihaan danj Diose̱ a .
58012005	Recommendation	Ne̱ a̱j ni'yón soj chrej nucua̱j no̱ rihaan danj Diose̱ , na̱nj raj a . Dan me se ase vaa ta'níí Diose̱ vaa soj , taj nana̱ yo' chugua̱nj . Ne̱ nihánj me se taj nana̱ yo' ei : “ Cu̱nó so̱' ca'mi̱j , ta'ni̱j ne'ej . Se̱ guun nachri̱' so̱' chrej sa̱' rqué síí 'ni̱j ra'a man ní' mán so̱' ma' . Ne̱ se̱ quiri' rá so̱' asa̱' caxríj yuva̱a̱ síí 'ni̱j ra'a man ní' mán so̱' che'é cacun' 'yáá so̱' mei .
58013017	Recommendation	Ve'é cuno̱ soj rihaan nij síí uun chij rihaan soj á . 'O̱ se síí tumé man nimán soj me nij so' , ne̱ vaa güii xna̱'anj Diose̱ man nij so' da̱j qui'yaj nij so' che'é soj ado̱nj . Ne̱ ve'é cuno̱ soj , ne̱ gu̱un niha̱' rá nij so' cata̱j xna'anj nij so' che'é soj chugua̱nj . Ne̱ se̱ rnúj soj rihaan nij síí guun chij mei . 'O̱ se sese rnu̱j soj rihaan nij so' , ne̱ rnu̱j nij so' rihaan Diose̱ che'é soj , ne̱ se̱ cavii sa̱' soj mei .
44013019	Description	Ga̱a ne̱ tinavij Diose̱ man chi̱j x'ne' yuvii̱ ya̱nj rej cu'na̱j Canaán , ga̱a ne̱ cuxra' ta'a̱j Diose̱ nu̱' rej yo' gu̱un yo' to'óó nij xi̱i ní' , qui'yaj Diose̱ a .
54006003	Faith	Nana̱ nihánj me chrej nucua̱j nago̱' so̱' man nij yuvii̱ a . Ino̱ vaa ta'a̱j nij síí tucu'yón yo'ó tucuáán , ne̱ ino̱ vaa nana̱ a'mii nij so' ga̱ nana̱ ya̱ ca'mii Jesucristó si̱j 'ni̱j ra'a man ní' ado̱nj . Nuveé se‑tucua̱nj Diose̱ me tucuáán tucu'yón nij so' ma' .
63001010	Recommendation	Ne̱ sese ca'na̱' 'o̱ síí a'mii yo'ó nana̱ rej ya̱nj soj , ne̱ se̱ ca'vej rá soj catu̱u̱ so' rihaan soj , ne̱ se̱ ca'mii sa̱' soj ga̱ so' ma' .
47001005	Grace	Dan me se nda̱' rá se vaa quiran' uxrá Jesucristó sayuun ro' , da̱nj vaa 'na' uxrá sayuun xráá núj , ne̱ che'é dan cunuu 'e̱e̱ uxrá rá Jesucristó man núj che'é sayuun ran' núj ei . Che'é dan nari' nucuaj rá núj che'é Jesucristó , 'yaj Diose̱ a .
65001011	Sin	Nique̱ nij so' che'é sayuun quira̱n' nij so' na̱nj ado̱nj . 'O̱ se ase vaa qui'yaj síí cu'na̱j Caín ga̱a ticavi' so' man tinúú so' ga̱a naá ro' , da̱nj vaa 'yaj nij so' , ne̱ xco̱j ruva̱a̱ rá nij so' ga̱ tuvi' nij so' a . Ne̱ ase vaa qui'yaj síí cu'na̱j Balaam ga̱a naá ro' , da̱nj vaa 'yaj nij so' , ne̱ me ndo'o rá nij so' qui'ya̱j canaán nij so' sa'anj , ne̱ che'é dan tiha' yu'unj nij so' man tuvi' nij so' a . Ne̱ ase vaa qui'yaj síí cu'na̱j Coré ro' , da̱nj vaa 'yaj nij so' , ne̱ dan me se tucuáá Coré rihaan Moisés , ne̱ che'é dan chumánj yo'óó man nij tuvi̱' nij so' , qui'yaj Diose̱ a . Ne̱ da̱nj quira̱n' gue̱e̱ nij síí narqué tucuáán ne̱ , quira̱n' uxrá nij so' sayuun vaa güii , qui'ya̱j Diose̱ ei .
65001010	Sin	Tza̱j ne̱ ino̱ 'yaj nij síí narqué tucuáán ne̱ ga̱ síí cu'na̱j Migueé yo' , ne̱ nda̱' se ne ne'en nij so' da̱j vaa nij se‑mo̱zó Diose̱ , tza̱j ne̱ ne chu'vi' nij so' ca'mi̱i̱ nij so' nana̱ nij che'é nij se‑mo̱zó Diose̱ ma' . Ne̱ ase vaa xcuu ne acaj cuentá 'yaj náá gu̱un se vaa me rá qui'ya̱j ro' , da̱nj vaa nij síí narqué tucuáán ne̱ , ne̱ che'é dan quiri̱' nij so' vaa güii ado̱nj .
58011007	Faith	Dan me se síí cu'na̱j Noé , tza̱j ne̱ che'é se cuchumán ndo'o rá so' ni'ya̱j so' Diose̱ ro' , che'é dan , nda̱' se ataa quene'e̱n so' da̱j ga̱a̱ sayuun qui'ya̱j Diose̱ man chumii̱ nihánj , tza̱j ne̱ ma̱a̱n che'é se ve'é cuno so' nana̱ cataj xna'anj Diose̱ rihaan so' , ne̱ che'é dan qui'yaj so' rihoo xi̱j chéé rihaan na , ne̱ che'é dan me quinanii nij tuvi̱' nij so' rihaan sayuun yo' ado̱nj . Ne̱ ma̱a̱n che'é se cuchumán ya̱ rá so' ni'ya̱j so' Diose̱ , che'é dan cuta' so' cacun' ya̱ xráá nij yuvii̱ ma̱n rihaan chumii̱ se vaa ne ca've̱j rá nij yuvii̱ cuno̱ nij yuvii̱ se‑na̱na̱ Diose̱ , ne̱ guun ma'a̱n so' síí sa̱' ni'ya̱j Diose̱ ado̱nj .
58009006	Description	Dan me se nu̱' nij rasu̱u̱n yo' mán rque ro̱j ve' yo' a . Ne̱ daj a̱ güii atúj nij xrej rá ve' rej gue̱e̱ yo' , 'yaj suun nij xrej rihaan Diose̱ che'é nij yuvii̱ a .
44007051	Sin	” Dan me se nichra̱j ndo'o rá soj , ne̱ nuveé si̱j niha̱' rá xca̱j cuentá che'é tucuáán sa̱' me soj ma' . Tana̱nj niga̱nj anó tuvi' soj ga̱ Nimán Diose̱ ado̱nj . Ase vaa qui'yaj xi̱i soj ro' , da̱nj 'yaj gue̱e̱ ma'a̱n soj uún na̱nj á .
54001009	Sin	Ne'en ní' se vaa xa̱' yuvii̱ nica̱ nimán , tza̱j ne̱ taj tucuáán achiin man yuvii̱ nica̱ nimán canoco̱' nij so' Diose̱ ma' . 'O̱ se ma'a̱n Diose̱ uun chij nimán nij so' da̱j ga̱a̱ qui'ya̱j nij so' na̱nj á . Ma̱a̱n se che'é nij yuvii̱ 'yaj cacun' do̱' , yuvii̱ na'vej rá canoco̱' Diose̱ do̱' , yuvii̱ a'mii nana̱ nij che'é Diose̱ do̱' , yuvii̱ ticavi' rej do̱' , yuvii̱ ticavi' nii do̱' ,
46005009	Recommendation	A̱j ca'néé 'u̱nj nana̱ rihaan soj rihaan yo'ó yanj se vaa se̱ cunuu chre̱' soj ga̱ nij síí 'yaj cacun' ga̱ chana̱ ado̱nj .
48001015	Grace	Tza̱j ne̱ asi̱j ataa ca'nga̱a̱ 'u̱nj , ne̱ guun rá Diose̱ se vaa qui'ya̱j sunj che'é so' ei . Dan me se qui'yaj ndo'o Diose̱ se lu̱j che'ej se vaa canacúún so' manj qui'ya̱j sunj che'é so' ,
45007015	Description	Ne ne'enj da̱j me che'é me 'yáá 'u̱nj da̱nj ma' . Dan me se me raj qui̱'yáj se sa̱' , tza̱j ne̱ ina̱nj cacun' 'yáj , ne̱ se chi'i̱i̱ na'vej raj qui̱'yáj , tza̱j ne̱ ina̱nj se chi'i̱i̱ 'yáj na̱nj ado̱nj .
61003018	Faith	Che'é dan yo'o̱ gu̱un rá soj ni̱'yaj soj se lu̱j rqué Diose̱ rihaan soj , ne̱ yo'o̱ gu̱un rá soj xca̱j soj cuentá sa̱' doj che'é Jesucristó si̱j 'ni̱j ra'a man ní' síí tinanii man ní' rihaan sayuun ado̱nj . Vaa che'é ndo'o cata̱j ní' se vaa si̱j sa̱' ndo'o me so' ne̱ si̱j sa̱' ndo'o gu̱un so' nu̱' cavii nu̱' ca'anj ado̱nj . Veé da̱nj ga̱a̱ ya̱ ei .
46004010	Description	Dan me se ase vaa síí ni'yo̱n vaa núj rihaan chumii̱ nihánj , che'é Jesucristó , tza̱j ne̱ síí cu̱u raa̱ me soj che'é Jesucristó , rá soj a . Ne̱ síí nucua̱j ndo'o me soj , rá soj , tza̱j ne̱ núj me se síí ina̱j me núj a . Ne̱ ve'é ndo'o aráj cochro̱j yuvii̱ rihaan soj , tza̱j ne̱ xa̱' ma'a̱n núj , tza̱j ne̱ tana̱nj a̱ nachri' yuvii̱ ni'ya̱j yuvii̱ man núj a .
60005009	Faith	'O̱ raan canoco̱' soj man Diose̱ , ne̱ daj chiha̱a̱ míj se̱ cuno soj rihaan síí chre̱e mei . Xca̱j soj cuentá se vaa ase vaa sayuun ran' soj ro' , da̱nj vaa gue̱e̱ sayuun ran' taran' nij síí noco̱' man Jesucristó ma̱n rihaan chumii̱ nihánj chugua̱nj .
51003022	Recommendation	Cuno̱ sa̱' mozó rihaan se‑ru've̱e̱ mozó á . Se̱ naqui'yaj rmi̱i̱ mozó man mozó rihaan se‑ru've̱e̱ mozó ma' . Nda̱' se nuvi' se‑ru've̱e̱ mozó , tza̱j ne̱ yo'o̱ qui'ya̱j suun mozó á . Síí 'ni̱j ra'a man ní' ro' , tumé so' man mozó yo' , ne̱ che'é dan cuchu'vi̱' mozó ne̱ ve'é qui'ya̱j suun so' a .
66017012	Description	” Ne̱ chi̱' nij cúú ta̱j nij raa̱ xcuu yuva̱a̱ ro' , me chi̱' nij síí nica̱j suun rey uún a . Dan me se ataa ca̱yáán nij so' qui'ya̱j nij so' suun a . Tza̱j ne̱ asa̱' qui'yaj nij so' suun rey me se o̱rún' orá nii gu̱un nij so' síí nica̱j suun rey ne̱ gu̱un chij nij so' ga̱ ma'a̱n xcuu yuva̱a̱ yo' ei .
46002012	Grace	Ne̱ ino̱ uxrá vaa nimán núj ga̱ nimán nij yuvii̱ ma̱n rihaan chumii̱ nihánj , ne̱ xa̱' núj , tza̱j ne̱ nu̱u̱ Nimán Diose̱ nimán núj , ne̱ che'é dan me xcaj núj cuentá da̱j vaa nij se sa̱' rqué Diose̱ rihaan ní' ado̱nj .
59005001	Recommendation	Ne̱ soj si̱j ru'vee me se ya̱j me se quene'e̱n soj ei . Ta've̱e uxrá soj che'é sayuun quira̱n' soj vaa güii chugua̱nj .
66002010	Recommendation	” Tza̱j ne̱ a̱ doj se̱ cuchu'vi' soj che'é sayuun quira̱n' soj ma' . Dan me se síí chre̱e ro' , me se caxri̱i̱ so' taga' man ta'a̱j soj , che'é rej cuchu'vi̱' soj ne̱ ta̱náj soj tucuáán sa̱' ei . Ne̱ chi̱' güii quira̱n' soj sayuun da̱nj chugua̱nj . Dan me se nda̱' se ticavi̱' nii man soj , tza̱j ne̱ yo'o̱ canoco̱' soj manj , ne̱ vaa güii rque̱ 'u̱nj 'o̱ cachriin cu̱nuû raa̱ soj , che'é rej si̱j ga̱a̱ i'na̱' nu̱' cavii nu̱' ca'anj ga̱ Diose̱ gu̱un soj ei .
54006011	Recommendation	Tza̱j ne̱ so̱' si̱j noco̱' man Diose̱ me se se̱ guun rá so̱' qui'ya̱j canaán so̱' noco̱o sa'anj ma' . Tana̱nj ga̱a̱ niha̱' rá so̱' qui̱'yáá so̱' se vaa me rá Diose̱ qui̱'yáá so̱' á . Ga̱a̱ nucua̱j rá so̱' man Diose̱ , ne̱ cunu̱u 'e̱e̱ doj rá so̱' tuví' so̱' , ne̱ cara̱a̱ x'naa so̱' , ne̱ se̱ caxríj yuva̱a̱ so̱' man tuví' so̱' ma' . Ve'é ina̱nj qui̱'yáá so̱' che'é nij so' á .
59005005	Sin	Ne̱ dan me se uun niha̱' uxrá rá soj rihaan chumii̱ nihánj , ne̱ ina̱nj rasu̱u̱n sa̱' uxrá mán rihaan soj , ne̱ ase vaa xcáá namij ro' , da̱nj vaa soj , ne̱ ne acaj soj cuentá se vaa nichru̱n' ca'na̱' sayuun rihaan soj a̱ ma' .
66004004	Description	Ne̱ nu̱' anica̱j chruun xlá sa̱' yo' ro' , nicun' yo'ó ico̱ ca'a̱nj chruun xlá sa̱' , ne̱ ta̱j ico̱ ca'a̱nj síí uun chij rihaan nij chruun xlá sa̱' yo' , ne̱ nu̱u̱ nij síí uun chij yatzíj catzi̱i̱ , ne̱ nu̱u̱ raa̱ nij so' cachriin aga' oró míí a .
66018007	Description	Dan me se ca'mii xta̱' ndo'o no' , ne̱ nano' ndo'o no' se sa̱' ga̱a̱ rihaan no' , ne̱ che'é dan qui'ya̱j ndo'o soj sayuun nda̱a ca'nga̱j ma'a̱n nimán no' , qui'ya̱j soj , ne̱ nda̱a que'e̱e̱ nda̱a cúú man no' , qui'ya̱j soj , ga̱a ne̱ xri' ndo'o rá no' ei . Dan me se taj nimán no' : “ Ne amán raj daj chiha̱a̱ míj mei . Ma̱'anj me chana̱ reiná uun chij ya̱ , ne̱ ne chu'vij ma' . Nuveé cha̱na̱ cavi' nica̱ mej , ne̱ se̱ quirán' 'u̱nj sayuun daj chiha̱a̱ míj ma' ” , taj no' a .
60003007	Recommendation	Ne̱ tana̱nj soj sno̱'o uún , ne̱ xca̱j soj cuentá me se achiin man nica̱ soj , ne̱ ve'é ca̱yáán soj ga̱ no' ei . Xca̱j soj cuentá se vaa nucua̱j soj doj rihaan no' , ne̱ che'é dan ve'é qui'ya̱j soj ga̱ no' á . Ne̱ xca̱j soj cuentá se vaa 'o̱ cuya̱a̱n ca̱yáán chana̱ rihaan Diose̱ nu̱' cavii nu̱' ca'anj a . Sese ve'é qui'ya̱j soj , ne̱ se̱ guun vi̱j rá soj ga̱a achíín ni'ya̱j soj rihaan Diose̱ ma' .
54002012	Recommendation	Se̱ ca'vee tu̱cu'yón chana̱ man snó'o ma' . Se̱ guun gu̱un chij chana̱ rihaan snó'o ma' . Ma̱a̱n se dínj ga̱a̱ tu'va chana̱ ado̱nj .
46001009	Faith	Vaa che'é ga̱a̱ nucua̱j rá ní' man Diose̱ , ne̱ Diose̱ me síí canacúún man soj gu̱un tuvi̱' soj ga̱ ta'níí so' Jesucristó si̱j 'ni̱j ra'a man ní' ado̱nj .
48005013	Recommendation	Dan me se canacúún Diose̱ man nij soj gu̱un niha̱' nimán soj canoco̱' soj man so' , tinu̱j , nocoj . Tza̱j ne̱ se̱ guun rá soj se vaa ca've̱e qui'ya̱j soj náá guun se me rá nee̱ man ma'a̱n soj qui'ya̱j soj ma' . Tana̱nj cunu̱u 'e̱e̱ rá soj tinúú soj , ne̱ yo'o̱ qui'ya̱j suun soj che'é tinúú soj ei .
59002012	Recommendation	Che'é dan ve'é ca'mi̱i̱ soj , ne̱ ve'é qui'ya̱j soj , ne̱ cu̱nuû rá soj se vaa vaa güii ca'ne̱' Diose̱ cacun' che'é ní' , ni̱'yaj Diose̱ se‑tucua̱nj Diose̱ chugua̱nj . 'O̱ se ne sayu̱u̱n vaa cuno̱ ní' nana̱ yo' ma' .
46012005	Faith	Ne̱ ino̱ vaa 'o̱ 'o̱ suun 'yaj suun 'o̱ 'o̱ ní' rihaan tinúú ní' ei . Tza̱j ne̱ veé o̱rún' síí 'ni̱j ra'a man ní' me 'yaj nu̱' rasu̱u̱n yo' ei .
45009005	Description	Xi̱i nij yuvii̱ israelitá me nij síí ma̱n ga̱a naá síí cu'na̱j Abraham do̱' , síí cu'na̱j Isaac do̱' , síí cu'na̱j Jacob do̱' a . Yo'o̱ tuvi' nij so' me Jesucristó síí ca'néé Diose̱ ti̱nanii man yuvii̱ rihaan sayuun , ne̱ Jesucristó me se Diose̱ me so' , ne̱ uun chij so' rihaan cunuda̱nj a . Ve'é ca'mi̱i̱ ní' che'é so' nu̱' cavii nu̱' ca'anj ei . Veé da̱nj ga̱a̱ ya̱ ei .
47001006	Description	'O̱ se sese ran' núj sayuun , ne̱ che'é yan nari̱' nucuaj nimán soj do̱' , che'é yan nani̱i̱ soj rihaan cacun' tumé soj do̱' , me ran' núj sayuun ado̱nj . Dan me se sese Diose̱ rqué se nucua̱j nu̱u̱ nimán núj , ne̱ veé da̱nj ga̱a̱ gue̱e̱ cu̱nuû se nucua̱j nimán soj asa̱' quiran' soj sayuun se vaa ran' núj ado̱nj .
47001021	Faith	Diose̱ me síí racuíj man núj noco' sa̱' núj man Jesucristó ga̱ soj , ne̱ so' me síí cune' man núj qui'ya̱j suun núj rihaan so' a .
44010015	Recommendation	Ga̱a ne̱ ca'mii uún síí ca'mii rihaan Pedró , cataj so' : ― Ne̱ sese Diose̱ me síí cataj se vaa cunuu sa̱' 'o̱ rasu̱u̱n , ne̱ se̱ guun cata̱j so̱' se vaa chi'i̱i̱ vaa rasu̱u̱n yo' rihaan so̱' ma' ― taj uún so' rihaan Pedró a .
66018009	Sin	Dan me se ta've̱e ndo'o nij síí nica̱j suun rey uun chij rihaan chumii̱ ni̱'yaj nij so' man chuman' yo' asa̱' quene'en nij so' se vaa avii ndo'o catze' rej acaa chuman' yo' a . 'O̱ se nij so' me síí qui'yaj ndo'o cacun' chi'i̱i̱ ga̱ no' , ne̱ cutun' ndo'o nij so' se sa̱' ga̱ no' a .
43014023	Faith	Ga̱a ne̱ cataj Jesucristó rihaan so' a : ― Sese aráj cochro̱j yo'o̱ so' rihanj , ne̱ sese cuno̱ so' se‑na̱na̱j , ga̱a ne̱ cunu̱u 'e̱e̱ rá Réj Diose̱ man so' , ga̱a ne̱ cuchi̱' núj rihaan so' , ne̱ yo'o̱ ca̱yáán núj ga̱ so' ado̱nj .
62004010	Grace	Ne̱ vaa che'é xca̱j ní' cuentá se vaa ne cara̱a̱ cochro̱j ní' rihaan Diose̱ asino ya̱a̱n ma' . Tana̱nj asino ya̱a̱n me se cunuu 'e̱e̱ rá Diose̱ ni'ya̱j Diose̱ man ní' , ga̱a ne̱ ca'néé so' man ta'níí so' che'é rej cavi̱' ta'níí so' ne̱ tinavi̱j ta'níí so' cacun' tumé ní' a .
62001007	Faith	Tza̱j ne̱ sese chéé ní' rej chuguu̱n sa̱' rej va̱j ma'a̱n Diose̱ , ne̱ ve'é sa̱' mán taran' ní' , ne̱ quinavi̱j nu̱' cacun' tumé ní' , qui'ya̱j Jesucristó síí cavi' che'é ní' , ne̱ yo'o̱ cunu̱u sa̱' nimán ní' ei .
48004007	Grace	Che'é dan me nuveé mo̱zó me soj rihaan Diose̱ cuano̱ nihánj ma' . Ase vaa mozó vaa soj ga̱a rque̱ , tza̱j ne̱ xa̱' ya̱j , nahuun soj ta'níí Diose̱ , ne̱ vaa güii naca̱j soj nu̱' se sa̱' rque̱ Diose̱ rihaan nij ta'níí so' ado̱nj .
58001008	Faith	Tza̱j ne̱ vaa doj nana̱ nó rihaan danj Diose̱ nana̱ a'mii rihaan ma'a̱n ta'níí Diose̱ , ne̱ nana̱ yo' taj : “ Diose̱ mé so̱' , ne̱ quiri̱i̱ ta'ngá' so̱' nu̱' cavii nu̱' ca'anj , ne̱ nica̱ ga̱a̱ rá so̱' ni̱caj yu'unj so̱' man yuvii̱ nu̱' cavii nu̱' ca'anj a .
43010033	Sin	Ga̱a ne̱ cataj nij síí uun chij rihaan nij yuvii̱ israelitá : ― Se̱ go' núj yahij mán so̱' che'é suun sa̱' noco̱o qui'yáá so̱' a̱ ma' . 'O̱ se go̱' núj yahij mán so̱' che'é se ca'mii so̱' nana̱ nij che'é Diose̱ ado̱nj . Dan me se na̱nj yuvii̱ u̱u̱n mé so̱' , ne̱ me che'é cataj so̱' se vaa Diose̱ mé so̱' ga̱ ― taj nij so' rihaan Jesucristó a .
66014011	Description	Ne̱ dan me se nu̱' cavii nu̱' ca'anj cavi̱i̱ catze' rej quira̱n' nij so' sayuun , ne̱ yo'o̱ da̱nj quira̱n' nij so' nuvi̱i niga̱n' na̱nj ado̱nj . Da̱nj quira̱n' nij síí na'víj rihaan xcuu yuva̱a̱ yo' do̱' , rihaan se‑tinanga̱' xcuu yuva̱a̱ yo' do̱' , síí ca'vej rá cata' ta'nga' se‑chuvi̱i xcuu yo' do̱' a ― taj se‑mo̱zó Diose̱ mozó va'nu̱j yo' a .
47004001	Faith	Dan me se cunuu 'e̱e̱ rá Diose̱ man núj , ne̱ ca'ne' so' suun rihaan núj ca'mi̱i̱ natáj núj , ne̱ che'é dan ne ri' rá núj ca'mi̱i̱ natáj núj se‑na̱na̱ Diose̱ ma' .
58013006	Faith	Che'é dan vaa che'é ca'mi̱i̱ ní' nana̱ nihánj nana̱ no̱ rihaan danj Diose̱ a : “ Che'é se racuíj síí 'ni̱j ra'a man ní' manj , che'é dan se̱ cuchu'ví' 'u̱nj ma' . 'O̱ se nuveé se ya'a̱nj tiha' me sayuun qui'ya̱j yuvii̱ manj ma' ” , cata̱j ní' a .
45014003	Recommendation	Se̱ guun nachri̱' síí chá na̱j guun rasu̱u̱n ni̱'yaj so' man síí chá ina̱nj cuêj ma' . Se̱ cuta' síí chá ina̱nj cuêj cacun' xráá síí chá na̱j guun rasu̱u̱n ma' . 'O̱ se quene'e̱n so' se vaa 'ni̱j ra'a Diose̱ man síí chá na̱j guun rasu̱u̱n do̱' na̱nj ado̱nj .
45015005	Grace	Dan me se Diose̱ me síí 'yaj uun nucua̱j nimán ní' , ne̱ síí noco̱' man Jesucristó me nij soj , ne̱ che'é dan me raj yo'o̱ cuya̱a̱n ga̱a̱ rá taran' nij soj , qui'ya̱j Diose̱ a .
58007027	Description	Ne̱ nij xrej ata̱ suun noco̱o doj ma̱n rihaan chumii̱ nihánj ro' , 'o̱ 'o̱ güii nó xcúún nij so' caxri̱i̱ ya'an nij so' xcuu rihaan Diose̱ che'é cacun' tumé ma'a̱n nij so' asino ya̱a̱n , ga̱a ne̱ caxri̱i̱ ya'an uún nij so' xcuu rihaan Diose̱ che'é cacun' tumé nij yuvii̱ na̱nj chugua̱nj . Tza̱j ne̱ Jesucristó me se ne nó xcúún so' qui'ya̱j so' da̱nj ma' . 'O̱ se xa̱' so' , tza̱j ne̱ ca'néé nimán ma'a̱n so' cavi̱' so' che'é cacun' tumé ní' na̱nj ado̱nj . Taj che'é cavi̱' uún so' che'é ní' ma' .
62003017	Sin	Dan me se sese vaa ndo'o rasu̱u̱n ma̱n rihaan chumii̱ nihánj ni̱caj yo'o̱ so' , ne̱ nda̱' se ne'en so' se vaa achiin ndo'o rasu̱u̱n man tinúú so' tza̱j ne̱ na'vej rá so' ra̱cuíj so' man tinúú so' , ne̱ nuveé si̱j aráj cochro̱j rihaan Diose̱ me so' a̱ man ado̱nj .
47005008	Faith	Dan me se nari' nucuaj nimán núj , ne̱ uun rá núj se vaa cuna̱j uxrá ga̱a̱ ta̱náj núj nee̱ man núj , ne̱ ca'a̱nj núj ca̱yáán núj ga̱ síí 'ni̱j ra'a man ní' , ne̱ sa̱' doj cavi̱i̱ núj asa̱' qui'yaj núj da̱nj ado̱nj .
60002011	Recommendation	Dan me se 'e̱e̱ ndo'o raj man soj , ne̱ qui'ya̱j soj se ndo'o uxrá , ne̱ cuno̱ soj ei . Nuveé chiha̱nj ní' me chumii̱ ma̱n ní' cuano̱ , man tinu̱j , man nocoj . Ase vaa 'o̱ síí aran' me ma'a̱n rej ro' , da̱nj vaa ní' rihaan chumii̱ nihánj cuano̱ ei . Che'é dan se̱ guun qui'ya̱j soj rasu̱u̱n chi'i̱i̱ me rá nee̱ man soj qui'ya̱j soj ma' . 'O̱ se unu' se chi'i̱i̱ yo' ga̱ nimán ní' ado̱nj .
60002017	Recommendation	Dan me se ve'é ca'mi̱i̱ soj ga̱ daj a̱ yuvii̱ , ne̱ ga̱a̱ 'e̱e̱ rá soj man nu̱' nij síí amán rá ni'ya̱j man Jesucristó , ne̱ cuno̱ soj rihaan Diose̱ , ne̱ ve'é cara̱a̱ cochro̱j soj rihaan síí nica̱j suun emperador ei .
44007025	Description	Ga̱a ne̱ guun rá síí cu'na̱j Moisés se vaa xca̱j nij tuvi' so' síí israelitá cuentá se vaa Diose̱ ra̱cuíj man so' ti̱nanii so' man nij so' rihaan nij síí ma̱n Egiptó , tza̱j ne̱ ne xca̱j nij so' cuentá ma' .
50003002	Violence	Dan me se tu̱mé soj man soj sese cuchi̱' nij síí chi'i̱i̱ , nij síí niha̱' rá ca'ne̱' nee̱ man yuvii̱ rej ma̱n soj á . 'O̱ se ase vaa chuvee ro' , da̱nj vaa nij so' ado̱nj .
56001016	Sin	Ne̱ ne'en nij so' man Diose̱ , taj ma'a̱n nij so' , tza̱j ne̱ ni'ya̱j ní' se vaa 'yaj nij so' , ne̱ xcaj ní' cuentá se vaa ne ne'en uxrá nij so' man Diose̱ a̱ ma' . Tana̱nj síí chi'i̱i̱ me nij so' , ne̱ síí ne uno me nij so' , ne̱ taj va̱j a̱ doj suun sa̱' ne ne'en nij so' qui'ya̱j suun nij so' man ado̱nj .
45010002	Faith	Dan me se sa̱' qui'yaj nij so' ga̱a guun ndo'o rá nij so' cunu̱u sa̱' nij so' rihaan Diose̱ , tza̱j ne̱ ne ne'en nij so' da̱j qui'ya̱j nij so' ne̱ ca've̱e cunu̱u sa̱' nij so' rihaan Diose̱ ma' .
47001004	Grace	Ca've̱e se me ma'a̱n sayuun ran' núj , tza̱j ne̱ Diose̱ ro' , me síí narqué ndo'o chrej nucua̱j man núj , ne̱ che'é dan gu̱un nucua̱j núj nago̱' núj chrej nucua̱j man tinúú núj güii quira̱n' tinúú núj sayuun uún chugua̱nj . Che'é dan asa̱' ran' tinúú núj sayuun , ne̱ ca've̱e nago̱' núj chrej nucua̱j man tinúú núj chrej narqué ma'a̱n Diose̱ man núj nago̱' núj man tinúú núj chugua̱nj .
55002015	Recommendation	Ca'ne̱j nucua̱j nimán so̱' , ga̱a ne̱ ca've̱e cata̱j Diose̱ se vaa síí ve'é qui'yaj suun rihaan so' mé so̱' , ne̱ se̱ cunó rej na'a̱j rihaan so̱' che'é suun 'yaj suun so̱' mei . Tana̱nj nata̱' nica̱ so̱' se‑na̱na̱ Diose̱ nana̱ ya̱ ei .
53002004	Description	Dan me se quinachri̱' so' man cunuda̱nj ya'anj , ne̱ a̱ 'ó rasu̱u̱n se̱ ca'vej rá so' na'vi̱j yuvii̱ rihaan ma' . Dan me se catu̱u̱ ma'a̱n so' nuvií noco̱o ca̱yáán so' rej na'víj yuvii̱ rihaan Diose̱ , ga̱a ne̱ ca'mi̱i̱ ne̱ so' cata̱j so' se vaa ma'a̱n so' me Diose̱ á .
49006004	Recommendation	Ne̱ sese rej xnii me soj , ne̱ se̱ ca'maan rá ta'níí soj qui'ya̱j soj ma' . Tana̱nj ve'é ta̱cuachij soj man ta'níí soj , ne̱ dan me se tu̱cu'yón soj suun man ta'níí soj , ne̱ tu̱cu'yón soj se‑na̱na̱ síí 'ni̱j ra'a man ní' man ta'níí soj á .
45008037	Grace	Tza̱j ne̱ ca've̱e se daj a̱ sayuun ran' ní' , tza̱j ne̱ taj se 'yaj ma' . 'O̱ se Jesucristó me síí 'e̱e̱ rá man ní' , ne̱ che'é dan qui'ya̱j canaán uxrá ní' rihaan sayuun ado̱nj .
44026014	Violence	Dan me se quinij taran' núj rihaan yo'óó , ne̱ cunó 'u̱nj ca'mii yo'o̱ so' rihaan 'u̱nj , ne̱ xna'ánj hebreo ca'mii so' , cataj so' : “ Me che'é 'yáá so̱' sayuun manj , ga̱ Saulo' . 'O̱ se me rá so̱' qui̱'yáá so̱' sayuun manj , tza̱j ne̱ man ma̱'án so̱' 'yáá so̱' sayuun ase 'yaj scúj o' tacanj rihaan chruun siha̱a̱ nica̱j síí 'yaj suun ga̱ yuntá na̱nj á ” , taj síí ca'mii rihanj a .
66002009	Sin	Ne'én 'u̱nj da̱j vaa sayuun ran' nij soj si̱j ma̱n chuman' Esmirna , ne̱ ne'én 'u̱nj se vaa nique̱ ndo'o soj ado̱nj . Tza̱j ne̱ rihaan Diose̱ me se síí ru'vee me ya̱ soj ei . Ne̱ vaa nij síí tu'va rma'a̱n taj se vaa yuvii̱ israelitá me nij so' , tza̱j ne̱ nuveé si̱j israelitá me ya̱ nij so' ma' . Ma̱a̱n si̱j tucu'yón se‑na̱na̱ Satanás me nij so' na̱nj á . Ne̱ ne'én 'u̱nj se vaa a'mii nij so' nana̱ nij che'é soj ei .
46013006	Faith	Nuveé si̱j niha̱' rá ne'en man yuvii̱ 'yaj cacun' me so' ma' . Tza̱j ne̱ niha̱' rá so' ne'en so' se vaa uno yuvii̱ nana̱ ya̱ a .
59001021	Recommendation	Yu̱u̱n che'e̱ ca'ne̱' rá soj ga̱ suun 'yaj se nij , ne̱ ga̱a̱ nica̱' nimán soj , ne̱ cuno̱ soj nana̱ ca'néé Diose̱ nimán soj , ne̱ ca've̱e quinani̱i̱ nimán soj rihaan sayuun ei .
46003006	Grace	Dan me se asino ya̱a̱n cataj xna'anj 'u̱nj se‑na̱na̱ Diose̱ rihaan soj , ga̱a ne̱ cuchi' síí cu'na̱j Apolos uún rihaan soj , ga̱a ne̱ sa̱' doj tucu'yón so' nu̱' se‑na̱na̱ Diose̱ rihaan soj , tza̱j ne̱ ma'a̱n Diose̱ me síí qui'yaj canoco' sa̱' nimán soj man so' ,
66014008	Sin	Ga̱a ne̱ canoco' yo'ó se‑mo̱zó Diose̱ xcó tuvi' so' , ne̱ cataj so' : ― A̱j quiri' nu̱' chuman' noco̱o chuman' cu'na̱j Babilonia , ne̱ qui'yaj ndo'o nij síí ma̱n rihaan chumii̱ cacun' chi'i̱i̱ , qui'yaj chuman' yo' , ne̱ nihánj me se caxri̱i̱ yuva̱a̱ Diose̱ man nij so' che'é cacun' chi'i̱i̱ qui'yaj nij so' chugua̱nj ― taj yo'ó se‑mo̱zó Diose̱ yo' a .
43015014	Recommendation	Ne̱ nij soj me se tuvij me soj sese qui'ya̱j soj nda̱a vaa cataj xna'anj 'u̱nj rihaan soj na̱nj ado̱nj .
62005021	Recommendation	Ase vaa ta'níj vaa nij soj rihanj , tinu̱j , nocoj . Dan me se cata̱j 'u̱nj rihaan soj , ne̱ cu̱tumé ndo'o soj man soj rihaan ya'anj acój yuvii̱ ma̱n rihaan chumii̱ nihánj ei . Ne̱ se̱ guun gu̱un rá soj ni̱'yaj soj a̱ 'ó rasu̱u̱n vaa da̱nj ma' .
55003006	Sin	Atúj nij so' rá ve' tucuá chana̱ ne nica̱j cuentá , ne̱ tiha' yu'unj nij so' man nij chana̱ ata̱ daj a̱ cacun' quij avii raa̱ ma'a̱n no' a .
49004015	Faith	Ma̱a̱n ina̱nj nana̱ ya̱ ca'mi̱i̱ ní' rihaan tinúú ní' , che'é se 'e̱e̱ rá ní' man tinúú ní' , ga̱a ne̱ sa̱' doj quene'e̱n ní' canoco̱' ní' man Jesucristó , nu̱' se vaa qui'ya̱j ní' ado̱nj . Dan me se ase vaa rii ta'nga' cúú yave̱ yuvii̱ rihaan nu̱' nee̱ man yuvii̱ ro' , da̱nj vaa rii ta'nga' Jesucristó rihaan ní' ado̱nj .
49004003	Faith	Ne̱ se̱ cunu' soj ga̱ tuvi' soj , ne̱ se̱ quitáá ri'yunj soj tuvi' soj ma' . Ma̱a̱n se dínj cuma̱n soj ga̱ tinúú soj á . Ve'é cuno̱ taran' soj rihaan Nimán Diose̱ , ne̱ ase vaa nimán o̱rún' yuvii̱ ro' , da̱nj ga̱a̱ nimán soj ga̱ tinúú soj á .
44009005	Description	Ga̱a ne̱ xná'anj Saulo man síí ca'mii rihaan so' , cataj so' : ― Síí Chij , me síí mé so̱' ga̱ ― taj so' , xná'anj so' a . Ga̱a ne̱ síí ca'mii rihaan so' cataj : ― 'U̱nj ro' , me Jesús , ne̱ 'yaj ndo'o so̱' sayuun manj ado̱nj .
60003015	Recommendation	Cara̱a̱ cochro̱j soj ni̱'yaj soj man Jesucristó si̱j 'ni̱j ra'a man ní' ei . Xca̱j soj cuentá da̱j ga̱a̱ ca'mi̱i̱ soj ga̱ me ma'a̱n síí xná'anj man soj me che'é me guun rá soj se vaa cavi̱i̱ sa̱' soj qui'ya̱j Diose̱ vaa güii a .
44007033	Recommendation	Ga̱a ne̱ cataj síí 'ni̱j ra'a man ní' rihaan so' a : “ Quiri̱i̱ so̱' canj 'ni̱j tacóó so̱' á . 'O̱ se yo'óó nicu̱n' so̱' cuano̱ ro' , me yo'óó gue̱e̱ ndo'o ado̱nj .
62002024	Faith	Ne̱ xa̱' soj , tza̱j ne̱ yo'o̱ cuno̱ soj nana̱ cuno soj ga̱a guun che'e̱ soj canoco' soj man Jesucristó ei . Sese qui'ya̱j soj da̱nj , ne̱ si̱j noco̱' man ta'níí Diose̱ do̱' , man ma'a̱n ya̱ Rej ní' Diose̱ do̱' , me soj chugua̱nj .
43008051	Faith	Ya̱ ya̱ cata̱j xna'anj 'u̱nj rihaan soj cuano̱ se vaa sese cuno̱ soj se‑na̱na̱j , ne̱ daj chiha̱a̱ míj se̱ cavi' soj a̱ ma' ― taj Jesucristó a .
66020011	Description	Ga̱a ne̱ dan me se quene'én 'u̱nj 'o̱ chruun xlá xi̱j catzi̱i̱ , ne̱ quene'én 'u̱nj 'o̱ síí ta̱j chruun xlá yo' , ne̱ cuchu'vi' ndo'o nu̱' chumii̱ do̱' , nu̱' rej xta̱' do̱' , ni'ya̱j ro̱j yo' man so' a . Dan me se naxuun ro̱j yo' man ro̱j yo' rihaan síí ta̱j chruun xlá , ne̱ 'o̱ se ne nari̱' ro̱j yo' rej quina̱j ro̱j yo' a̱ ma' .
46006013	Recommendation	Dan me se taj ya̱ uún nii , ne̱ : “ Vaa rque ní' a . Che'é dan cha̱ ní' a . Ina̱nj che'é rque ní' ro' , vaa se chá yo' a . Ne̱ che'é se chá yo' vaa rque ní' uún ” , taj uún nii a . Dan me se ya̱ uxrá ei . Da̱nj vaa ro̱j yo' ei . Tza̱j ne̱ Diose̱ qui'ya̱j navi̱j ro̱j yo' na̱nj chugua̱nj . Dan me se xa̱' nee̱ man ní' , tza̱j ne̱ nuveé se qui'ya̱j na̱j guun rasu̱u̱n chi'i̱i̱ ga̱ chana̱ me yo' ma' . Se ca̱yáán ga̱ síí 'ni̱j ra'a man ní' me yo' , ne̱ rej ne̱ so' me uún yo' chugua̱nj .
45006011	Faith	Ne̱ che'é dan cata̱j ma'a̱n soj se vaa a̱j cavi' se chi'i̱i̱ ma̱n nimán nij soj , ne̱ se̱ qui'yaj uún nij soj cacun' a̱ ma' . 'O̱ se canoco' nij soj man Jesucristó , ne̱ da̱j se 'yaj gue̱e̱ so' , ya̱nj so' che'é rej qui'ya̱j suun so' rihaan Diose̱ ro' , da̱nj qui'ya̱j ní' uún a .
47002014	Faith	Tza̱j ne̱ nago̱' ní' graciá rihaan Diose̱ , che'é se Diose̱ me síí 'yaj se vaa 'yaj canaán uxrá núj rihaan síí chre̱e che'é Jesucristó a . Ne̱ Diose̱ me síí 'yaj uno yuvii̱ ma̱n rihaan nu̱' cachra̱' chumii̱ nana̱ sa̱' a'mii núj che'é Jesucristó , ne̱ yo'o̱ cha'nuu̱ nana̱ sa̱' yo' rihaan nu̱' cachra̱' chumii̱ , nda̱' rá se vaa avii se gun' da̱j man yâj ga̱a naxra' yo' ro' , da̱nj vaa cha'nuu̱ se‑na̱na̱ Diose̱ chugua̱nj .
62001005	Grace	Ne̱ nihánj ro' , me nana̱ cataj xna'anj Jesucristó cuno núj , ne̱ nata' núj nana̱ nihánj rihaan soj , ne̱ dan me se ase̱ vaa 'o̱ ya'an chuguu̱n vaa Diose̱ , ne̱ rej va̱j Diose̱ me se nuvi' rej rmi̱' rej va̱j so' ma' .
43006037	Grace	Xa̱' nij síí rqué Réj Diose̱ manj , tza̱j ne̱ ca'na̱' nij so' rihanj , ne̱ ve'é ca'mi̱i̱ 'u̱nj ga̱ nij so' , ne̱ xa̱' nij síí 'na' rihanj , tza̱j ne̱ daj chiha̱a̱ míj se̱ quiri'íj yaníj 'u̱nj man nij so' ma' .
58013001	Recommendation	Yo'o̱ ga̱a̱ 'e̱e̱ rá soj man tinúú soj ei .
58007025	Grace	Dan me se yo'o̱ vaa i'na̱' so' , ne̱ cachi̱nj ni'ya̱j so' rihaan Diose̱ che'é ní' nu̱' cavii nu̱' ca'anj ei . Che'é dan nu̱' ní' si̱j cuchi' rihaan Diose̱ che'é so' me se gu̱un nucua̱j so' ti̱nanii so' man ní' rihaan sayuun nu̱' cavii nu̱' ca'anj ado̱nj .
43019015	Violence	Ga̱a ne̱ caguáj nij yuvii̱ , cataj nij so' : ― Ni̱caj so̱' man so' , ne̱ ca'a̱nj tanuu cachro̱n nij tanuu man so' rihaan rcutze̱ , qui̱'yáá so̱' cuaj ei ― taj nij so' rihaan Pilato a . Ne̱ xná'anj Pilato man nij so' , cataj so' : ― Ma'a̱n síí nica̱j suun rey uun chij rihaan soj cachro̱nj rihaan rcutze̱ , rá soj a̱ na' ― taj so' , xná'anj so' man nij so' a . ― Taj va̱j 'ó rey ma' . O̱rún' síí cu'na̱j César me síí uun chij rihaan núj ei ― taj nij xrej ata̱ suun noco̱o doj a .
45011005	Grace	Ne̱ veé da̱nj vaa uún nij yuvii̱ israelitá síí ma̱n cuano̱ , ne̱ cunuu 'e̱e̱ rá Diose̱ man nij yuvii̱ israelitá , ne̱ narii Diose̱ man do̱j tuvi' nij so' ei .
66017002	Sin	Dan me se qui'yaj chi'i̱i̱ nij síí nica̱j suun rey uun chij rihaan chumii̱ ga̱ no' , ga̱a ne̱ ase 'yaj nij síí xno̱ ro' , da̱nj qui'yaj nij síí ma̱n rihaan chumii̱ , che'é se qui'yaj chi'i̱i̱ nij so' ga̱ no' chugua̱nj ― taj se‑mo̱zó Diose̱ rihanj a .
45012010	Recommendation	Ga̱a̱ 'e̱e̱ ndo'o rá soj man tinúú soj síí noco̱' man Jesucristó , ne̱ gu̱un niha̱' rá soj cara̱a̱ cochro̱j soj rihaan tinúú soj á .
45008014	Faith	'O̱ se yuvii̱ uno a'mii Nimán Diose̱ me ta'níí Diose̱ ei .
66012003	Description	Ne̱ naqui'yaa uún yo'ó rasu̱u̱n rej xta̱' rihaan 'u̱nj , qui'yaj Diose̱ , ne̱ xcuáá tu'vi̱i xi̱j mare̱e me yo' a . Ne̱ vaa chi̱j raa̱ xo' , ne̱ chi̱' cúú táá raa̱ xo' , ne̱ chi̱j cachriin nuû raa̱ xo' a .
45008017	Faith	Che'é dan vaa güii rque̱ ndo'o Diose̱ se sa̱' rihaan ní' ga̱ Jesucristó , ne̱ 'o̱ cuya̱a̱n ga̱a̱ se sa̱' rihaan Jesucristó ga̱ ní' a . Veé dan me che'é se ran' ní' sayuun nda̱a vaa quiran' Jesucristó ro' , che'é dan cavi̱i̱ sa̱' ní' ga̱ so' , ne̱ gu̱un chij ní' ga̱ so' vaa güii ado̱nj .
54005017	Recommendation	Vi̱j ya̱ nu̱u̱ che'e̱ soj go̱' soj tu'vee nij síí uun chij nica̱j yu'unj man nij síí noco̱' man Diose̱ ei . Da̱nj qui'ya̱j soj , ne̱ cara̱a̱ cochro̱j soj rihaan nij so' sese ya̱ si̱j 'yaj suun uxrá a'mii natáj se‑na̱na̱ Diose̱ me nij so' do̱' , sese ya̱ tucu'yón nij so' nana̱ rihaan yuvii̱ do̱' ei .
46008007	Sin	Tza̱j ne̱ nuveé cunuda̱nj tinúú ní' ne'en nana̱ nihánj ma' . Tza̱j ne̱ 'o̱ se vaa ta'a̱j nij so' canoco' man ya'anj cacój yuvii̱ ga̱a rque̱ , ne̱ ta'a̱j nij tinúú ní' me se ne nucua̱j nimán nij so' , ne̱ ga̱a chá nij so' nee̱ cuta' nii rihaan ya'anj me se uun vi̱j rá nij so' ni'ya̱j nij so' man nee̱ yo' , che'é se nee̱ cuta' nii rihaan ya'anj me yo' , rá nij so' a . Cacun' me cha̱' man nee̱ cuta' nii rihaan yo' , rá nij so' , ne̱ che'é dan me sese cha̱ nij tinúú ní' síí vaa da̱nj rá man nee̱ yo' , ne̱ quiri̱' rá nij so' na̱nj ado̱nj . Dan me se qui'yaj nij so' cacun' rihaan Diose̱ , rá nij so' , ne̱ che'é dan me no̱ xcúún ní' ra̱cuíj ní' man tinúú ní' , ne̱ se̱ chá ní' nee̱ yo' , sese cacun' me yo' rihaan tinúú ní' mei .
43015002	Grace	Ne̱ a̱ me ma'a̱n 'o̱ ra'a chruun yo' ne rii chruj uvá , ne̱ a'néj so' man ra'a yo' na̱nj ado̱nj . Tza̱j ne̱ ra'a chruun ma̱n chruj uvá raa̱ me se ve'é a'ne' so' man yo' , ga̱a ne̱ cuma̱n doj chruj uvá raa̱ yo' uún ei .
60005003	Recommendation	Ne̱ se̱ guun niha̱' rá soj quiri̱i̱ ta'nga' soj rihaan nij síí noco̱' man Jesucristó ma' . Ina̱nj ve'é qui'ya̱j suun soj ga̱ nij so' , ne̱ quene'e̱n nij so' da̱j qui'ya̱j soj , ga̱a ne̱ xca̱j nij so' cuentá da̱j qui'ya̱j ma'a̱n nij so' uún a .
52004013	Recommendation	Me rá núj quene'e̱n soj da̱j quira̱n' nij tinúú ní' nij síí noco̱' man Jesucristó nij síí cavi' , tinu̱j , nocoj . Ne̱ se̱ quinanó rá soj che'é tinúú ní' síí cavi' ma' . Dan me se nij síí ne amán rá ni'ya̱j man Diose̱ ro' , nanó ndo'o rá nij so' che'é tuvi' nij so' síí cavi' che'é se taj se qui̱'yá' cavi̱i̱ sa̱' tuvi' nij so' , rá nij so' a .
58011029	Description	Dan me se nij yuvii̱ israelitá me se che'é se cuchumán rá nij so' ni'ya̱j nij so' Diose̱ ro' , che'é dan guun nucua̱j nij so' cachén nij so' tanu̱u̱ na ya'a̱nj cu'na̱j Na Ya'a̱nj Ve'e̱j a . Ne̱ ca'ne' na ya'a̱nj yo' man yo' , ne̱ quináj yo'óó naco̱o̱ ina̱nj cachén nij so' , qui'yaj Diose̱ a . Tza̱j ne̱ ga̱a guun rá nij síí ma̱n Egiptó cache̱n nij so' rihaan yo'óó naco̱o̱ yo' me se caráán na xráá nij so' , ne̱ canó xráá nij so' , qui'yaj na yo' a .
44007020	Description	Ne̱ ma̱a̱n tió dan me se ca'ngaa síí cu'na̱j Moisés , ne̱ caran' rá Diose̱ ni'ya̱j so' man Moisés , ne̱ rque va'nu̱j yavii tucuachij rej so' ga̱ nii so' man so' tucuá rej so' a .
58005002	Grace	Da̱nj 'yaj nij so' , che'é se na̱nj yuvii̱ me nij so' , ne̱ che'é dan ne uun nucua̱j nij so' qui'ya̱j nij so' ina̱nj se sa̱' a̱ man ado̱nj . Che'é dan ca've̱e gu̱un 'e̱e̱ rá nij so' ni̱'yaj nij so' man nij síí ne ne'en do̱' , man nij síí va̱j chrej chi'i̱i̱ do̱' a . Ne̱ che'é cacun' tumé ma'a̱n nij so' ro' ,
45013012	Recommendation	Dan me se ase vaa chumii̱ ga̱a vaa rmi̱' ro' , da̱nj vaa cunuda̱nj nij yuvii̱ ma̱n rihaan chumii̱ nihánj cuano̱ , ne̱ vaa rmi̱' rihaan nij so' , ne̱ ne ne'en nij so' a̱ doj ma' . Tza̱j ne̱ da̱j doj quisi̱j güii ca'na̱' Jesucristó , ne̱ che'é dan ca'ne̱' rá ní' ga̱ cacun' , ne̱ se̱ qui'yaj ní' nda̱a vaa 'yaj yuvii̱ chéé rej nii̱ ma' . 'O̱ se adi̱' se chuguu̱n rej ranga̱' ro' , da̱nj ga̱a̱ cuchugu̱u̱n nimán ní' , qui'ya̱j ní' , ne̱ yo'o̱ ga̱a̱ nucua̱j ní' qui'ya̱j suun ní' che'é Diose̱ á .
49006009	Recommendation	Ne̱ soj si̱j ru'vee ro' , me se ve'é qui'ya̱j uún soj ga̱ se‑mo̱zó soj ei . Ca'ne̱' rá soj ga̱ suun axríj yuva̱a̱ man mozó , ne̱ ca'ne̱' rá soj ga̱ suun tuchu'vi' man mozó uún á . 'O̱ se ne'en soj se vaa nicu̱n' síí 'ni̱j ra'a man soj do̱' , man se‑mo̱zó soj do̱' , rej xta̱' , ne̱ 'o̱ cuya̱a̱n vaa taran' ní' rihaan so' ado̱nj .
45012015	Recommendation	Gu̱un niha̱' rá soj ga̱ nij yuvii̱ niha̱' rá , ne̱ ta've̱e soj ga̱ síí ta'vee ,
45002005	Sin	Tza̱j ne̱ veé dan me se na'vej uxrá rá so̱' ta̱náj so̱' chrej noco̱' so̱' , ne̱ na'vej rá so̱' ca̱nica̱j nimán so̱' ca̱nocó' so̱' man Diose̱ ma' . Ne̱ vaa güii ca'ne̱' Diose̱ cacun' che'é yuvii̱ , ne̱ ca'mi̱i̱ ya̱ Diose̱ , ne̱ caxri̱i̱ yuva̱a̱ Diose̱ man cunuda̱nj nij síí tumé cacun' , ne̱ dan me se caxri̱i̱ yuva̱a̱ Diose̱ man ma̱'án so̱' uún ado̱nj . Ma̱'án so̱' qui'ya̱j caxri̱i̱ yuva̱a̱ Diose̱ mán so̱' na̱nj á .
44014019	Violence	Tza̱j ne̱ cavii síí israelitá chuman' Antioquía do̱' , chuman' Iconio do̱' , ca'na' nij so' chuman' Listra , ne̱ caxríj nij so' chrej rque nij yuvii̱ ma̱n chuman' Listra , ne̱ che'é dan go' ndo'o nij yuvii̱ yahij man Pabló , ne̱ cuxuun nij yuvii̱ man so' nda̱a tu'va chuman' , ne̱ ri'íj nij yuvii̱ man so' a . Ne̱ guun rá nij yuvii̱ se vaa cavi' so' a .
43013021	Description	Síj ca'mii Jesucristó nana̱ nihánj , ga̱a ne̱ quinanó ndo'o rá so' , ga̱a ne̱ guun che'e̱ so' cataj xna'anj so' da̱j qui'ya̱j yo'o̱ so' man so' , cataj so' : ― Cuano̱ nihánj me se cata̱j yá 'u̱nj rihaan soj se vaa yo'o̱ tuvi' nij soj me síí ta̱cuachén manj rihaan nij síí ta̱j ri'yunj manj ado̱nj ― taj Jesucristó rihaan nij síí tucu'yón se‑na̱na̱ so' a .
48003022	Faith	Che'é dan me taj danj Diose̱ se vaa cunuda̱nj yuvii̱ tumé ndo'o cacun' na̱nj ado̱nj . Ina̱nj da̱nj vaa tumé taran' yuvii̱ cacun' , taj danj Diose̱ , ne̱ che'é dan me nana̱ cata' tu'va Diose̱ rihaan síí cu'na̱j Abraham ro' , quisi̱j ya̱ nu̱' nana̱ yo' che'é taran' ní' si̱j amán rá ni'ya̱j man Jesucristó ado̱nj .
66011007	Violence	Ne̱ asa̱' quisíj ca'mii natáj ro̱j so' se‑na̱na̱ ro̱j so' , ga̱a ne̱ cavi̱i̱ xcuu yuva̱a̱ yu'uj cunu̱u̱ ndo'o yo' a . Ne̱ cunu̱' xo' ga̱ ro̱j so' , ne̱ qui'ya̱j canaán xo' , ne̱ ticavi̱' xo' man ro̱j so' a .
58003014	Faith	'O̱ se ya̱j me se guun ní' síí cavi̱i̱ sa̱' ga̱ Jesucristó , ne̱ cavi̱i̱ sa̱' ya̱ ní' ga̱ so' sese yo'o̱ cuchuma̱n rá ní' cuno̱ ní' nana̱ ya̱ , nda̱a vaa qui'yaj ní' ga̱a guun che'e̱ ní' canoco' ní' man Jesucristó chugua̱nj .
45008010	Faith	Ne'en soj se vaa cavi̱' nee̱ man ní' che'é cacun' qui'yaj nee̱ man ní' , tza̱j ne̱ sese ya̱nj Jesucristó ga̱ ní' , ne̱ 'o̱ vaa sa̱' ní' rihaan Diose̱ , ne̱ che'é dan 'o̱ vaa i'na̱' nimán ní' ado̱nj .
44007052	Sin	Dan me se canoco' xi̱i soj man cunuda̱nj nij síí nata' sena̱na̱ Diose̱ , ne̱ guun rá nij so' qui'ya̱j nij so' sayuun man nij so' , ne̱ nda̱a ticavi' nij so' man nij síí nata' che'é síí sa̱' ca'ne̱j Diose̱ rihaan chumii̱ nihánj ti̱nanii man yuvii̱ rihaan sayuun ei . Ne̱ síí sa̱' yo' me se guun nij soj síí tacuachén man so' rihaan nij síí ta̱j ri'yunj man ní' , ne̱ nda̱a ticavi' nij soj man so' vaa ei .
48005021	Sin	uun xco̱j ruva̱a̱ rá soj ni'ya̱j soj tinúú soj do̱' , achráá ndo'o soj chra' xno̱ ga̱ tuvi' soj do̱' , ne̱ dan me se que'e̱e̱ doj tuvi' cacun' nihánj 'yaj uún soj , 'yaj nee̱ man ma'a̱n soj na̱nj ado̱nj . A̱j cataj xna'anj 'u̱nj rihaan soj , ne̱ cuano̱ nihánj me se cata̱j xna'anj uún 'u̱nj rihaan soj se vaa yuvii̱ 'yaj da̱nj ro' , daj chiha̱a̱ míj se̱ cayáán nij so' ga̱ Diose̱ asa̱' guun chij Diose̱ rihaan chumii̱ nihánj a̱ ma' .
43012036	Faith	Dan me se va̱j soj rej chuguu̱n ya'an , ne̱ che'é dan cuchuma̱n rá soj ni̱'yaj soj ya'an sa̱' ei . Quisi̱j qui'ya̱j soj da̱nj , ga̱a ne̱ gu̱un soj ta'níí ya'an chuguu̱n , ne̱ si̱j xcaj cuentá gu̱un soj ado̱nj ― taj Jesucristó rihaan nij yuvii̱ a . Quisíj ca'mii Jesucristó nana̱ nihánj , ga̱a ne̱ ca'anj Jesucristó , ne̱ caxríj yuve̱ so' man so' , che'é se na'vej rá so' quene'e̱n nij yuvii̱ man so' a .
58003002	Faith	Ne̱ ve'é 'yaj suun Jesucristó nu̱' suun ca'ne' Diose̱ rihaan so' , nda̱' rá se vaa ve'é qui'yaj suun síí cu'na̱j Moisés nu̱' suun ca'ne' Diose̱ rihaan so' qui'ya̱j suun so' che'é nij yuvii̱ noco̱' man Diose̱ ado̱nj .
56003006	Grace	Dan me se ma̱a̱n che'é Jesucristó síí tinanii man ní' rihaan sayuun me qui'yaj ndo'o Diose̱ se lu̱j rihaan ní' , ne̱ nda̱a ayuu rma'a̱n se lu̱j , qui'yaj so' ei .
44004036	Description	Ne̱ yo'o̱ so' ro' , me síí cu'na̱j José , ne̱ tucu'náj nij apóstol Bernabé man so' a . Ne̱ nana̱ Bernabé taj se vaa síí 'yaj nari' nucuaj ní' me so' a . Ne̱ 'o̱ ta'níí ta'nij si'no̱ síí cu'na̱j Leví síí cane ga̱a naá me so' , ne̱ cavii so' rej cu'na̱j Chipre a .
48006009	Recommendation	Se̱ guun rmi̱i̱ ní' qui'ya̱j sa̱' ní' ma' . Sese se̱ quiri' rá ní' , ne̱ quisi̱j güii cachrón Diose̱ , ne̱ sa̱' uxrá doj cavi̱i̱ ní' , qui'ya̱j Diose̱ ei .
48002019	Faith	Asi̱j rque̱ me se canocó' 'u̱nj tucuáán yo' , tza̱j ne̱ quiri' rá 'u̱nj , qui'yaj tucuáán yo' , ne̱ ya̱j me se ase vaa cavi' Jesucristó rihaan rcutze̱ ro' , da̱nj vaa caví' 'u̱nj rihaan tucuáán yo' chugua̱nj . Ne̱ ya̱j me se ina̱nj che'é Diose̱ ga̱a̱ i'na̱' 'u̱nj ei .
66011001	Recommendation	Ga̱a ne̱ rqué nii 'o̱ rihaa ase vaa 'o̱ vará a'néé ta'nga' manj , ne̱ cataj Diose̱ rihanj a : ― Cavi̱i̱ so̱' ne̱ xca̱j ta'ngá' so̱' nuvií noco̱o rej ne̱ Diose̱ , ne̱ xca̱j ta'ngá' so̱' mesá altar , ne̱ qui'ya̱j contá so̱' nij síí na'víj rihaan Diose̱ do̱' á .
66014004	Description	Ne̱ ne cunu̱u chi'i̱i̱ nij so' rihaan Diose̱ che'é chana̱ ma' . 'O̱ se síí vaa sa̱' ina̱nj me taran' nij so' na̱nj ado̱nj . Ne̱ síí canoco' xcó matzinj le'e̱j me rej ma'a̱n va̱j xo' me uún nij so' a . Ne̱ nij so' me nij síí táá ya̱a̱n rihaan taran' yo'ó nij síí ma̱n rihaan chumii̱ síí cunuu sa̱' rihaan Diose̱ do̱' , rihaan matzinj le'e̱j do̱' , ga̱a cavi' matzinj le'e̱j yo' a .
66009007	Description	Ne̱ nij rquíí me se ase vaa cuayó ta̱j síí ca'a̱nj cunu̱' ro' , da̱nj vaa nij xo' curuvi' u̱u̱n nij xo' , ne̱ ase vaa cachriin aga' oró míí ro' , da̱nj vaa se nu̱u̱ raa̱ nij xo' a . Ne̱ ase vaa rihaan yuvii̱ ro' , da̱nj vaa rihaan nij xo' a .
60002016	Recommendation	Ne'en ní' se vaa si̱j chéé u̱u̱n me ní' , tza̱j ne̱ se̱ guun cata̱j ní' se vaa che'é dan me ca've̱e qui'ya̱j ní' me ma'a̱n se chi'i̱i̱ ma' . Tana̱nj gu̱un ní' síí 'yaj suun rihaan Diose̱ ei .
54004010	Faith	Dan me se nucua̱j rá ní' man Diose̱ síí vaa i'na̱' se vaa cavi̱i̱ sa̱' ní' qui'ya̱j Diose̱ , ne̱ che'é dan 'yaj suun uxrá ní' , ne̱ ne chu'vi' ní' ca'mi̱i̱ yuvii̱ nana̱ nij che'é ní' a̱ mei . O̱rún' Diose̱ ca've̱e cavi̱i̱ sa̱' cunuda̱nj yuvii̱ ei . Ne̱ ya̱ cavi̱i̱ sa̱' cunuda̱nj nij yuvii̱ amán rá ni'ya̱j man Diose̱ ado̱nj .
58010029	Sin	Ne̱ nij uxrá doj ga̱a̱ sayuun quira̱n' síí ta̱j ri'yunj man ma'a̱n ta'níí Diose̱ ado̱nj . 'O̱ se ton man Jesucristó ro' , qui'yaj cunuu sa̱' ní' rihaan Diose̱ ne̱ yo'o̱ canoco' ní' chrej sa̱' cuchruj Diose̱ che'é ní' ei . Tza̱j ne̱ taj yu'vee nó ton yo' , rá nij síí tanáj xco̱ se‑na̱na̱ Jesucristó a̱ ma' . Ne̱ quij a'mii nij so' rihaan Nimán Diose̱ síí qui'yaj ndo'o se lu̱j che'é ní' ei .
43020021	Grace	Dan me se yuún ca'mii Jesucristó rihaan nij so' , cataj so' : ― Ga̱a̱ dínj nimán soj ei . Ase vaa ca'néé Réj manj ro' , da̱nj ga̱a̱ ca'ne̱j 'u̱nj man soj nu̱' rihaan chumii̱ nihánj ado̱nj ― taj Jesucristó rihaan nij so' a .
65001016	Sin	Nij so' me se taj se qui̱'yá' cara̱n' rá nij so' ni̱'yaj nij so' se vaa 'yaj Diose̱ do̱' , se vaa 'yaj tuvi' nij so' do̱' ma' . Ina̱nj 'yaj nij so' se nij nda̱a vaa me rá ma'a̱n nij so' , ne̱ ina̱nj da̱nj 'yaj nij so' na̱nj chugua̱nj . Síí xta̱' ina̱nj a'mii me nij so' , ne̱ ve'é ndo'o a'mii nij so' ga̱ ru'vee che'é se ina̱nj me rá nij so' quiri̱' nij so' sa'anj man nij ru'vee ado̱nj .
66006015	Description	Ga̱a ne̱ dan me se nij síí nica̱j suun do̱' , nij síí sa̱' do̱' , nij síí uun chij rihaan tanuu do̱' , nij síí ru'vee do̱' , nij síí nucua̱j do̱' , nu̱' nij mozó do̱' , nu̱' nij síí ne uun mozó do̱' , catúj yuve̱ nij so' rque yu'uj yuvej do̱' , rque nij yuvej na̱j quij do̱' a .
66021008	Sin	Tza̱j ne̱ xa̱' nij síí cunánj rihaan sayuun do̱' , nij síí ne noco' raan manj do̱' , nij síí 'yaj se chi'i̱i̱ do̱' , nij síí ticavi' tuvi' do̱' , nij síí 'yaj chi'i̱i̱ ga̱ chana̱ do̱' , nij síí chru̱u̱n do̱' , nij síí na'víj rihaan ya'anj acój yuvii̱ do̱' , taran' nij síí ne̱ do̱' , me se vaa rej caca̱a̱ nij so' rihaan ya'an , ne̱ rej acaa ndo'o yo'óó azufré me yo' ei . Yo' me rej cavi̱' uún nij so' nu̱' cavii nu̱' ca'anj na̱nj chugua̱nj ― taj síí ta̱j rihaan chruun xlá sa̱' yo' a .
44022016	Recommendation	Ne̱ nihánj me se se̱ guun ra̱a̱n so̱' doj a̱ ma' . Ma̱a̱n se na̱xuma̱a̱n so̱' , ne̱ cata̱' ne so̱' , ne̱ cachi̱nj ni̱'yáá so̱' rihaan Jesucristó che'é rej ti̱naruvii Diose̱ nu̱' cacun' xráá so̱' á ” , taj síí cu'na̱j Ananías yo' rihanj a .
66009008	Description	Ne̱ vaa yuvé raa̱ nij xo' , ne̱ ase vaa yuvé raa̱ chana̱ vaa yuvé raa̱ nij xo' , ne̱ ase vaa cúú yan' chuvaa̱ vaa cúú yan' nij xo' a .
55002024	Recommendation	Ne nó xcúún síí 'yaj suun che'é síí 'ni̱j ra'a man ní' cunu̱' so' da̱nj ma' . Ma̱a̱n se ve'é qui'ya̱j so' che'é cunuda̱nj yuvii̱ , ne̱ ve'é tu̱cu'yón so' ,
51002005	Faith	Nda̱' se nuví' 'u̱nj nicun' ni'ya̱j soj , tza̱j ne̱ nicu̱n' nimán 'u̱nj ga̱ soj chugua̱nj . 'O̱ se guun niha̱' uxrá ya̱ raj se vaa 'o̱ sa̱' mán soj , ne̱ yo'o̱ Jesucristó nucua̱j rá soj , mán soj ei .
60003012	Sin	'O̱ se ni'ya̱j ndo'o Diose̱ da̱j ran' nij síí vaa sa̱' , ne̱ nanó xre̱j Diose̱ nu̱' nana̱ achíín ni'ya̱j nij so' rihaan so' , tza̱j ne̱ ta̱j ri'yunj Diose̱ ni'ya̱j Diose̱ man nij síí 'yaj chi'i̱i̱ a ” , taj nana̱ no̱ rihaan danj Diose̱ a .
53002013	Faith	Tza̱j ne̱ no̱ xcúún núj niga̱nj nago̱' núj graciá rihaan Diose̱ che'é soj si̱j 'e̱e̱ rá síí 'ni̱j ra'a man ní' man , tinu̱j , nocoj . 'O̱ se narii Diose̱ man soj cunu̱u sa̱' soj qui'ya̱j Nimán Diose̱ , ne̱ cuchuma̱n rá soj cuno̱ soj nana̱ ya̱ , ne̱ quita̱j ya̱a̱n soj rihaan yo'ó nij síí cavi̱i̱ sa̱' nu̱' cavii nu̱' ca'anj ado̱nj .
66022011	Recommendation	Che'é dan nij síí 'yaj cacun' ro' , yo'o̱ qui'ya̱j nij so' cacun' , ne̱ síí chi'i̱i̱ nimán ro' , yo'o̱ ga̱a̱ chi'i̱i̱ nimán so' á . Ne̱ síí vaa nica̱ nimán , tza̱j ne̱ yo'o̱ naqui'ya̱j sa̱' so' nimán so' , ne̱ síí vaa sa̱' rihaan Diose̱ ro' , yo'o̱ ga̱a̱ sa̱' so' rihaan Diose̱ á ― taj se‑mo̱zó Diose̱ yo' a .
44002038	Faith	Ga̱a ne̱ cataj Pedró rihaan nij so' a : ― Ca̱nica̱j nimán soj canoco̱' soj chrej sa̱' , ne̱ cata̱' ne cunuda̱nj soj che'é yan quene'e̱n yuvii̱ se vaa noco̱' soj man Jesucristó , ga̱a ne̱ tinavi̱j Diose̱ cacun' tumé soj , ne̱ rque̱ Diose̱ Nimán Diose̱ catu̱u̱ yo' nimán soj ei .
52005015	Recommendation	Tu̱mé soj man soj se̱ guun qui'ya̱j chi'i̱i̱ yo'o̱ tuvi' soj man síí 'yaj chi'i̱i̱ man soj ma' . Ma̱a̱n se ina̱nj suun sa̱' qui'ya̱j suun soj che'é tuvi' soj do̱' , che'é cunuda̱nj yuvii̱ do̱' á .
45001027	Sin	Ne̱ adi̱' se 'yaj nij chana̱ ga̱ tuvi' cha̱na̱ nij no' ro' , da̱nj qui'yaj gue̱e̱ nij snó'o uún ga̱ tuvi' sno̱'o so' uún na̱nj ado̱nj . Dan me se síj cotoj nij snó'o ga̱ nica̱ nij so' , ne̱ guun rá nij so' coto̱j nij so' ga̱ tuvi' sno̱'o nij so' , ne̱ nij ndo'o qui'yaj nij snó'o , ne̱ quiran' nij so' sayuun che'é se nij qui'yaj nij so' ado̱nj .
50002018	Recommendation	Ne̱ gu̱un niha̱' rá soj uún , ne̱ gu̱un niha̱' rá 'u̱nj che'é soj a .
44003019	Recommendation	” Che'é dan ca̱nica̱j nimán soj canoco̱' soj chrej sa̱' , ga̱a ne̱ ca've̱e tinavi̱j Diose̱ cacun' tumé soj á .
66021025	Description	'O̱ se ina̱nj rej ranga̱' ga̱a̱ yo' , ne̱ daj chiha̱a̱ míj se̱ caráán nii ta'yaa ta̱j tu'va chuman' yo' ma' . 'O̱ se taj va̱j rej nii̱ chuman' yo' ma' .
43006054	Faith	Tza̱j ne̱ síí chá nee̱ manj ne̱ co'o ton manj me se yo'o̱ ga̱a̱ i'na̱' so' nu̱' cavii nu̱' ca'anj , ne̱ asa̱' quisíj güii ca'a̱nj ni'ya̱ chumii̱ nihánj , ne̱ cunu̱u i'na̱' uún so' , qui̱'yáj ado̱nj .
43019011	Sin	Ga̱a ne̱ cataj Jesucristó rihaan so' a : ― Sese nuveé Dio̱se̱ me síí cune' mán so̱' ca̱tá so̱' suun nihánj , ne̱ ne gu̱un nu̱cuáá so̱' qui̱'yáá so̱' a̱ doj rasu̱u̱n asuun tza̱j ma' . Che'é dan síí tacuachén manj rihaan so̱' me síí tumé doj cacun' rihaan so̱' ado̱nj ― taj Jesucristó rihaan Pilato yo' a .
59002017	Faith	Veé da̱nj vaa ya̱ , ne̱ sese taj ní' se vaa síí amán rá ni'ya̱j man Diose̱ me ní' , ne̱ sese taj se lu̱j 'yaj ní' , ga̱a ne̱ nuveé si̱j amán ya̱ rá me ní' ga̱a̱ a̱ mei .
45008003	Sin	Ne gu̱un nucua̱j nee̱ man ní' canoco̱' nee̱ man ní' nu̱' se‑tucua̱nj Moisés , ne̱ che'é dan se̱ guun nucua̱j ní' quinani̱i̱ ma'a̱n ní' rihaan cacun' tumé ní' ma' . Tza̱j ne̱ Diose̱ me síí tinanii man ní' rihaan cacun' yo' , ne̱ ca'néé Diose̱ ma'a̱n ta'níí Diose̱ rihaan chumii̱ , ne̱ ase vaa nee̱ man ní' ro' , da̱nj vaa nee̱ man so' uún a . Xa̱' nee̱ man ní' , tza̱j ne̱ tumé ní' cacun' , qui'yaj nee̱ man ní' , ne̱ che'é dan ca'na' so' , ne̱ cayáán so' ga̱ ní' , ne̱ cavi' so' che'é ní' a . Tza̱j ne̱ taj cacun' tumé ma'a̱n so' , ne̱ che'é dan taj che'é qui'ya̱j ní' cacun' ya̱j ma' .
60003014	Recommendation	Tza̱j ne̱ ca've̱e se quira̱n' soj sayuun che'é se si̱j vaa sa̱' ina̱nj me soj , tza̱j ne̱ vaa che'é gu̱un niha̱' rá soj chugua̱nj . 'O̱ se vaa güii cavi̱i̱ sa̱' soj ado̱nj . Che'é dan se̱ nanó rá soj , ne̱ se̱ cuchu'vi' soj che'é se vaa qui'ya̱j yuvii̱ man soj ma' .
51003021	Recommendation	Se̱ ca'mii rej xnii nana̱ chi'i̱i̱ rihaan xnii , ga̱a ne̱ se̱ quiri' nimán xnii , qui'ya̱j rej xnii a .
66018002	Sin	Ga̱a ne̱ nucua̱j ndo'o caguáj so' , cataj so' , ne̱ : ― Canee nu̱' chuman' noco̱o cu'na̱j Babilonia , ne̱ guun chiha̱nj nana̱ chre̱e man yo' , ne̱ taga' nu̱u̱ nij nana̱ chi'i̱i̱ do̱' , yachrúú do̱' , me yo' ya̱j ei .
62002022	Sin	Ne̱ síí ne̱ me se so' me síí taj se vaa nuveé si̱j ca'néé Diose̱ ti̱nanii man yuvii̱ rihaan sayuun me Jesucristó chugua̱nj . Dan me se taj so' se vaa ma'a̱n so' me Cristó ca'néé Diose̱ , taj so' chugua̱nj . Ne̱ dan me se ne aráj cochro̱j so' rihaan Rej ní' Diose̱ do̱' , rihaan ta'níí Diose̱ do̱' ma' .
46011027	Sin	Che'é dan me sese nij 'yaj yo'o̱ tinúú ní' ga̱a chá so' rachrúún do̱' , ga̱a 'o so' na vinó do̱' , che'é síí 'ni̱j ra'a man ní' , ne̱ tumé so' cacun' , che'é yan 'yaj so' da̱nj ado̱nj . Tumé so' cacun' rihaan nee̱ man síí 'ni̱j ra'a man ní' do̱' , rihaan ton man síí 'ni̱j ra'a man ní' do̱' , na̱nj ado̱nj .
59002020	Faith	Síí ni'yo̱n mé so̱' , sese uun rá so̱' se vaa taj che'é qui̱'yáá so̱' se lu̱j , ne̱ nihánj me se ti̱haán 'u̱nj rihaan so̱' se vaa sese taj se lu̱j 'yaj ní' , ne̱ amán rma'a̱n rá ní' ni'ya̱j ní' Diose̱ na̱nj chugua̱nj .
43018003	Description	Dan me se nica̱j Judas man nij tanuu do̱' , man nij se‑mo̱zó nij xrej ata̱ suun noco̱o doj do̱' , man nij se‑mo̱zó nij síí fariseo do̱' , ca'anj so' rej yo' a . Ne̱ nica̱j nij so' aga' ya'an do̱' , ca' acaa do̱' , neê espadá do̱' , nica̱j nij so' va̱j nij so' rej ya̱nj Jesucristó ga̱ nij síí tucu'yón se‑na̱na̱ so' a .
53003003	Grace	'O̱ se síí sa̱' ndo'o me síí 'ni̱j ra'a man ní' , ne̱ vaa che'é ndo'o ga̱a̱ nucua̱j rá ní' man so' , ne̱ so' me síí qui'ya̱j nari̱' nucuaj rá soj , ne̱ tu̱mé so' man soj se vaa se̱ qui'yaj canaán síí chre̱e rihaan soj ado̱nj .
44007021	Description	Ga̱a ne̱ caxríj yuve̱ ro̱j so' man ne'ej cu'na̱j Moisés xe' yo'ó rej yaníj , ga̱a ne̱ dan me se naca̱j ma'a̱n ta'nij cha̱na̱ Faraón man ne'ej cu'na̱j Moisés yo' , ne̱ tucuachij no' man so' ase 'yá' ga̱ ta'níí ma̱'án' qui'yaj no' a .
66008005	Description	Ga̱a ne̱ dan me se ca'anj nica̱j se‑mo̱zó Diose̱ yo' aga' acaa squíí yo' rihaan mesá altar , ga̱a ne̱ caraa ndo'o so' ru'vi' ya'an ma̱n rihaan mesá altar yo' rá aga' , ga̱a ne̱ tagüéj so' ya'an yo' rihaan chumii̱ a . Ga̱a ne̱ caguáj tu'vii , ne̱ cari̱i̱n ndo'o , ne̱ quiraa̱n ndo'o , ne̱ cachén ndo'o yuún , qui'yaj se‑mo̱zó Diose̱ yo' ga̱a tagüéj yo' squíí rihaan chumii̱ a .
66018003	Sin	'O̱ se chuman' yo' me se rqué ndo'o no' na vinó co'o cunuda̱nj nij yuvii̱ ma̱n rihaan chumii̱ , ne̱ na vinó yo' ro' , me sayuun quira̱n' nij so' che'é cacun' chi'i̱i̱ qui'yaj nij so' ga̱ no' a . Dan me se qui'yaj ndo'o nij síí nica̱j suun rey cacun' ga̱ no' , ne̱ nij síí naránj natu'véj ro' , guun ru've̱e̱ ndo'o nij so' che'é rej ca'néj nu̱' nij so' nu̱' se sa̱' man chuman' yo' na̱nj ado̱nj ― taj se‑mo̱zó Diose̱ yo' a .
44026021	Violence	Che'é dan quita'aa nij yuvii̱ israelitá mán 'u̱nj rá nuvií noco̱o , ne̱ guun rá nij so' ticavi̱' nij so' manj a .
55004004	Sin	Ne̱ ca'a̱nj nij so' rej nuvi' nana̱ ya̱ cuno̱ nij so' , ne̱ na̱nj cuentó ne̱ cuno̱ nij so' a .
43006064	Faith	Tza̱j ne̱ ta'a̱j soj me síí ne amán rá uno se‑na̱na̱j a̱ man ado̱nj ― taj Jesucristó rihaan nij síí tucu'yón se‑na̱na̱ so' a . 'O̱ se asi̱j guun che'e̱ Jesucristó tucu'yón so' se‑na̱na̱ so' man yuvii̱ , ne̱ a̱j ne'en so' me síí me síí cuchumán rá ni'ya̱j man so' , ne̱ a̱j ne'en so' me síí me síí ta̱cuachén man so' rihaan nij síí ta̱j ri'yunj man so' ado̱nj .
43013026	Description	Ga̱a ne̱ cataj Jesucristó : ― Ti̱guíj 'u̱nj do̱j rachrúún candó nu̱u̱ rque co'oo , ne̱ rque̱j man síí qui'ya̱j da̱nj manj a ― taj Jesucristó a . Ga̱a ne̱ tiguíj Jesucristó yo'o̱ xco' rachrúún rque candó nu̱u̱ rque co'oo , ne̱ go' so' man síí cu'na̱j Judas ta'níí síí cu'na̱j Simón Iscariote a .
54006020	Recommendation	Yo'o̱ tu̱mé so̱' se‑su̱u̱n Diose̱ suun ca'ne' Diose̱ rihaan so̱' , tinu̱j . Se̱ cunó so̱' yo'ó nana̱ cu̱u tucu'yón nii , nana̱ a'mii yuvii̱ u̱u̱n ma' . Nuveé se‑na̱na̱ Diose̱ me yo' a̱ ma' . 'O̱ se avii ndo'o raa̱ nij síí noco̱' yo'ó nana̱ , rá nij so' , tza̱j ne̱ ne ne'en uxrá nij so' a̱ ma' .
44017005	Violence	Tza̱j ne̱ guun xco̱j ruva̱a̱ rá yo'ó nij yuvii̱ israelitá ni'ya̱j nij so' man ro̱j síí cu'na̱j Pabló ga̱ Silas , ne̱ che'é dan nano' nij so' do̱j síí chi'i̱i̱ ma̱n yu'vee , ne̱ cunuu chre̱' ndo'o yuvii̱ , qui'yaj nij síí chi'i̱i̱ yo' , ga̱a ne̱ naxuma̱a̱n ndo'o sayuun chuman' yo' , qui'yaj nij so' a . Ga̱a ne̱ cuchi' nij yuvii̱ yo' rihaan ve' tucuá síí cu'na̱j Jasón ve' caran' síí cu'na̱j Pabló ga̱ Silas , ne̱ guun rá nij yuvii̱ quiri̱i̱ nij so' man ro̱j so' nda̱a rihaan yuvii̱ cunuu chre̱' a .
62005016	Sin	Dan me se sese ne'en ní' tinúú ní' 'yaj so' me ma'a̱n cacun' , ne̱ cachi̱nj ni'ya̱j ní' che'é so' rihaan Diose̱ , ne̱ Diose̱ me síí cara̱a̱ x'naa che'é cacun' qui'yaj so' ado̱nj . Tza̱j ne̱ sese ne'en ní' man tinúú ní' 'yaj so' cacun' noco̱o ndo'o cacun' qui'ya̱j cavi̱' nu̱' so' rihaan Diose̱ , ne̱ taj che'é cachi̱nj ni'ya̱j ní' rihaan Diose̱ che'é so' a̱ ma' . Dan me se vaa cacun' u̱u̱n , ne̱ vaa cacun' noco̱o ndo'o qui'ya̱j cavi̱' nu̱' ní' rihaan Diose̱ ado̱nj . Tza̱j ne̱ che'é cacun' noco̱o yo' me se se̱ cachíín ni'ya̱j soj mei .
43013020	Faith	Ya̱ ya̱ cata̱j xna'anj 'u̱nj rihaan soj se vaa xa̱' síí ve'é nica̱j tuvi' ga̱ síí ca'ne̱j 'u̱nj rihaan chumii̱ nihánj , tza̱j ne̱ so' me síí ve'é nica̱j tuvi' ga̱ ma̱'anj , ne̱ xa̱' síí ve'é nica̱j tuvi' ga̱ ma̱'anj , tza̱j ne̱ so' me síí ve'é nica̱j tuvi' ga̱ síí ca'néé manj na̱nj ado̱nj ― taj Jesucristó rihaan nij síí tucu'yón se‑na̱na̱ so' a .
58012028	Faith	Dan me se gu̱un ní' si̱j chiha̱nj rej sa̱' ndo'o rej gu̱un chij ní' ga̱ Diose̱ , ne̱ daj chiha̱a̱ míj se̱ quinaa̱n chuman' yo' a̱ ma' . Che'é dan guun ni'ya̱j uxrá ní' rihaan Diose̱ , ne̱ che'é dan yo'o̱ qui'ya̱j suun ní' rihaan Diose̱ , ne̱ gu̱un niha̱' rá Diose̱ , qui'ya̱j ní' ei . Ne̱ cara̱a̱ cochro̱j uxrá ní' rihaan Diose̱ na̱nj á .
44019013	Description	Ne̱ vaa do̱j síí israelitá chéé canó chuman' , ne̱ nij so' me síí uta' ra'a raa̱ síí ran' ne̱ uriha̱nj nana̱ chre̱e nimán nij síí ran' yo' , 'yaj nij so' a . Ne̱ cata' tu'va nij so' sechuvi̱i Jesucristó si̱j 'ni̱j ra'a man ní' se vaa guun rá nij so' ra̱cuíj so' man nij so' qui'ya̱j nij so' nda̱a vaa 'yaj Pabló a . Dan me se cataj nij so' rihaan nana̱ chre̱e a : “ Nihánj me se a'né' 'u̱nj suun rihaan nij soj na̱na̱ chre̱e se vaa cu̱riha̱nj soj nimán síí ran' nihánj che'é Jesucristó síí a'mii natáj síí cu'na̱j Pabló che'é á ” , taj nij so' a .
44015040	Grace	Ne̱ Pabló ro' , narii so' man síí cu'na̱j Silas se vaa ca'a̱nj so' ga̱ Pabló a . Ne̱ cachíín ni'ya̱j nij tinúú ro̱j so' nij síí ma̱n chuman' Antioquía rihaan Diose̱ se vaa qui'ya̱j Diose̱ se lu̱j ne̱ ra̱cuíj so' man ro̱j so' chrej ca'a̱nj ro̱j so' , ne̱ dan me se ca'anj ro̱j so' a .
63001008	Recommendation	Cu̱tumé ndo'o soj man soj se̱ gaa na̱nj ca'a̱nj ni'ya̱ nu̱' nij rasu̱u̱n sa̱' qui'yaj canaán soj ma' . Tza̱j ne̱ yo'o̱ canoco̱' soj nana̱ ya̱ , ga̱a ne̱ ve'é na̱ru'vee Diose̱ rihaan soj ei .
66011006	Violence	Ne̱ gu̱un nucua̱j ro̱j so' ca̱ráán ro̱j so' rej xta̱' , che'é yan se̱ caman' a̱ doj maa̱n nu̱' güii ca'mi̱i̱ natáj ro̱j so' a . Ne̱ gu̱un nucua̱j ro̱j so' naqui'ya̱j ro̱j so' ton man na a . Ne̱ gu̱un nucua̱j ro̱j so' qui'ya̱j chi'i̱i̱ ro̱j so' man chumii̱ nda̱a vaa me rá ma'a̱n ro̱j so' qui'ya̱j ro̱j so' a .
44008021	Sin	Daj chiha̱a̱ míj se̱ ca'vee qui̱'yáá so̱' da̱nj ma' . Ne vaa nica̱ a̱ doj nimán so̱' rihaan Diose̱ a̱ man ado̱nj .
43017010	Faith	Ne̱ nij síí noco̱' manj me se noco̱' nij so' mán so̱' , ne̱ nij síí noco̱' mán so̱' ro' , noco' manj , ne̱ a̱j cavii sa̱' 'u̱nj , qui'yaj nij so' na̱nj á .
45003012	Sin	Tanáj cunuda̱nj yuvii̱ se‑tucua̱nj Diose̱ , ne̱ taj se gún' man nij yuvii̱ a̱ ma' . A̱ 'ó yuvii̱ ne 'yaj se sa̱' ma' .
50002003	Recommendation	Se̱ guun xco̱j ruva̱a̱ rá soj ni̱'yaj soj tinúú soj ma' . Se̱ guun rá soj se vaa cata̱j tinúú soj se vaa sa̱' uxrá vaa ma'a̱n soj ma' . Tza̱j ne̱ ga̱a̱ nica̱' nimán soj , cata̱j soj se vaa sa̱' doj vaa tinúú soj rihaan ma'a̱n soj á .
66001013	Description	Ne̱ tanu̱u̱ nij aga' ta̱j aga' ya'an ro' , quene'enj 'o̱ síí nica̱j yu'unj man yuvii̱ , ne̱ nu̱u̱ so' yatzíj xca̱a̱n , ne̱ 'ni̱j catuu̱n so' merque̱ caxra̱' anó nda̱a rucua̱a̱ so' a . Ne̱ merque̱ aga' oró míí me yo' a .
66022003	Faith	Ne̱ taj va̱j a̱ doj rasu̱u̱n chre̱e ma̱n yo' a̱ ma' . Ne̱ chruun xlá sa̱' xrúún Diose̱ do̱' , xrúún matzinj le'e̱j do̱' , nicun' chuman' yo' , ne̱ yo' me rej ma̱n nij síí 'yaj suun rihaan so' a .
60004007	Recommendation	Nichru̱n' u̱n' ca'a̱nj ni'ya̱ chumii̱ na̱nj ei . Che'é dan ga̱a̱ chij ina̱nj rá soj , ne̱ yo'o̱ xca̱j soj cuentá , ga̱a ne̱ ca've̱e cachi̱nj ni'ya̱j soj rihaan Diose̱ chugua̱nj .
44014026	Grace	Ga̱a ne̱ chuman' Atalia ro' , cavii ro̱j so' rihoo chéé rihaan na , quinan' ro̱j so' nda̱a chuman' Antioquía na̱j estadó Siria a . Ne̱ chuman' Antioquía ro' , me rej cavii ro̱j so' asino ya̱a̱n ga̱a cachíín ni'ya̱j nij síí cuchumán rá ni'ya̱j man Jesucristó rihaan Diose̱ se vaa ra̱cuíj Diose̱ man ro̱j so' qui'ya̱j suun ro̱j so' ca'mi̱i̱ natáj ro̱j so' sena̱na̱ Diose̱ rihaan yuvii̱ a . Ne̱ nihánj me se quisíj suun yo' , qui'yaj ro̱j so' na̱nj ado̱nj .
46007028	Recommendation	Tza̱j ne̱ sese xca̱j so̱' 'o̱ chana̱ , ne̱ nuveé cacu̱n' me yo' mei . Ne̱ sese xca̱j chana̱ ya̱a̱n man 'o̱ snó'o , ne̱ nuveé cacu̱n' me yo' uún mei . Tza̱j ne̱ nij síí vaa nica̱ ro' , me se quira̱n' nij so' sayuun rihaan chumii̱ nihánj , ne̱ me raj quinani̱i̱ soj rihaan sayuun yo' ei .
49006012	Sin	'O̱ se nuveé ina̱nj yuvii̱ ma̱n rihaan chumii̱ nihánj me nij síí unu' ga̱ soj mei . 'O̱ se nij ya'anj rii ta'nga' rihaan chumii̱ nihánj me nij síí unu' ga̱ soj , ne̱ ase vaa nimán vaa nij so' , ne̱ va̱j nij so' rque nana̱ va̱j xta̱' ndo'o , ne̱ chi'i̱i̱ ndo'o vaa nij so' , ne̱ yuvii̱ ma̱n rihaan chumii̱ nihánj cuano̱ , tza̱j ne̱ va̱j ndo'o nij so' rej rmi̱' , ne̱ che'é dan rii ta'nga' ndo'o nij ya'anj yo' rihaan nij so' ado̱nj .
59001005	Recommendation	Sese yo'o̱ tuvi' soj me rá nari̱' nana̱ cu̱u sa̱' , ne̱ cachi̱nj ni'ya̱j so' rihaan Diose̱ , ne̱ rque̱ Diose̱ nana̱ cu̱u sa̱' yo' man so' chugua̱nj . 'O̱ se nuveé si̱j nachri' man síí achíín ni'ya̱j me Diose̱ ma' . Tana̱nj niha̱' rá so' ga̱a achíín ní' rasu̱u̱n man so' , ne̱ rqué so' nu̱' se sa̱' man cunuda̱nj yuvii̱ ei .
52005019	Recommendation	Se̱ guun ca̱ráán soj chrej rihaan Nimán Diose̱ tu̱cu'yón Nimán Diose̱ nana̱ sa̱' man soj ma' .
58009002	Description	Dan me se cune' nij yuvii̱ israelitá ve' ne̱ rihaan tuvi' ve' , ne̱ rá ve' yo' ro' , nuû aga' ta̱j aga' ya'an do̱' , chruun mesá cuta' nii rachrúún rihaan Diose̱ do̱' , ne̱ ve' cu'na̱j rej gue̱e̱ me ve' yo' a .
66003018	Recommendation	” Che'é dan narque̱j rej nucua̱j man soj se vaa quira̱a̱n soj aga' oró míí rihanj aga' cachén ya'an ne̱ cunuu sa̱' ina̱nj , ga̱a ne̱ ca've̱e cunu̱u ru've̱e̱ ya̱ ya̱ soj rihanj ei . Ne̱ quira̱a̱n soj yatzíj catzi̱i̱ rihanj , ne̱ ca've̱e cu̱nuû soj , ne̱ se̱ quene'en yuvii̱ se vaa nuvi' saga̱n' soj ne̱ se̱ guun na'a̱j soj se vaa nuvi' saga̱n' soj ma' . Ne̱ quira̱a̱n soj rmedió sa̱' rihanj , ne̱ caxri̱i̱ soj rlij rihaan soj , ga̱a ne̱ ca've̱e quene'e̱n soj , ne̱ xca̱j sa̱' soj cuentá ei .
62005013	Faith	Dan me se a̱j cachronj nana̱ nihánj naya̱a̱ nij soj , che'é rej quene'e̱n soj se vaa ca̱yáán soj ga̱ Diose̱ nu̱' cavii nu̱' ca'anj , che'é rej me soj síí amán rá ni'ya̱j man ta'níí Diose̱ ei .
43007018	Faith	Xa̱' síí a'mii se‑na̱na̱ ma'a̱n , tza̱j ne̱ ina̱nj me rá so' ca'mi̱i̱ sa̱' yuvii̱ che'é ma'a̱n so' , ne̱ me rá so' cavi̱i̱ sa̱' ma'a̱n so' ei . Tza̱j ne̱ sese me rá yo'o̱ so' ca'mi̱i̱ sa̱' yuvii̱ che'é síí ca'néé man so' , ne̱ ina̱nj nana̱ ya̱ che'é síí ca'néé man so' a'mii so' , ne̱ ne nano' so' chrej chi'i̱i̱ ma' .
47004007	Grace	Dan me se nu̱u̱ nu̱' rasu̱u̱n sa̱' yo' nimán núj , tza̱j ne̱ ase vaa 'o̱ xruj yo'óó niquii u̱u̱n vaa núj , ne̱ che'é dan ne'en ya̱ ní' se vaa nu̱' se sa̱' nucua̱j yo' 'na' 'yaj Diose̱ ei . Ne̱ nuveé ma'a̱n núj 'yaj veé 'na' se sa̱' yo' ma' . Diose̱ me síí rqué se nucua̱j man núj che'é rej ca've̱e nata̱' núj se‑na̱na̱ so' ado̱nj .
45012019	Recommendation	Se̱ qui'yaj soj sayuun man yuvii̱ 'yaj sayuun man soj ma' . Ma̱a̱n se ca'ne̱' rá soj , ne̱ Diose̱ me síí na̱ru'vee rihaan nij yuvii̱ qui'yaj sayuun , ne̱ vaa güii caxri̱i̱ yuva̱a̱ Diose̱ man nij so' a . Da̱nj me raj qui'ya̱j nij soj , tinu̱j , nocoj . 'O̱ se danj Diose̱ taj se vaa no̱ xcúún Diose̱ na̱ru'vee ma'a̱n Diose̱ , ne̱ vaa güii na̱ru'vee Diose̱ che'é sayuun na̱nj á . Da̱nj taj danj Diose̱ a .
43008054	Faith	Ga̱a ne̱ cataj Jesucristó rihaan nij so' a : ― Sese cata̱j 'u̱nj se vaa si̱j sa̱' me ma̱'anj , ne̱ taj yu'vee nó se‑na̱na̱j a̱ ma' . Tza̱j ne̱ vaa Réj , ne̱ so' me síí taj se vaa sa̱' 'yáj ado̱nj . Dan me se Diose̱ me Réj , ne̱ nij soj me síí taj se vaa noco̱' soj man so' ,
45014020	Recommendation	Dan me se qui'yaj suun Diose̱ nimán tinúú so̱' , ne̱ che'é dan se̱ ca'vej rá so̱' quiri̱' rá tinúú so̱' che'é se chá ma' . Ne'en ní' se vaa sa̱' vaa daj a̱ rasu̱u̱n qui'yaj Diose̱ cha̱ yuvii̱ do̱' , co'o̱ yuvii̱ do̱' , tza̱j ne̱ sese yu'va̱' cha̱' 'o̱ rasu̱u̱n rá yo'o̱ so' , ne̱ cacun' cha̱ so' man yo' ado̱nj .
43019040	Description	Dan me se tananij ro̱j so' man Jesucristó , ne̱ nucutáj ro̱j so' mantá sa̱' man nu̱' nee̱ man Jesucristó , ne̱ caraa ro̱j so' mirra do̱' , áloe do̱' , rque mantá yo' a . Dan me se tucuáán noco̱' nij yuvii̱ israelitá ga̱a achin' nij so' man nij síí cavi' qui'yaj ro̱j so' a .
58010034	Faith	'O̱ se cunuu 'e̱e̱ rá soj man tinúú soj nij síí 'ni̱j taga' , ne̱ guun niha̱' rá soj ni'ya̱j soj se vaa ca'néj yuvii̱ si'yaj soj che'é se si̱j noco̱' man Jesucristó me soj a . 'O̱ se ne'en soj se vaa sa̱' doj vaa si'yaj soj rasu̱u̱n nica̱j soj rej xta̱' , ne̱ rasu̱u̱n yo' me se daj chiha̱a̱ míj se̱ quinavij rasu̱u̱n yo' a̱ man ado̱nj .
44013023	Grace	” Ne̱ sca'núj nij ta'níí ta'nij si'no̱ David ro' , rqué Diose̱ 'o̱ síí tinanii man ní' si̱j israelitá rihaan sayuun , nda̱a vaa cata' tu'va Diose̱ asi̱j naá , ne̱ Jesucristó me so' a .
46002009	Faith	Tza̱j ne̱ danj Diose̱ taj se vaa a̱ 'ó yuvii̱ ne gu̱un nucua̱j xca̱j cuentá che'é se vaa qui'yaj Diose̱ che'é ní' si̱j aráj cochro̱j rihaan Diose̱ a . Da̱nj taj danj Diose̱ á .
45008011	Grace	Ne̱ ne'en soj se vaa cunuu i'na̱' uún Jesucristó ga̱a cavi' so' , qui'yaj Diose̱ , ne̱ ma'a̱n Nimán Diose̱ nuû nimán soj , ne̱ che'é dan cunu̱u naca̱ nee̱ man soj asa̱' cavi' soj , qui'ya̱j uún Diose̱ a .
45008016	Faith	Dan me se yo'o̱ a'mii Nimán Diose̱ ga̱ nimán ní' , ne̱ taj Nimán Diose̱ se vaa ta'níí Diose̱ me ní' a .
48006007	Recommendation	Tza̱j ne̱ se̱ tiha' yu'unj soj man ma'a̱n soj ma' . Se̱ ca'vee tiha̱' soj man Diose̱ ma' . Dan me se sese 'yaj yo'o̱ so' sayuun rihaan chumii̱ nihánj , ne̱ ga̱a̱ ndo'o sayuun quita̱j xráá so' ,
45011022	Grace	Dan me se xca̱j soj cuentá , ne̱ nda̱' se yuva̱a̱ ya̱ Diose̱ ne̱ ne'en Diose̱ qui'ya̱j Diose̱ sayuun man nij yuvii̱ 'yaj se nij rihaan Diose̱ , tza̱j ne̱ cunuu 'e̱e̱ rá Diose̱ man soj , ne̱ ve'é ndo'o qui'yaj Diose̱ rihaan soj ei . Ne̱ ve'é qui'ya̱j Diose̱ rihaan soj nu̱' cavii nu̱' ca'anj , sese se̱ ca'anj yaníj soj rihaan Diose̱ ei . Sese ca'a̱nj yaníj soj , ne̱ quiri'i̱j yaníj Diose̱ man soj na̱nj ado̱nj .
59005007	Recommendation	Che'é dan ga̱a̱ ina̱j nimán soj na̱'vi̱j soj nda̱a se quisi̱j güii ca'na̱' uún síí 'ni̱j ra'a man ní' , tinu̱j , nocoj . Xca̱j soj cuentá da̱j 'yaj síí unô naa̱ ei . Na̱j vaa nimán so' na'vi̱j so' maa̱n che'é rej cachi̱j sa̱' ve'é xnaa̱ so' , ga̱a ne̱ quiri̱i̱ so' tan' ado̱nj .
55001016	Grace	Me rá 'u̱nj ga̱a̱ 'e̱e̱ rá Diose̱ man nij tucua̱ síí cu'na̱j Onesíforo a . 'O̱ se a̱j guun que'e̱e̱ ndo'o racuíj so' manj , ne̱ nda̱a nuu cui̱j nimán 'u̱nj qui'yaj so' , ne̱ ne gu̱un na'a̱j so' se vaa 'ni̱j 'u̱nj taga' ma' .
62002028	Faith	Dan me se ase̱ vaa ta'níj vaa nij soj rihanj , ne̱ me rá 'u̱nj se vaa yo'o̱ canoco̱' raan soj man Jesucristó , che'é rej asa̱' ca'na' uún so' rihaan chumii̱ nihánj , ne̱ se̱ guun na'a̱j soj a̱ doj ma' . Tana̱nj gu̱un niha̱' rá soj ca'mi̱i̱ soj ga̱ so' ei .
48005016	Recommendation	Ne̱ cata̱j xna'anj 'u̱nj rihaan soj se vaa yo'o̱ cuno̱ soj a'mii Nimán Diose̱ ga̱a chéé soj rihaan chumii̱ nihánj , ne̱ sese ina̱nj da̱nj qui'ya̱j soj , ne̱ daj chiha̱a̱ míj se̱ guun qui'ya̱j soj se vaa me rá nee̱ man ma'a̱n soj qui'ya̱j soj ma' .
54001015	Grace	Dan me se ya̱ uxrá vaa nana̱ nihánj , ne̱ taran' ní' no̱ xcúún cuno̱ nana̱ nihánj se vaa me rá Jesucristó ti̱nanii so' man nij yuvii̱ rihaan chrej chi'i̱i̱ uun chij nimán nij so' , ne̱ na'vej rá so' quira̱n' nij so' sayuun ma' . Che'é dan ca'na' so' rihaan chumii̱ nihánj ei . Dan me se noco̱o doj cacun' qui'yáá 'u̱nj rihaan cacun' qui'yaj taran' yo'ó nij yuvii̱ ,
49006010	Faith	Taj va̱j yo'ó nana̱ cata̱j xna'anj 'u̱nj rihaan soj , man tinu̱j , man nocoj . Yo'o̱ ga̱a̱ chre̱' soj ga̱ síí 'ni̱j ra'a man ní' ei . Ca've̱j soj ca'ne̱j síí 'ni̱j ra'a man ní' se nucua̱j nimán soj , ne̱ da̱j se vaa se nucua̱j nica̱j ma'a̱n so' ro' , da̱nj ga̱a̱ se nucua̱j ni̱caj ma'a̱n soj , qui'ya̱j so' chugua̱nj .
46010012	Recommendation	Sese sa̱' uxrá noco' ní' man Jesucristó rá ní' , ne̱ tu̱mé uxrá ní' man ní' se̱ gaa na̱nj ca'a̱nj yaníj ní' ne̱ quiri̱' ní' a .
58010014	Grace	'O̱ se o̱rún' u̱u̱n nago' so' man ma'a̱n so' rihaan Diose̱ , ne̱ che'é dan yo'o̱ cunu̱u sa̱' nij síí sa̱' noco̱' man Diose̱ nu̱' cavii nu̱' ca'anj ei .
43010031	Violence	Ga̱a ne̱ quita'aa uún nij síí uun chij rihaan nij yuvii̱ israelitá yahij go̱' nij so' man Jesucristó a .
46011003	Description	Me raj xca̱j soj cuentá se vaa uun chij Jesucristó rihaan nu̱' snó'o , ne̱ snó'o uun chij rihaan chana̱ nica̱ so' , ne̱ uun chij Diose̱ rihaan Jesucristó a .
58011036	Violence	Ne̱ yo'ó ta'a̱j nij so' me se ca'nga' naco̱o̱ yuvii̱ ni'ya̱j yuvii̱ man yo'ó ta'a̱j nij so' , ne̱ go' yuvii̱ cuartá xráá nij so' , ne̱ yo'ó ta'a̱j nij so' me se numíj nii aga' ne̱' ra'a nij so' , ne̱ caxríj nii taga' man nij so' chugua̱nj .
58006019	Faith	Ne̱ sese yo'o̱ gu̱un ya̱ rá ní' , ne̱ ga̱a̱ sca̱' nimán ní' , ne̱ se̱ cuchu'vi' nimán ní' ma' . 'O̱ se ya̱ uxrá vaa nana̱ amán rá ní' , ne̱ che'é nana̱ yo' ca've̱e quina̱n' ní' rihaan ma'a̱n Diose̱ ado̱nj .
49005011	Recommendation	Tza̱j ne̱ se̱ guun gu̱un tuvi̱' soj ga̱ nij síí chi'i̱i̱ ne acaj cuentá ne̱ qui'ya̱j soj se chi'i̱i̱ ga̱ nij so' ma' . 'O̱ se xa̱' se vaa 'yaj nij so' , tza̱j ne̱ taj se gu̱un yo' rihaan nij so' a̱ ma' . 'O̱ se tana̱nj a̱ gu̱un rá soj ti̱haa̱n soj man nij síí 'yaj da̱nj se vaa ne sa̱' vaa se 'yaj nij so' a .
59004011	Recommendation	Se̱ guun nano̱ soj cuentó ne̱ che'é tuvi' soj , man tinu̱j , man nocoj . Síí nanó cuentó ne̱ do̱' , síí araa cacun' xráá tuvi' do̱' , so' me síí taj se vaa taj che'é cuno̱ ní' cunuda̱nj se‑tucua̱nj Diose̱ chugua̱nj . Ne̱ síí a'mii da̱nj ro' , nuveé si̱j uno se‑tucua̱nj Diose̱ me so' ma' . Ma̱a̱n se síí naqui'yaj cu̱u se‑tucua̱nj Diose̱ me u̱u̱n so' na̱nj ei .
66021021	Description	Ne̱ chuvi̱j nij ta'yaa ta̱j rej atúj yuvii̱ rque chuman' ro' , me rmii perlá na̱nj a . Dan me se o̱rún' rmii perlá yo' me 'o̱ 'o̱ nij ta'yaa a . Ne̱ ina̱nj aga' oró míí sa̱' me nu̱' nij callé ta̱j rque chuman' yo' , ne̱ ase vaa raa̱n vidrió ro' , vaa nu̱' aga' oró míí yo' a .
58003006	Faith	Tza̱j ne̱ Jesucristó me se nuveé mo̱zó me so' ma' . Tana̱nj ta'níí síí tucua̱ ya̱ ve' me so' ei . Ne̱ veé da̱nj 'yaj suun so' nu̱' suun vaa rihaan so' rá ve' , ne̱ dan me se ma'a̱n ya̱ ní' me ve' yo' , sese yo'o̱ gu̱un ya̱ rá ní' se vaa cavi̱i̱ sa̱' ní' , qui'ya̱j Diose̱ , ne̱ sese gu̱un niha̱' rá ní' cata̱j xna'anj ní' rihaan tuvi' ní' , ne̱ sese se̱ cuchu'vi' ní' canoco̱' ní' man Diose̱ ei .
45012009	Recommendation	Se̱ cataj soj se vaa 'e̱e̱ rá soj man tinúú soj , sese ne ya̱ 'e̱e̱ rá soj tinúú soj ma' . Se̱ tu'va rma'a̱n soj da̱nj ma' . Tza̱j ne̱ ya̱ ga̱a̱ 'e̱e̱ rá soj tinúú soj , ne̱ se̱ ca'vej rá soj qui'ya̱j soj se chi'i̱i̱ ma' . Tza̱j ne̱ ina̱nj se sa̱' qui'ya̱j soj á .
66011013	Violence	Ne̱ ma̱a̱n orá dan cachén ndo'o yuún , ne̱ canee 'o̱ ve' rihaan daj a̱ chi̱' ve' ne̱ chuman' yo' , ne̱ cavi' chi̱j míj yuvii̱ , qui'yaj yuún , ne̱ cuchu'vi' ndo'o yo'ó nij yuvii̱ , ne̱ guun che'e̱ nij so' ca'mii sa̱' nij so' che'é Diose̱ síí nicu̱n' rej xta̱' a .
48003020	Description	tza̱j ne̱ ga̱a ca'mii Diose̱ rihaan síí cu'na̱j Abraham , ne̱ ma'a̱n ya̱ so' ca'mii ado̱nj . Taj va̱j síí ca'mii che'é Diose̱ ma' . Taj va̱j síí cataj xna'anj rihaan Diose̱ da̱j me rá síí cu'na̱j Abraham ma' . Ma̱a̱n se ma'a̱n ya̱ so' me síí ca'mii ga̱ síí cu'na̱j Abraham , ése̱ o̱rún' ya̱ so' me Diose̱ na̱nj ado̱nj .
43019010	Description	Che'é dan cataj Pilato rihaan so' a : ― Me che'é ne a'mii so̱' ga̱ . Ne ne'én so̱' sese 'u̱nj ro' , me síí no̱ xcúún quiri̱i̱ mán so̱' taga' , ne̱ vej nó xcúún qui'ya̱j cachro̱n nij tanuu mán so̱' rihaan rcutze̱ á . Me che'é ne acaj so̱' cuentá ga̱ ― taj Pilato , xná'anj so' man Jesucristó a .
44008032	Description	Dan me se nana̱ nayaa síí eunuco yo' ro' , me nana̱ nihánj a : “ Ase vaa dínj tu'va matzinj ga̱a uchi' xo' rihaan síí ticavi̱' man xo' do̱' , ase vaa dínj tu'va matzinj le'e̱j ga̱a uchi' xo' rihaan síí caca̱ cachij xráá xo' do̱' , da̱nj qui'yaj so' , ne̱ a̱ doj nana̱ ne ca'mi̱i̱ so' ma' .
44013021	Description	” Ne̱ güii cayáán Samuel me se guun che'e̱ nij xi̱i ní' cachíín nij so' 'o̱ síí nica̱j suun rey gu̱un chij rihaan nij so' , ga̱a ne̱ cune' Diose̱ man síí cu'na̱j Saúl ta'níí síí cu'na̱j Cis se vaa gu̱un chij so' rihaan nij so' nda̱a vaa guun rá ma'a̱n nij so' a . So' ro' , me ta'níí ta'nij si'no̱ síí cu'na̱j Benjamín , ne̱ vi̱j chiha̱a̱ ya̱ yo' cayáán so' síí nica̱j suun rey a .
56001010	Sin	Dan me se ma̱n ndo'o síí tucuáá do̱' , síí tu'va rma'a̱n do̱' , síí tiha' yu'unj do̱' , estadó Creta , ne̱ síí chi'i̱i̱ doj rihaan yo'ó nij so' me nij síí taj se vaa no̱ xcúún nij snó'o noco̱' man Jesucristó cata̱' ta'nga' man nij so' , taj nij síí chi'i̱i̱ yo' a .
44010012	Description	Ne̱ nu̱u̱ cunuda̱nj nij xcuu vaa ca'a̱nj tacóó do̱' , nij xcuu nucua̱j ri̱i̱ man do̱' , nij xtâj do̱' , yo'ó nij xcuu vaa tachrii̱ xráá do̱' , nu̱u̱ rque yatzíj mantá yo' a .
43017022	Grace	Ne̱ ase vaa cavii sa̱' 'u̱nj qui'yáá so̱' ro' , da̱nj cavii sa̱' nij so' , qui'yáj , che'é se me rá 'u̱nj cuya̱a̱n ga̱a̱ rá nij so' nda̱a rá se vaa 'yaj ma'a̱n ní' a .
55001013	Faith	Dan me se a̱j cunó so̱' nij nana̱ ya̱ ca'mii 'u̱nj rihaan so̱' á . Ne̱ ase cunó so̱' ro' , da̱nj qui̱'yáá so̱' , ne̱ yo'o̱ ga̱a̱ nucua̱j rá so̱' man Diose̱ , ne̱ ga̱a̱ 'e̱e̱ rá so̱' man tuví' so̱' che'é se si̱j noco̱' man Jesucristó mé so̱' á .
43002006	Description	Veé dan , ne̱ ne̱ vata̱n' xruj yahi̱j xi̱j a . Xruj nica̱j ca'a̱nj chiha̱a̱ litró na me xruj yo' , ne̱ xruj araa nij yuvii̱ israelitá na rásuun nij so' na'ya̱' nij so' nda̱a vaa taj se‑tucua̱nj Moisés me xruj yo' a .
46015034	Recommendation	No̱ xcúún soj xca̱j naca̱ soj cuentá , ne̱ ca'ne̱' rá soj ga̱ suun 'yaj cacun' ei . 'O̱ se ta'a̱j soj me síí ne ne'en uxrá da̱j vaa Diose̱ , raj a̱ ma' . 'O̱ se vaa che'é gu̱un na'a̱j soj chugua̱nj .
49004002	Recommendation	Ne̱ gu̱un nij soj síí ni'ya̱nj a'mii , ne̱ ve'é qui'ya̱j soj ga̱ tinúú soj , ne̱ se̱ guun yuva̱a̱ soj man tinúú soj ma' . Ma̱a̱n se ina̱nj cunu̱u 'e̱e̱ rá soj man tinúú soj , ne̱ ga̱a̱ ina̱j nimán soj ga̱ tinúú soj á .
65001023	Recommendation	Nago̱' soj chrej nucua̱j man yo'ó ta'a̱j nij síí tumé cacun' che'é rej quinani̱i̱ nij so' rihaan ya'an a . Ne̱ ga̱a̱ 'e̱e̱ rá soj man nij síí a̱j cuno se‑na̱na̱ nij síí narqué tucuáán ne̱ ei . Tza̱j ne̱ cuchu'vi̱' soj se̱ gaa na̱nj qui'ya̱j soj nda̱a vaa 'yaj nij so' , ne̱ quinachri̱' soj ni̱'yaj soj se chi'i̱i̱ 'yaj nij so' ei .
45008028	Grace	Dan me se ne'en ní' se vaa racuíj ndo'o Diose̱ man ní' si̱j aráj cochro̱j rihaan Diose̱ ei . 'O̱ se canacúún Diose̱ man ní' ca̱yáán ní' ga̱ Diose̱ nu̱' cavii nu̱' ca'anj , ne̱ che'é dan me avii sa̱' nu̱' suun 'yaj suun ní' ga̱ Diose̱ ado̱nj .
45016019	Recommendation	Dan me se a̱j cuno cunuda̱nj yuvii̱ se vaa sa̱' uxrá cuno soj se‑na̱na̱ Diose̱ , ne̱ che'é dan guun niha̱' raj che'é soj , ne̱ me raj xca̱j soj cuentá , ne̱ qui'ya̱j soj se sa̱' ni'ya̱j Diose̱ a . Tza̱j ne̱ na'vej raj nari̱' soj qui'ya̱j soj tucuáán chi'i̱i̱ mei .
58009004	Description	Ne̱ rá ve' rej gue̱e̱ doj yo' nicun' aga' oró míí , ne̱ aga' cacaa squíí rihaan Diose̱ me aga' oró míí tu've̱e̱ ndo'o yo' a . Ne̱ vaa se‑chru̱nj Diose̱ chrúún gue̱e̱ , ne̱ chrúún qui'yaj síí cu'na̱j Moisés ga̱a ca'mii Diose̱ se‑na̱na̱ Diose̱ rihaan so' me yo' a . Ne̱ nu̱' xráá chrúún yo' nó aga' oró míí a . Ne̱ rque chrúún yo' ro' , nuû xruj oró , ne̱ rque xruj oró cunuû se chá cu'na̱j maná a . Ne̱ x'núú xruj oró yo' ro' , naj xrúún síí cu'na̱j Aarón chruun vará , ne̱ chruun xra' ma'a̱n coj rihaan me yo' , ne̱ x'núú chruun vará yo' ro' , naj yahij no̱ se‑na̱na̱ Diose̱ nana̱ guun rá Diose̱ cuno̱ nij síí israelitá a .
45003027	Faith	Se‑tucua̱nj Moisés me se taj se 'yaj tucuáán yo' che'é cacun' tumé yuvii̱ ma' . Dan me se nuveé che'e̱ suun sa̱' qui'yaj suun ní' me navij cacun' xráá ní' ma' . Ma̱a̱n se che'é se amán rá ní' ne'en ní' Jesucristó , che'é dan navij cacun' tumé ní' ado̱nj . Che'é dan se̱ guun cata̱j ní' ma̱a̱n che'é se cuno ní' nu̱' nana̱ cataj xna'anj Diose̱ rihaan Moisés , che'é dan guun ní' síí sa̱' ma' . Se̱ ca'mii ní' da̱nj ma' . Ma̱a̱n se ina̱nj che'é Jesucristó me quinanii ní' rihaan sayuun na̱nj ado̱nj .
43014010	Faith	Ne̱ cuchumán ya̱ rá so̱' se vaa cuya̱a̱n vaa rá 'u̱nj ga̱ Réj Diose̱ a . 'O̱ se xa̱' nana̱ a'mij , tza̱j ne̱ nuveé na̱na̱ avii raa̱ ma̱'anj me nana̱ yo' ma' . 'O̱ se nu̱u̱ Réj Diose̱ nimanj , ne̱ so' me síí 'yaj suun nu̱' suun 'yaj sunj ado̱nj .
44016022	Violence	Ga̱a ne̱ 'o̱ cuniha̱a̱n guun rá nij yuvii̱ ma̱n chuman' yo' , ne̱ caxríj yuva̱a̱ ndo'o nij so' man Pabló ga̱ Silas a . Ga̱a ne̱ nucua̱j cuxuun ro̱j cuese̱ saga̱n' Pabló ga̱ Silas nda̱a se quitzin' yatzéj , ne̱ ca'ne' ro̱j cuese̱ suun rihaan nij tanuu se vaa go̱' ndo'o nij tanuu rutzii̱ xráá ro̱j so' a .
43013034	Recommendation	Ne̱ nihánj me suun naca̱ a'nej rihaan soj , se vaa yo'o̱ ga̱a̱ 'e̱e̱ rá soj man tuvi' soj ei . Dan me se da̱j se cunuu 'e̱e̱ raj ni'ya̱j man soj ro' , da̱nj ga̱a̱ qui'ya̱j soj , ga̱a̱ 'e̱e̱ rá soj man tuvi' soj a .
47005001	Grace	Dan me se ne'en núj se vaa ase vaa 'o̱ ve' mantá uta' u̱u̱n nii 'o̱ orá le'e̱j nii ne̱ doj orá a'néj nii mantá ro' , vaa nee̱ man núj , ne̱ ya̱nj nee̱ man núj ga̱a vaa i'na̱' núj rihaan chumii̱ nihánj , tza̱j ne̱ ne'en núj se vaa ca've̱e navi̱j nee̱ man núj vaa güii , ne̱ asa̱' navij yo' , ga̱a ne̱ rque̱ Diose̱ yo'ó nee̱ naca̱ cu̱nuû núj , ne̱ daj chiha̱a̱ míj se̱ quinavij nee̱ naca̱ yo' a̱ ma' . Tana̱nj a̱ ca̱yáán núj rej xta̱' nu̱' cavii nu̱' ca'anj ado̱nj .
43012044	Faith	Ne̱ sca̱' ndo'o ca'mii Jesucristó , cataj so' : ― Xa̱' síí amán rá ni'ya̱j manj , tza̱j ne̱ nuveé ina̱nj ma̱'anj me síí amán rá so' ni'ya̱j so' man ma' . 'O̱ se amán rá so' ni'ya̱j so' man síí ca'néé manj rihaan chumii̱ nihánj ado̱nj .
44009013	Description	Ga̱a ne̱ cataj Ananías rihaan Diose̱ si̱j 'ni̱j ra'a man ní' a : ― Tza̱j ne̱ a̱j cataj xna'anj ndo'o nii rihanj che'é síí nihánj , Síí Chij . 'O̱ se a̱j qui'yaj chi'i̱i̱ ndo'o so' man nij síí sa̱' noco̱' mán so̱' nij síí ya̱nj chuman' Jerusalén ,
55003002	Sin	'O̱ se ga̱a̱ 'e̱e̱ uxrá rá nij yuvii̱ man ma'a̱n yuvii̱ , ne̱ gu̱un ndo'o rá nij yuvii̱ qui'ya̱j canaán nij so' sa'anj , ne̱ cata̱j uxrá nij so' se vaa si̱j sa̱' ndo'o me ma'a̱n nij so' , ne̱ nij ndo'o ca'mi̱i̱ nij so' che'é Diose̱ uún a . Se̱ cuno nij so' ca'mi̱i̱ rej nij so' do̱' , nii nij so' do̱' , uún ma' . Ca'mi̱i̱ nij so' , ne̱ se̱ nago' nij so' graciá che'é rasu̱u̱n , ne̱ se̱ guun rá nij so' canoco̱' nij so' man Diose̱ mei .
45005009	Grace	Dan me se a̱j cunuu sa̱' ní' rihaan Diose̱ cuano̱ , che'é se cavi' Jesucristó , ne̱ che'é dan ne'en ní' se vaa a̱ 'ó güii se̱ caxríj yuva̱a̱ Diose̱ man ní' che'é cacun' tumé ní' ma' . 'O̱ se tinanii Jesucristó man ní' rihaan sayuun qui'ya̱j Diose̱ man ní' a .
45014014	Sin	Ga̱a canocó' 'u̱nj Jesucristó si̱j 'ni̱j ra'a man ní' , ne̱ guun ya̱ raj se vaa a̱ 'ó rasu̱u̱n ne yu'va̱' qui̱ta'a' ma' . Tza̱j ne̱ sese vaa yo'o̱ so' uun rá se vaa cacu̱n' cha̱' 'o̱ rasu̱u̱n , ne̱ ya̱ uxrá cacun' cha̱ so' a .
54004006	Faith	Sese tu̱cu'yón so̱' nana̱ nihánj rihaan yo'ó nij tinúú ní' síí noco̱' man Jesucristó , ne̱ síí ve'é 'yaj suun rihaan Jesucristó mé so̱' , ne̱ síí ve'é nari' nu̱' nana̱ noco̱' ní' mé so̱' chugua̱nj . 'O̱ se tucu'yón nii nana̱ sa̱' yo' rihaan so̱' , ne̱ cuchumán rá so̱' , ne̱ canocó' so̱' nana̱ yo' , ne̱ che'é dan gu̱un nu̱cuáá so̱' tu̱cu'yón so̱' nana̱ yo' rihaan tinúú ní' a .
