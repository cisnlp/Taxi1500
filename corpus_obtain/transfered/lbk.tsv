62003016	Faith	Siya na nan kaammowan nan osto ay ayen nan layad , tay inyoyan Cristo nan fiyagna pala ken chatako . Siya akhes ay iyoya tako koma nan fiyag tako pala isnan ib-a tako ay mamati .
43013001	Grace	Nganngani nan Piyasta ay Paskua , ya ammon Jesus ay cha et akhes somag-en nan olas ay at komaanana isnan lofong ta tomoli ken Amana . Sikhod ay chachama nan layadna isnan takhona isnan lofong , ya inpailana chi engkhana isnan kifos nan fiyagna .
58003017	Sin	Ya sino cha nan nangipasonget ken Apo Dios isnan epat poo ay tawen ? Faken ngen san cheycha'y nenfasofasol et nay aped cha naisaad isnan malalango ay lota ?
60001014	Recommendation	Ilaenyo ta maiyalig kayo isnan omab-afolot ay ongang-a , ya ad-iyo kasin iyafoloy nan okhaliyo isnan sikhod ay fikhawen nan awakyo issan sisya'y egayyo nangammowan isnan kinatet-ewa ,
45011032	Grace	Tay kag infalod Apo Dios nan am-in ay takho isnan kinasokilcha ta seg-angana koma chaicha am-in .
66006006	Description	Ya chinngek nan kali ay kag nalpo isnan cheycha'y epat ay nasantowan ay enkik-iwi . Nan kinwanina et maipoon isnan omali ay fitil . Kinwaninan , “ Milapo idwani et nan lagfo isnan sin-akhew , et lakon yangkhay si chwan sopa ay finayo , ngem mo safog nan malakwan , et khedwan si salop yangkhay nan milakwan nan lagfo isnan sin-akhew . Ngem ad-iyo pakawasen nan kaew ay olibo ay malpowan nan mantika , paymo nan ofas ay malpowan nan fayas ta sisyasisya nan fayadcha . ”
59004010	Recommendation	Ibfafan-igyo nan semekyo ken Apo Dios ya at ipatongchona chakayo .
44017031	Grace	tay wad-ay nan akhew ay inischona ay at mangokomana isnan am-in ay takho isnan lofong . Nalenteg nan angnena ay mangokom maichalan isnan esa'y takho ay chinotokana . Inpailana ay tet-ewa na isnan olay sino maichalan isnan namangonana ken siya isnan etey ! ”
43019002	Description	Sa cha't inmapid is sibsifit ay inpakoronacha ken siya . Sa cha't inpafacho nan an-ancho ay enkilat ,
54005014	Recommendation	Adi kad khapesna't si kasin mangasawa nan sisya'y egay nain-ina ay nailekkasan , ta omanak ya nongnongencha nan pangafongcha , ta maid wayan nan khomola ken chatako ay chomopchopis .
43014011	Faith	Patiyenyo nan kanak ay sak-en , et wad-ay ak ken Ama ya wad-ay si Ama ken sak-en . Mo ad-iyo patiyen chi , pomati kayo khapo isnan naycha'y chak ang-angnen .
66020014	Violence	Osto ay siya chi , maid et kasin mabfalin nan Etey ya nan Hades ay tey-an si natey , tay naiwasit et chana isnan posong ay kawad nan enfidfichang ay apey . ( Siya na nan makwanin ikadwa ay etey . )
58009026	Description	Tay mo siya chi nan inangneangnen Jesus , at akhes koma nangang-angsan ay natey nailapo issan nakhab-an nan lofong . Ngem nan kinatet-ewana , et namipingsan yangkhay nan nenpail-an Jesus isnan nganngani ay kifos nan lofong , ta kaanena nan fasol isnan nangidchatonana isnan awakna ay matey .
44013018	Description	Sa na't inan-anosan chaicha isnan epat poo ay tawen is kamalalango ay lota .
46011033	Recommendation	Tay siya chi ay iib-ak , mo maamong kayo ay makikan ta manemsemkanyo ken Apo Jesus , en-asisaed kayo .
66006012	Violence	Idwani sak et inila nan nangaanan nan Kordero isnan mikan-em ay naiipket isnan chey nalolonlon ay papil , ya ket ay nenkawawad-ay nan ab-afikas ay yekha ya nginmitit nan akhew ay kag isnan kangitit si fayyaong . Ya nan chakchakowag ay fowan , et nenfalin si kag chala nan ilana .
58011035	Violence	Wad-ay akhes nan fabfafai ay nanawat isnan kasin natakho ay natey ken chaicha . Ngem wad-ay cha akhes nan nangad-i isnan kailofosancha khapo isnan pammaticha , et nay naipap-alikhat cha engkhana ay natey cha , tay nan namnamaencha et nan fomangonancha isnan kakhawisan ay fiyag .
44016037	Violence	Ngem ket ay kinwanin Pablo isnan cheycha'y polis , “ Da ! Aped cha inpasaplisaplit chakami isnan sakhang nan katakhotakho , sa cha't inmipafalod ay egay ona nakedchengan ay nakafasol kami ! Romano kami pay ! Ento man nan ikkana idwani ay aped cha omipakaan ken chakami ya maid makaammo ? Ad-i mabfalin ! Masapol ay chaicha kannay ay okom nan omali ay mangifala ken chakami . ”
45013009	Recommendation	Sesemken tako nan filina ay naisolat , “ Ad-im chwadchwaen nan pantewmo . Ad-i ka enpatey . Ad-i ka mangakew . Ad-i ka en-akhom . ” Am-in chana ya nan tapina kayet ay filin , et nayomyom am-in chana isnan es-esang yangkhay ay filin ay mangwanin , “ Laylaychem nan ib-am ay kag nan menlaycham isnan awakmo . ”
62003003	Faith	Ya olay sino ay chadlos mennamnama isna , et chalosana nan ngaag ay okhalina , ta enfalin ay kag ken Cristo ay nadchalos .
45007022	Faith	Tay isnan nemnemko et ilal-ayadko nan lenteg Apo Dios ,
50004004	Recommendation	Kad-in ilal-ayadyo koma nan naiyornosanyo ken Apo Jesus . Kasik kanan , mo ke yo ilal-ayad chi .
66001012	Description	Ya kek et nenlikhos ay mangila isnan cha enkali ken sak-en , ya inilak nan pito ay pagsilawan ay nakhaeb is fallitok .
58003018	Sin	Sino cha akhes nan nangisapataana ay nangwaniyanan , “ Olay kaatna , ad-icha paat makaskhep ay makiilleng ken sak-en ” ? Faken ngen san cheycha'y nawewe ?
43010008	Sin	Mangaakew ya kakaegyat nan am-in ay nang-ona ay aped inmali mo sak-en , ngem egay chinngen nan karnilo chaicha .
60002018	Recommendation	Chakayo ay faa , masapol ay patiyenyo nan ap-apoyo , ya patkhenyo chaicha isnan am-in . Faken yangkhay isnan cheycha'y naanos ya makaawat , mod-i ket olay akhes isnan cheycha'y naoyong .
44006013	Description	Sa cha't inpatakcheg nan eng-engag ay tistikhocha ay mangwanin , “ Si tona ay takho et ad-i paat tomke ay mangipangaag isnan nasantowan ay Timplo ya nan lenteg Moises ,
47005018	Faith	Si Apo Dios nan nangangnen am-in isnacha . Inyornosna chatako ken siya maichalan ken Cristo , sa na't chinotokan chakami ay en mangawis isnan takho ta maiyornos cha ken siya .
59005010	Recommendation	Semkenyo nan mamadto id sangad-om ay nenkali ay mangitakcheg isnan ngachan Apo Dios . Chaicha nan wanwanchenyo tay olay mo naipap-alikhat cha , inan-anosancha kayet .
44002021	Faith	Ya mo sino nan enseg-ang isnan Apo , et isalakana . ” ’
66007012	Faith	ay mangwanin , “ Tet-ewa nan kananmi . “ Wad-ay ken Apo Dios is eng-engkhana nan am-in ay kamabfalin , silib ya fikas . Maichad-ayaw , maipateg , enyamyamanan ya entangtangachan nan Dios tako is eng-engkhana ! Amen . ”
60003003	Recommendation	Ad-iyo kanan en nan mamaila ay maikkan isnan awak nan mangipapintas ken chakayo , kag isnan mangapichan isnan fook , paymo nan singsing ya fallitok ay iyarkosyo , paymo nan mangifachowanyo isnan khag-awis ay facho .
55001008	Faith	Ad-i ka koma fomain ay mangitakcheg ken Apo tako ay Jesus . Ad-i ka koma akhes fomain isnan mafabfalochak maipoon ken siya , mod-i ket isnan kamabfalin Apo Dios anosam nan likhat ay inaag tako khapo isnan Khawis ay Chamag .
43017019	Description	Khapo ken chaicha naay ak ay mangichaton isnan awakko ay ensilfi ken sik-a , ta siya akhes nan tet-ewa ay angnencha . ”
66003002	Recommendation	Fomangon kayo ta pabfikasenyo nan nakapsot ay pammatiyo ay nganngani matey . Tay mailak ay kolang kayet isnan sakhang nan Dios ay isilsilfiyak nan ang-angnenyo .
66016004	Description	Inkoyag et akhes nan maikatlo ay anghel nan wad-ay isnan mallokongna isnan cheycha'y wanga ya eb-eb , et nenfalin kannay si chala nan chanom .
45005002	Faith	Et khapo ken siya , mabfalin tako ay itopeg nan kinagkhawis nan fachang Apo Dios isnan matatakhowan tako idwani , ya ilal-ayad tako nan namnamaen tako ay maitapiyan tako isnan katangtangachana .
49005005	Sin	Tay ammoyo ay maid paat maitapi ay makitawid isnan en-ap-apowan Cristo ya si Apo Dios , mo way asi is ik-ikkana paymo nalokhit nan okhalina . Siya akhes isnan takho ay naakhom tay nan cheycha'y cha na chakhopen , et siya chachi nan kag na dios ay chad-ayawena .
58011008	Faith	Si Abraham , khapo isnan pammatina , pinatina nan nangayakhan Apo Dios ken siya , ya naligwat ay nenfaat isnan ili ay at tawichena . Et olay ad-ina ammo nan chey ay omayana , inmey kayet .
49005018	Recommendation	Ad-i kayo enfotefoteng tay siya nan ngomaakhanyo , mod-i ket iyoyayo ta nan Ispirito Santo nan mangichad-alan ken chakayo .
61002002	Sin	At angsan cha nan manon-od isnan asi ay ang-angnencha , ya chaicha nan khotok nan kaipangaakhan nan tet-ewa ay sos-olo .
49002018	Faith	Tay maichalan ken siya mabfalin ay somag-en tako am-in ken Dios Ama tay es-esang nan Ispiritona ay wad-ay ken chatako am-in .
44021025	Recommendation	Ngem mo isnan cheycha'y mamati ay Gentil , apchas mi sinolatan chaicha maipoon isnan naolog ay natotyaan tako . Infilinmi ay ad-icha sibfan nan naichaton isnan khinag-aeb ay dios , paymo nan chala paymo nan karnin nan naseket ay naparki . Sa cha't ad-i en-angnen isnan asi . ”
44005003	Sin	Ngem kinwanin Pedro , “ Ananias , em man inpalofos ay iyapowan Satanas sik-a ta sam et engngakhan nan Ispirito Santo isnan nangitafonam isnan tapin nan lakon nan lotam ay ?
49004014	Recommendation	Mo siya chi ad-i tako kag isnan ongang-a ay aped mamatpati isnan is-isyangkhay ay nasokasokantan ay isos-olon si nasikap ay takho ay en mensaisailo ta way aw-awisencha ,
46006009	Sin	Ad-iyo ngen ammo ay nan mangangnen isnan ngaag et ad-icha maitapi isnan en-ap-apowan Apo Dios ? Ad-iyo loklokowen kannay nan awakyo , tay am-in nan cheycha'y asi nan okhalicha , nan enchayaw isnan khinag-aeb ay dios , nan menchwadchwa isnan pantewcha , ya nan mangawe isnan ib-acha kannay ay lalaki , et ad-i cha maitapi isnan en-ap-apowan Apo Dios .
58010025	Recommendation	Ad-i tako kag isnan tapina ay mangiwayang ay makiam-among , mod-i ket maam-among tako ay en-asipafikas , am-amed tay nay ilaen tako ay cha et somag-en nan akhew ay omaliyan Apo Jesus .
51003005	Sin	Nan ikkanyo et kodsapanyo nan nablok ay kalotaan ay okhali , ay kag isnan asi ay ang-angnen ya semsemken , nan kakaisew ay fikhaw si awak , nan ngaag ay laylaychen ya nan kinaakhom . Tay en-iso nan kinaakhom isnan manad-ayawan isnan khinag-aeb ay dios .
52005008	Faith	Ngem tay chatako nan takhon si mag-akhew , masapol ay enkatpe tako . Iyarmas tako nan pammati ya layad ay manalak isnan takeb tako . Sa tako't isoklong nan namnama isnan naisalakan tako ay alig lanchok ay soklong ay manalak isnan olo tako .
55001007	Grace	Tay faken egyat nan ischon nan Ispirito Santo ay inlayad Apo Dios ken chatako mod-i ket nan kamabfalin , layad ya katpe .
62002004	Sin	Mo wad-ay mangwanin , “ Ammok siya , ” ngem ad-ina iyangnen nan filina , et engngakhan siya , ya maid ken siya nan kinatet-ewa .
50002002	Faith	Idwani an-anayanyo nan lagsakko isnan mangipaesanganyo isnan semek ya layadyo , ta chadlos kayo naornos ya es-esang isnan pangkhepyo .
43007030	Description	Sa cha't laychen ay tiliwen siya , ngem maid nakaitoloy ay manme tay sisya'y fakena timpo .
54006018	Recommendation	Ifilinmo ken chaicha ta angnencha nan khawis ya ta fomaknang cha akhes isnan khawis ay angnen , ya ad-icha imotan nan kinafaknangcha mod-i ket ta al-allayad cha ay en-ichowa .
43018030	Description	“ Ay ke mi aped iyali siya ken sik-a mo faken ngaag siya ay takho ? ” kinwanicha .
45014006	Faith	Nan chadlos mangafig isnan esang ay akhew , et angnena ay mangichayaw ken Apo Dios . Siya akhes isnan mangischa isnan watwat , angnena ay mangichayaw ken Apo Dios , tay enyaman siya isnan chey ay kanena . Olay akhes nan mangad-i isnan watwat , et angnena'y mangichayaw ken Apo Dios ya siya nan enyamanana .
45012012	Recommendation	Enlal-ayad kayo khapo isnan namnamayo . Anosanyo nan likhat , ya komakhet kayo ay enlowalo .
44024023	Description	Osto'y siya chi , sa na't ifilin isnan kapitan ta matokkhongan si Pablo , ngem maagtan is akit ay wayana , ya ta ad-icha ipawa nan olay sino ay ib-ana ay en mennongnong isnan masapolna .
46013007	Description	Adi kad nan takho ay layad nan wad-ay ken siya et maid paat kolangna isnan anos , talek , namnama ya katpe .
47004013	Faith	Nan talekmi et kag isnan naisolat isnan kalin Apo Dios ay mangwanin , “ Khapo tay namati ak et nay ifaagko . ” Siya akhes ken chakami , tay namati kami akhes , et nay siya nan ifab-aagmi .
52005014	Recommendation	Iloneloneymi akhes ken chakayo ta tokhonenyo nan sangaan , pabfikasenyo nan nginmaya , fachanganyo nan nakapsot nan semekna , ya anosanyo nan olay sino .
66016010	Description	Ket ay inkoyag san mikalima ay anghel nan nentetee issan mallokongna isnan tronon san naoyong ay enkik-iwi , ya ket finmollinget nan am-in ay en-ap-apowana , ya cha khinetman nan cheycha'y takho nan chilacha tay ad-icha makaikatpe isnan likhat .
48006016	Grace	Idwani asop ya wad-ay nan talna ya seg-ang Apo Dios isnan am-in ay mangafolot isnan nay ay nalenteg ay sos-olo . Chaicha nan tet-ewa ay takhon Apo Dios .
44018025	Faith	Nasos-olowan siya isnan inischon Apo Dios ay Chalan si Fiyag , ya nanangset ay nangipap-alawag ya nangisos-olo isnan ostoosto maipoon ken Jesus . Nay met achi kecheng nan fonyag ay inischon Juan si ammona .
46010031	Recommendation	Nan yangkhay kanak et , ilaenyo ta machayaw si Apo Dios maipoon isnan am-in ay angnenyo , olay mo mangan paymo ominom kayo .
62002027	Recommendation	Ngem at sisyasisya nan Ispiritona ay inpateena ken chakayo , et nay ad-iyo masapol nan kasin mangisolo ken chakayo , tay wad-ay siya ay cha mangisolo ken chakayo isnan am-in , ya tet-ewa nan isos-olona , maid engag . Abfolotenyo et nan isolona ya maiyoornos kayo ken Cristo .
59002026	Faith	Adi kad nan pammati ay ad-i iyangnen et alig natey , kag isnan awak ay kinmaan nan leng-agna .
44027035	Description	Osto'y kinwanin Pablo chi , inmala is tinapay sa et nenyaman ken Apo Dios isnan sakhangcha am-in , sa na't pinetpet-ang nan tinapay ya inlapona'y nangan .
44015020	Sin	Solatan tako magtek chaicha ay mamilin ta ad-icha ischa nan isyangkhay ay naifilang ay mallawa tay naichoo isnan khinag-aeb ay dios , ta omadchawi cha isnan asi ay okhali , ya ta ad-i cha ensifo isnan watwat nan naseket ay naparki paymo ensifo si chala .
44023003	Sin	Sa et kinwanin Pablo ken siya , “ Sik-a ay kas-on khag-awis , si Apo Dios nan sa manosa ken sik-a . Aped mo okomen sak-en isnan lenteg ay cham kannay labsingen isnan mangipasodpakam ken sak-en ! ”
45008001	Description	Idwanin pay , maid et madchosaan nan cheycha'y naiyornos ken Jesu Cristo .
52005009	Grace	Tay si Apo Dios , egayna inischo chatako ay machosa isnan songetna , mod-i ket ta maisalakan tako maichalan ken Jesu Cristo ay Apo tako ,
66020008	Violence	ay en manailo isnan katakhotakho isnan kailiili isnan olay entona issa isnan lofong . Chaicha nan makwanin Gog ken Magog ay ad-i kafilang tay kag cha ofod is kailit nan fayfay . Sa et amongen Satanas chaicha ay en makifaloknit .
46006011	Grace	Ya kag todi nan tapina ken chakayo issan chey . Ngem idwani nachalosan kayo isnan fasol ya nakapet kayo et ken Apo Dios , sa et naifilang kayo ay nalenteg maichalan isnan kamabfalin Apo Jesu Cristo ay naiyornosanyo ya nan Ispiriton nan Dios tako .
55001012	Faith	Siya chi nan khotok nan maipap-alikhatak . Ngem ad-i ak fomain tay ammok si Apo Dios ay talkek , ya ad-i ak enchwadchwa ay wad-ay nan kamabfalina ay manokkhong isnan intalekna ken sak-en , engkhana isnan akhew ay omaliyan Jesus .
49006018	Faith	Sa kayo't maiyoornos isnan Ispirito Santo ya kad-in enlowalo kayo ay komchaw isnan kasapolanyo . Tay siya chi komakhet ya mamangset kayo ay mangilol-owalo isnan am-in ay takhon Apo Dios .
52001001	Grace	Chakami na ay Pablo , Silas , ya Timoteo , ya siya na nan solatmi ken chakayo ay mamati issa id Tesalonica ay naiyornos ken Dios Ama ya si Apo Jesu Cristo . Asop ya wad-ay ken chakayo nan fachang ya talna ay malpo ken chaicha .
50004005	Faith	Ipailayo nan anosyo isnan am-in ay takho . Nganngani et nan kasin omaliyan nan Apo .
46011026	Faith	Adi kad isnan kad-in mangakkananyo isnan tinapay ya manginomanyo isnan matatasa , ipaammoyo nan inangnen Apo Jesus isnan eteyna , engkhana isnan kasina aliyan .
59005015	Faith	Nan lowalocha ay malpo isnan pammaticha nan mangipagkhawis isnan nasakit . Fangonen Apo Jesus siya , ya mo wad-ay nenfasolana , at mapakawan .
55001003	Faith	Khawis nan semekko isnan sakhang Apo Dios ay ensilsilfiyak ay kag isnan inangnen nan ikik-itko , ya kad-in enlowalo ak ay manmanmek ken sik-a isnan inakhew ya minaschem ya enyaman ak maipoon ken sik-a .
66006016	Description	Sa cha't nenseg-ang isnan cheycha'y filig ya fato ay mangmangwanin , “ Khomab-on kayo ken chakami , ta itafonyo chakami isnan omil-an nan chey tomotokcho isnan trono ya isnan songet nan chey Kordero !
66002017	Description	“ Wad-ay met nan kowengyo . Chengngenyo et nan kanan nan Ispirito Santo isnan mamati ay cha maam-among isnan teketeken ay ili . Et mo afakenyo nan ngaag , at ichowak isnan waschin esang ken chakayo nan kanenyo ay naitafon ay mana . Ya sak et akhes ichowa ken chakayo nan enpokaw ay fato ay naisolatan nan falo ay ngachan ay mid makaam-ammo , mod-i yangkhay nan manawat isnan chey ay fato . ”
61002003	Sin	Khapo akhes isnan kinaakhomcha , alaencha nan sipingyo maichalan isnan khinag-aeb ay og-okhodcha . Sikhod ay nensasakhana si Apo Dios ay mangokom ken chaicha . Tet-ewa , ad-i maseyep siya ay at manosa ken chaicha .
53002011	Sin	Siya et chi nan khotok nan chadlos mangipaallilawan Apo Dios ken chaicha , ta sa cha't patpatiyen nan ineengag .
45002024	Sin	Siya na nan naisolat maipoon ken chakayo isnan kalin Apo Dios : “ Khapo ken chakayo ay Judio , chaicha ay Gentil et ngaag nan kankanancha isnan ngachan Apo Dios . ”
55003008	Sin	Nan sanacha ay lallalaki , kag cha ken cha Janes ya Jambres id sangad-om ay nenkhola ken Moises . Kholaencha akhes nan kinatet-ewa . Nablok nan semekcha ya maid ninongnong nan kas-okas-on ay pammaticha .
66003019	Recommendation	Khapo tay tokhonek ya faikhek am-in nan laylaychek , kad-in eestenyo nan pammatiyo , ya enfafawi kayo .
45005001	Faith	Idwani tay infilang Apo Dios ay nalenteg tako khapo isnan pammati , nay et wad-ay ornos tako ken siya maichalan ken Jesu Cristo ay Apo tako .
54004016	Recommendation	Ilaem ay khawis nan angnem ya nan isos-olom , tay mo eestem chana at faken yangkhay sik-a nan maisalakan , mod-i ket olay akhes nan cheycha'y mannge ken sik-a .
44026011	Violence	Kad-in inpachosak chaicha isnan am-in ay sinagoga , ya pinilitko chaicha ay manokog ken Jesus . Chad-ama nan songetko ken chaicha , et nay olay faatek nan teken ay ili ta ennak yangkhay palikhaten chaicha . ”
48005019	Sin	Maiila nan okhalin nan takho ay nan fikhawencha nan pawadwad-encha : enfafai , enlalaki paymo isyangkhay ay asi nan okhalicha .
46003007	Grace	Adi kad nan enmola ya nan ensifog , kag maid filangcha , tay wadwad-ay chadlo si Apo Dios ay kecheng is makaipatofo isnan am-in .
46001007	Faith	et nay maid enkolanganyo isnan enkhawisan ay ilayad Apo Dios ken chakayo isnan cha yo manman-echan isnan kasin omaliyan Jesu Cristo ay Apo tako .
66014002	Description	Ya chinngek nan kali ay nalpo id chaya ay kag nan wawak nan ab-afikas ay chanom , ya kag keleb ay cha makaktaab , ya kag akhes isnan ingiing nan arpa ay cha matokar .
44010043	Faith	Si Jesus san cha infab-aag nan am-in ay mamadto ay mangwanin mo sino nan mamati ken siya et mapakawan nan fasolna maichalan ken siya . ”
45002007	Faith	Isnan cheycha'y mangipapati kayet ay en-angnen is khawis , ta makaala cha isnan katangtangachancha , kaidchayawancha ya nan enfib-iyakhancha is eng-engkhana , et ichowan Apo Dios nan fiyag ay maid pengpengna .
66001004	Grace	Sak-en si Juan ay manolat isnan am-in ay mamati ay maam-among isnan pito ay ili isnan Probinsiya ay Asia . Asop ya mawad-ay ken chakayo nan fachang ya talna ay malpo ken Apo Dios , ya nan pito ay Ispiritona , ya si Jesu Cristo . Si Apo Dios , et sikhod ay wad-ay id sangad-om , ya sisya idwani , ya is eng-engkhana kayet . Nan pito ay Ispiritona et wad-ay isnan sakhang nan tronona .
44019004	Faith	Sa et kinwanin Pablo , “ Nan fonyag ay inischon Juan et nan mafonyakhan nan cheycha'y menfafawi ya manokog isnan fasol , sa na't infaag ken chaicha ay masapol ay mamati cha isnan omali ay manokat ken siya ay si Jesus . ”
61002009	Violence	Am-in chana ay inangnen Apo Dios et ipailacha ay ammona nan angnena ay mangisalak isnan malikhatan nan cheycha'y mangiyegyat ken siya , ya kafaelana akhes ay mamalod ay mangipalikhat isnan cheycha'y nawewe , engkhana isnan maokomancha ay madchosaancha .
58011016	Grace	Ngem faken chi is semsemkencha , mo ke tay nan khagkhag-awis ay ili nan laychencha , ay siya nan id chaya . Tay siya chi , ad-i mafainan si Apo Dios isnan mangwaniyancha ken siya ay siya nan Dioscha . Nalatak chi , tay inkhab-ana chaicha is ilicha .
54004007	Recommendation	Ad-im sangsangngawen nan timpom isnan ongar ay og-okhod id sangad-om ay maid paat itchona maipoon ken Apo Dios . Ipaingsam et magtek nan okhali ay napateg ken siya .
66020009	Violence	Angsaangsan cha ay mangaap-ap isnan lota ay cha somag-en ay menlikob isnan kawad nan takhon Apo Dios isnan ili ay laylaychena . Ngem ket ay naannochan is apey ay nalpo id chaya ay mangangkhay ken chaicha .
44010048	Description	Sa na't filinen chaicha ay mafonyakhan cha isnan ngachan Jesu Cristo . Sa cha't inpakod si Pedro ay makitee ken chaicha is olay akit ay akhew yangkhay .
45002019	Grace	Sesemkenyo kayet ay chakayo nan mangichad-alan isnan nakolap , ya manangkhew isnan wad-ay isnan ab-afollinget .
62002025	Grace	Et fongaen tako nan inkalina , ay fiyag ay maid pengpengna .
59003017	Description	Ngem naay nan okhali ay pawad-ayen nan silib ay malpo id tongcho . Nan omona et nadchalos . Sa et naimeng naanos , naoya , kad-in maseg-ang ya khawis nan ang-angnena , ad-i enpip-ili paymo kakas-okas-on .
43003035	Faith	Chadlos laylaychen Dios Ama nan Anakna , ya inpeyna siya ay enlebfeng isnan am-in .
61003009	Grace	Ya ad-ina iyawniawni nan mangangnenana isnan inkalina ken chakayo ay kag isnan kankanan nan tapina . Nan magtek angnena , et an-anosana chakayo , tay ad-ina laychen ay wad-ay olay sino is madchongaw , mod-i ket laychena ay am-in ay takho et chokokhancha nan fasolcha .
46007007	Grace	Nan laychek et mo mabfalin koma ta kafaelan tako am-in ay ad-i omasawa ay kag ken sak-en . Nay met achi teketeken nan kafaelan ay ilayad Apo Dios isnan waschin esa'y takhona .
46014001	Recommendation	Pawadwad-enyo nan layad isnan am-in ay pangkhepyo , sa yo't ippey nan kafaelanyo ta kowaenyo nan ilayad nan Ispirito Santo , am-amed nan kafaelan ay mangifaag isnan inpaammon Apo Dios .
47004006	Grace	Si Apo Dios nan nangwanin , “ Mawad-ay nan paway isnan kawad nan ab-afollinget . ” Siya akhes ay si Apo Dios nan nensilaw isnan semekmi ta ammowenmi nan langlang nan katangtangachan Apo Dios ay maila isnan kames Cristo .
44018024	Description	Idwani wad-ay nan esa'y Judio ay iyAlejandria ay enngachan si Apolos ay inmey id Efeso . Esang siya ay nalaing ay en-isolo , ya angsan nan ammona maipoon isnan naisolat ay kalin Apo Dios .
58013012	Grace	Tay siya chi olay si Jesus , et natey is kailit nan ili ta chalosana nan fasol nan katakhotakho isnan chalana .
56002015	Recommendation	Siya chasa nan isolom Tito . Ad-i ka enfab-ain ay mangipaila isnan kalebfengam ay mangawis ya menyangyang ken chaicha , ya ad-im ipalofos nan olay sino ay mangifafan-ig ken sik-a .
62004009	Grace	Siya na nan inangnen Apo Dios ay nangipaila isnan layadna ken chatako : Finaana nan es-esang ay Anakna isnan lofong tatno maichalan ken siya et mabfalin ay mawad-ay ken chatako nan fiyag ay maid pengpengna .
43017024	Grace	“ Ama , laychek ay chaton-a ay takhom ay inchowam ken sak-en , et wad-ay cha ken sak-en isnan olay entona ay kawadko , ta ilaencha nan katangtangachak ay inchowam khapo isnan sikhod ay layadmo ken sak-en issan sisya ay egay nakhab-an nan lofong .
45003016	Sin	Olay ento nan omayancha , khayachencha nan kholo ya komorkor .
58004014	Faith	Eesten tako et nan pammati ay nakiornosan tako , tay wad-ay nan matangtangad ay katongchowan ay pachi tako ay inmey id chaya ay mangitakcheg ken chatako . Siya si Jesus ay Anak Apo Dios .
61001017	Grace	Wad-ay kami ay chadlos nanannge ya namoya isnan kachad-ayawana ya katangtangachana ken Dios Ama , ay Katotongchowan ya Matangtangad ay Dios ay nangwanin , “ Siya na nan chadlos laylaychek ay Anak . Malaylaychan ak ken siya ! ”
46012011	Description	Ngem kecheng nan es-esang ay Ispiriton Apo Dios nan mangis-ischo isnan am-in ay naycha'y kafaelan tako , ya siya nan kikhad ay mangiwalas isnan laychena isnan waschin esa'y mamati .
66008012	Description	Nentrompeta akhes nan maikap-at ay anghel , ya ket faagna ya nenkapapakawas nan pagkatlon nan akhew , fowan ya nan tokwifi , ket ay finmollinget kannay nan pagkatlon nan langlangcha . Et maid akhew isnan pagkatlon nan mag-akhew ya chadlos ay ab-afollinget isnan pagkatlon si maschem .
44018017	Violence	Sa cha't ala ya teme ken Sostenes ay mangichad-alan isnan sinagoga , ya pinakpakcha isnan sakhang nan okom . Ngem inookhay Galion chaicha .
43010039	Violence	Laychencha't kasin ay maniliw ken siya , nay met achi apchas na inlayawan chaicha .
47004016	Faith	Tay siya chi , ad-i kami ngomaya . Olay mo cha malakay ya komapsot nan awakmi , siya kayet ay cha fomikas nan nemnemmi isnan kawakawakas .
43012003	Description	Si akhes Maria , inmala is pagkatlon si esa'y kilo ay kanginaan ay nafanglofanglo ay telen ay lana ay makwani en nardo , ya inlanana is kasikin Jesus , sa na't pinnonasan isnan fookna . Ya napno nan afong isnan fanglona .
58011009	Faith	Et khapo isnan pammatina inan-anosana ay nen-ab-afong isnan torcha ay kag yangkhay mangmangili isnan chey ay ili ay inkalin Apo Dios ay kowaena . Siya akhes nan inang-angnen Isaac ay anakna ya si Jacob ay apona , ay naibfifilang met laeng ken siya ay makitawid isnan inkalin Apo Dios .
50003017	Recommendation	Iib-ak , kad-in en-oornos kayo ay menwaned ken sak-en . Chakami nan ensarminganyo , isonga wanchenyo nan cheycha'y menwanwaned ken chakami .
48006002	Recommendation	En-asifabchang kayo isnan likhat nan waschin esang . Mo siya sa nan angnenyo at cha yo kannay iyangnen nan lenteg Cristo .
59002024	Faith	Adi kad nay et ammo tako ay ifilang Apo Dios ay nalenteg nan takho khapo isnan angnena , ya faken kecheng isnan pammatina .
45009014	Faith	Ngag et kay nan kanan tako maipoon sidi ? Kanan tako ngen ay wad-ay ad-i nalenteg ay angnen Apo Dios ? Ad-i mabfalin !
45014001	Recommendation	Mo wad-ay omali is ib-ayo ay kolang nan pammatina , khakhawisenyo . Ngem ad-iyo chawaten siya ta sa yo't soplaen nan pammatina .
66012007	Violence	Ya ket wad-ay nan khofat id chaya . Si Miguel ya nan ib-ana'y angheles et finaloknitcha nan chakchake ay oweg ya nan ib-ana akhes ay angheles .
49004026	Recommendation	Mo wad-ay somongtanyo , ilaenyo ta ad-i kayo enfasol . Ya ad-iyo eeeegnan nan songetyo engkhana ay malonog nan akhew ta
60003009	Recommendation	Mo wad-ay mangangnen isnan ngaag paymo manopis ken chakayo , ad-iyo ifales , mod-i ket sobfalitanyo isnan mangilowalowanyo isnan kabindisyonancha . Tay nan mabindisyonanyo nan inkalin Apo Dios ay ipatawidna ken chakayo issan nangayakhana ken chakayo .
43008029	Grace	Wad-ay ay komakadwa nan namaa ken sak-en , ya ad-i omog-okhay , tay kad-in angnek nan malaylaychana . ”
49006014	Recommendation	Ensasakhana kayo kayet ya ! Isangkhetanyo nan kinatet-ewa . Isalakyo isnan takebyo nan kinalenteg .
66001020	Description	Et ipaammok idwani nan ayen nan naycha ay sikhod ay egay naam-ammowan ay inilam . Nan pito'y tokwifi isnan kannawan ay limak , et siya chachi nan pito'y angheles ay manoktokkhong isnan cheycha'y mamati ay maam-among isnan chey pito ay ili id Asia . Nan akhes pito ay pagsilawan et chaicha nan kaiyalikhan nan mamati isnan chey ay ili . ”
58002009	Grace	Si magtek Jesus nan ammo tako ay nenfalin ay takho ya enkhwab mo nan angheles isnan sinak-itan , ta isnan fachang Apo Dios at matey pala isnan am-in ay takho . Idwani , naichowa ken siya nan chayaw ya katangtangachan ay kag nan ali khapo isnan etey ay innaagna .
50002013	Grace	Tay wawawawad-ay si Apo Dios ay mangidno ken chakayo ya mangipafikas isnan layad ya kafaelanyo ay mangangnen isnan laychena .
43015011	Grace	Infaagko na ken chakayo ta enlal-ayad kayo isnan layad ay ichowak , ya ta maanay nan enlal-ayachanyo .
54001001	Description	Sak-en si Pablo ay apostol Cristo Jesus tay siya nan infilin Apo Dios ay omisas-alak ya si Cristo Jesus ay namnama tako .
54002009	Recommendation	Kag akhes isnan fabfafai , masapol ay inongnongcha nan fachocha ay osto ya maifakhay . Ad-icha koma labsen ay mangartiarti isnan fookcha isnan fallitok ya nenkangina ay perlas , paymo enfacho isnan kanginginaan .
43002015	Violence	Sa et inmapid siya is tali ay khinaebna is faigna ay nanyog am-in ken chaicha , am-in nan cheycha'y faka ya karnilocha , et nasyog cha am-in ay finmala is kaTimplo . Nen-itokangna nan lamisaan nan cheycha'y ensoksokat si siping , ya nenpaappokena nan kasis-isis-ilyocha .
49002010	Grace	Tay si Apo Dios nan nangaeb isnan falo ay kasasaad tako ay naiyornos ken Cristo Jesus , tatno isnan matatakhowan tako et angnen tako nan khawis ay sikhod ay sinmekna ay sa tako angnen .
60004012	Recommendation	Chakayo ay laylaychek , ad-i kayo mataa isnan matepnganyo isnan chad-ama'y likhat ay cha omchan ken chakayo ay mangwanin teken nan maang-angnen ken chakayo .
66019007	Recommendation	Enlal-ayad tako't mampay . Enlagsak tako ya chayawen tako siya ay matangtangad ! Tay inomchan et nan kasar nan Kordero , ya wad-ay et ay ensasakhana nan asaw-ena ,
49006017	Recommendation	Isoklongyo nan kaisalakanyo ay alig lanchok ay soklongyo , ya isisiklangyo akhes nan ichawchaw nan Ispirito Santo ay kalin Apo Dios ay alig fadyokyo .
44007024	Violence	Ke na't inila nan esa'y ib-ana ay cha pap-alikhaten nan esa'y iyEgipto . En na't insalakan nan chey naipap-alikhat ya finmales ay namatey isnan chey iyEgipto .
53003013	Recommendation	Nay met achi ken chakayo ay iib-ami , ad-i kayo maoma ay mangang-angnen isnan khawis .
46016013	Faith	Idwani , ensasakhana kayo isnan olay ngag sisa , ya eestenyo nan pammatiyo . Ad-i kayo omeg-egyat , mod-i ket pabfikasenyo nan nemnemyo .
44007043	Sin	Ad-i ! Tay nan torcha ay ab-afong nan ap-aped ay diosyo ay Moloch ya nan tinoktokwifi ay ap-aped ay diosyo ay Refam nan inaw-awityo . Siya chachi nan khinag-aebyo ay chad-ayawenyo . Idwani , nay et pakaanek chakayo ta omey kayo isnan fas-ang nan Babilonia . ’ ”
53002015	Recommendation	Adi kad iib-ami , pabfikasenyo nan pammatiyo ya wanchenyo nan sos-olo ay inog-okhodmi ya insos-olatmi ken chakayo .
47005005	Grace	Siya chi nan pangkhep Apo Dios isnan nangab-ana ken chatako , ya inpaonana nan Ispiritona ay entee ken chatako ay mangipatet-ewa ay at maangnen ay maangnen am-in chachi .
54002011	Recommendation	Masapol ay nan fabfafai et ikhigkhinekcha ay enchenge ya maiyornos cha ay khawis isnan en-isolo .
54005019	Recommendation	Ad-im chengchengngen nan isodsodcha ay fasol nan esang ay mangichad-alan isnan mamati mo maid chwa paymo tolo ay manistikho .
45016016	Recommendation	En-asikhag-awis kayo ay mangipaila isnan en-asilaylaychanyo . Am-in ay maam-among ay mamati ken Cristo ay wad-ay isnan nateketeken ay ili isna , et pakomostaencha chakayo .
66018019	Description	Sa cha't chinapodchapo nan olocha ay nen-ag-akha ay cha enngegngeg ay mangwanin , “ Do ! Ayyew ! Selaeg nan sana ay chakchake ay ili ! Siya nan kalpowan nan ikachangyan nan cheycha'y wad-ay baporcha , ngem ya ket nenkaaamas am-in nan kinakachangyana isnan esa'y olas yangkhay ! ”
62003001	Grace	Semkenyo nan ad-i kakonto ay layad Dios Ama ken chatako , tay infilangna chatako ay an-akna , ya siya chi nan tet-ewa ay kasasaad tako . Nan khotokna ay ad-i maawatan nan katakhotakho isnan lofong chatako et tay ad-icha figfikhen siya .
60005005	Recommendation	Siya akhes ken chakayo ay anon-ochi ay lallalaki : Mafaa kayo isnan amam-a . Am-in kayo koma ay mamati , et waschin mangifan-ig isnan awakna ta en-asifabchang kayo't yangkhay , tay kanan nan naisolat ay kalina , “ Kholaen Apo Dios nan nachayew , ngem kad-in fachangana nan mangifan-ig isnan awakna . ”
45003004	Faith	Ad-i mabfalin ! Tay olay mo en-engag nan am-in ay takho , khechangna ay tet-ewa si Apo Dios . Kag isnan naisolat ay kalin Apo Dios ay mangwanin , “ Maammowan ay nalenteg ka tay am-in ay inkalim Apo et iyangnem . Mo wad-ay mangipafasol ken sik-a , maafak cha isnan kinatet-ewa . ”
44009014	Violence	Ya inagtan kano nan aap-apon si papachi is kalebfengana ay omali isna ay mamalod isnan am-in ay mangipateg isnan ngachanmo . ”
61002001	Sin	Id sangad-om isnan cheycha'y Israelitas wad-ay cha nan aped nangwanin mamadton Apo Dios chaicha . Siya akhes ay at wad-ay nan fomala ken chakayo ay ad-i tet-ewa ay mistolo ay at mangisikap ay mangiyali isnan teken ay sos-olo ay awni't mamakawas isnan pammatiyo . Ya olay nan Apo ay nanfot ken chaicha , et ad-iyencha , ya nay et pad-anencha kannay nan menkachodchosaancha .
43005018	Violence	Isnan nay ay kinwanina , onanig inmanap nan cheycha'y aap-apon si Judio is ikkancha ay mamatey ken siya . Tay faken yangkhay nan ad-ina somolotan isnan ekhad sinan Sabfacho nan menliligtancha ken siya , mod-i ket tay kananchan ikiskis-ona nan awakna ken Apo Dios isnan mangwaniyana en chadlos na Ama si Apo Dios .
46011002	Faith	Ichayawko chakayo mo ke tay omiismek kayo isnan am-in ay ngag sisa , ya kokompet kayo isnan ekhad nan mamati ay insolok ay wanchenyo .
44002025	Faith	Tay inpadton David id solit nan maipoon ken Jesus : ‘ Iilaek ay wawawawad-ay ken sak-en nan Apo . Wad-ay siya ay tomatakcho is kakannawanko ta ad-i ak enchwadchwa .
60001023	Grace	Tay maichalan isnan omipabfiyag ya ad-i masokatan ay kalin Apo Dios , kag kayo kasin naiyanak isnan Ama ay maid pengpeng nan fiyagna , ya faken isnan takho ay matey .
59005016	Recommendation	Tay siya chi , en-asibfakha kayo isnan finmasolanyo ya en-asilowalo kayo , ta pakhawisena chakayo . Tay nan lowalon nan nalenteg ay takho et wad-ay nan kamabfalina .
43006047	Faith	Tet-ewa kanak ken chakayo ay mo sino nan mamati ken sak-en et wad-ay fiyagna is eng-engkhana .
43014018	Grace	“ Ad-ik og-ogkhayen chakayo . Omali ak ay omali ken chakayo .
45003002	Grace	Wad-ay ! Angsan nan enkhawisana . Omona , chaicha nan chadlos nangitalkan Apo Dios isnan kalina .
49006005	Recommendation	Chakayo ay faa , patpatiyenyo nan ap-apoyo isnan nay ay lota . Patkhenyo ya iyegyatyo chaicha , ya eesangenyo nan semekyo ay mangafolot ken chaicha ay kag isnan ensilsilfiyanyo ken Cristo .
45002004	Grace	Ongosanyo ngen nan chachama ay kinagkhawis Apo Dios , nan seg-angna ya anosna ? Ad-iyo ngen figfikhen ay nan kinagkhawis Apo Dios , et pabfikasena chakayo ta enfafawi kayo koma ?
62005014	Faith	Ya mamang-ep tako isnan sakhangna , tay olay ngag ay kedchawen tako ken siya maiyafoloy isnan nemnemna , et chengngena .
45015013	Faith	Asop ya si Apo Dios ay kalpowan si namnamayo nan menwad-ay isnan layad ya ornos ay ad-i enkolang khapo isnan pammatiyo , tatno onanig fomikas nan namnamayo isnan kamabfalin nan Ispirito Santo .
43019041	Description	Idwani , isnan sag-en nan en cha nangilansaan ken Jesus , wad-ay nan oma ay kawad nan egay kaos-osar ay liyang si natey ay egay paat kapaypay-an .
66019020	Violence	Et natiliw san naoyong ay enkik-iwi ya san eng-engag ay mamadto ay cha nangang-angnen isnan katataa ay sinyal ay nangitakcheg isnan chey naoyong ay enkik-iwi . Siya chachi nan katataa ay inangnena ay nensailo isnan cheycha'y nanawat isnan maton nan enkik-iwi , ya nanad-ayaw isnan tinagtakho ay kak-aagna . Nan cheycha'y chwa , et sisya ay matatakho cha ya naibkas cha is kaposong ay asufre ay enfidfichang .
45012020	Recommendation	Nan magtek tokhona ken chatako et siya na : “ Mo maowat nan kafosom , panganem . Mo maew-ew , painomem . Tay mo siya sa nan angnem et awni't mafainan , et kag mo inator-og nan enfidfichang ay oling isnan olona . ”
51003016	Recommendation	Cha yo kayet ammowen ay khawis nan kalin Cristo ay maid paat kolangna , sa yo't ippey nan am-in ay silibyo ay en-asisolo ya en-asitokhon . Enkanta kayo isnan nateketeken ay Salmo ya chag-ay ay maiyafoloy isnan kalina ay manayaw ken Apo Dios . Siya , enlal-ayad kayo ay enchag-ay ay menyaman ken siya .
51003019	Recommendation	Chakayo ay lallalaki , masapol ay laychenyo nan asawayo ya ad-iyo palikhaten chaicha .
54005016	Recommendation	Ikap-at , mo wad-ay nan mamati ay nen-ib-a isnan nailekkasan , masapol ay siya nan mamachang ken siya , ta ad-i mapalikhatan nan maam-among ay mamati mod-i ket ta wad-ay angnencha ay mamachang isnan tapina ay nailekkasan ay maid paat mamachang .
62005011	Grace	Naay nan infakhan Apo Dios : Inchowana ken chatako nan fiyag ay maid pengpengna , ya nan poon nan nay ay fiyag et nan Anakna .
62005012	Faith	Adi kad mo sino nan maiyoornos isnan Anak Apo Dios , wad-ay ken siya nan fiyag ay maid pengpengna . Ngem nan maid ornosna isnan Anak Apo Dios , maid ken siya nan fiyag ay eng-engkhana .
43008036	Grace	Isonga mo pawayaek ay Anak Apo Dios chakayo , tet-ewa ay mawayaan kayo .
49003013	Faith	Idwani achi et kanak ay mangiloneloney ken chakayo ta ad-i kayo ngomaya khapo isnan maipap-alikhatak pala ken chakayo , mod-i ket ta ifilangyo koma na ay kaidchayawanyo .
45016018	Sin	Tay nan mangang-angnen ischicha , et faken nan ensilfi ken Apo Jesu Cristo nan semsemkencha , mod-i ket nan awakcha . Khawigkhawis ya makaaw-awis nan enkak-aliyancha ay manailo isnan cheycha ay nalaka ay maawis .
45001029	Sin	Inamoamongcha nan am-in ay ilan si ad-i osto ay okhali ya kinangaag naakhom cha , ya naikfis nan akkhocha . Ayaka nan apalcha , enpatey cha , makisomasoma cha , sikap nan ammocha , apos nan kwacha , ya natatalafitab cha .
55001014	Recommendation	Sam et ilaen ta takchekham ay khawis nan kinatet-ewa ay naitalek ken sik-a isnan Ispirito Santo ay wad-ay ken chatako .
48006008	Faith	Nan takho ay mangimola isnan ngaag ay figfikhawen nan awakna , et apitena nan etey ay fongan nan inmolana . Ngem nan takho ay mangimola isnan laychen nan Ispirito Santo , et apitena nan fiyag ay maid pengpengna ay malpo isnan Ispirito Santo .
46010009	Recommendation	Ad-i tako akhes teptepngen/padpachasen si Apo Dios ay kag isnan inangnen nan tapina ken chaicha , tay siya nan ket ay nangifaalana isnan oweg ay namatey ken chaicha .
46013005	Recommendation	Ad-i en-ong-ongos ya ad-i en-angnen isnan kaifafainana . Ad-ina ipapilit nan laychena . Ad-i ensosossonget ya ad-ina sesemken nan ngaag ay naikkan ken siya .
66009009	Description	Wad-ay nan sipsipcha ay kag lanchok is katakebcha . Nan payakpak nan payakcha ay tomayaw et kag nan kalosokos nan angsan ay kalisa ay khogkhoyochen si kafaryo ay mawanwaneswes ay en makifaloknit .
43015022	Sin	“ Mo sa ya egay ak inmali ay namagfakha ken chaicha , et maid makwaniyancha . Ngem idwani , ad-i cha makalason isnan finmasolancha .
51004005	Recommendation	Ilaenyo ta nongnongenyo akhes nan am-in ay ikkanyo isnan sakhang nan egay namati , ya eestenyo nan makikadwaanyo ken chaicha ta maawis cha .
45006006	Faith	Ammo tako ay nan sikhod ay katatakho tako et naitapi ken Cristo ay natey issan nailansaana is kakolos , ta mamaid nan kafaelan nan ngaag ay katatakho tako , ya ad-i tako kasin pafaa isnan ngaag .
62003010	Sin	Siya na nan kailasinan nan an-ak si Chimonyo isnan an-ak Apo Dios : Olay sino ay ad-i nalenteg nan ang-angnena et faken anak Apo Dios , ya olay nan ad-i menlayad isnan ib-ana .
45008007	Sin	Tay nan takho ay mangippey isnan semekna isnan figfikhawen nan awakna , et kakholana si Apo Dios . Ad-i maiyornos siya isnan lenteg Apo Dios ya tet-ewa'y ad-i mabfalin ay maiyornos .
44002026	Faith	Tay siya chi malaylaychan nan semekko ya enlal-ayad ak ay mangifab-allikas isnan lagsakko . Ya oompa ak akhes tay wad-ay namnaman nan awakko ,
46010020	Sin	Faken chi . Nan laychek ay kanan , et nan maichoo isnan khinag-aeb ay dios et nan anito nan maidchoowana , ya faken ken Apo Dios . Et ad-ik laychen mo maitaptapi kayo isnan anito .
44013001	Description	Idwani isnan mamati ay maam-among id Antiokia wad-ay cha nan mamadto ya mimistolo . Chaicha cha Bernabe , si Simeon ay kananchan Ngittit , si Lucio ay iCirene , si Manaen ay nakiengngan ken Herodes ay khofernachor ya si Saulo .
49005006	Recommendation	Ad-i kayo masailowan isnan maid kinatet-ewana ay ap-apat si takho ay mangilal-ayad isnan kag tosacha ay kinalokhit , tay siya nan khotok nan madchakhopan nan songet Apo Dios isnan mangad-i ken siya .
56001011	Sin	Masapol ay maipagkhinek chasa ay takho , tay isolocha nan ad-i na lebfeng ay maisolo , et nay allilawencha nan tapina ay sinpapangafong . Kafabfain nan ik-ikkancha tay nan yangkhay enkhag-alansiyaancha nan khakhalacha ay en-isolo .
43013011	Sin	( Ammon et Jesus mo sino ken chaicha nan at mangitiktik ken siya . Siya chi nan nangwaniyana en , “ Wad-ay ken chakayo nan ad-i nadchalos . ” )
43010001	Sin	Sa et inyalig Jesus ay mangwanin , “ Tet-ewa kanak ken chakayo , nan takho ay ad-i mangikwa isnan segpan mod-i ket komalab isnan faken segpan ay somkhep isnan omap-aponan si karnilo , et mangaakew ya kakaegyat .
61002015	Sin	Tinaynancha nan osto ay chalan , et teken nan chinalancha . Wanwanchencha nan chalan Balaam ay anak Bosor , ay menlaylayad isnan siping ay al-alaena isnan linoloko ,
44014005	Violence	Idwani , nan cheycha'y Gentil ya Judio sa et nan aap-apo et nentotolag cha ay mangisik ya mamaog ay mamatey ken chaicha .
43021017	Description	Ikapitlo kayet kinwanin Jesus , “ Simon ay anak Juan , tet-ewa ngen ay laychem sak-en ? ” Ya ket ay enseseg-ang nan semek Pedro tay ikapitlo et chi is nannalodsochan Jesus ken siya , mo tet-ewa nan layadna ken siya . Kinwanina't ken Jesus en , “ Apo , ammom nan kangnon et ammom ay laychek sik-a . ” Sa et kinwanin Jesus , “ Tokkhongam nan karnilok .
66021027	Sin	Nay met achi ad-i makaskaskhep nan olay ngag sisa ay nalokhit sidi . Siya akhes isnan cheycha'y cha mangang-angnen isnan kakaisew ya nan cheycha'y nalalangkowag . Kecheng yangkhay nan naisolat nan ngachancha isnan liblon si fiyag ay kwan nan Kordero nan makaskhep isnan chey ay ili .
66017004	Sin	Nenfafacho san chey fafai isnan kag ilan si aterfa ya enkilat , ya ensis-ilap nan arkosna ay fallitok ya nan nenkabfalor ay fato , ya perlas . Sa na't eegnan nan fallitok ay tasa ay napno isnan kakaisew ya kinalokhit , ay fongan nan asi ay inang-angnena .
51003014	Recommendation	Ngem nan kapapatekhan ay okhali ay maitoptop isnan tapina , et siya nan layad isnan ib-a , tay fetken nan layad chakayo ta somya nan ornosyo ay maid kolangna .
43012023	Description	Sa et kinwanin Jesus ken chaicha , “ Inomchan et nan timpo ay mail-an nan katangtangachak ay Anak si Takho .
45002022	Sin	Itokhonyo ay mangwanin lawa nan menchwa isnan pantewna , ngem ke yo chwaen nan pantewyo mo ? Liligtenyo nan khinagkhaeb ay dios , ngem ke yo cha akewen nan wad-ay isnan timplocha mo ?
45007008	Sin	Ngem maichalan isnan chey ay filin , inchasan nan kinangaag nan wayana ay mangipafikas ken sak-en isnan am-in ay ilan si akhom . Tay mo maid lenteg , ad-i mafigfig nan fasol .
44026017	Grace	Sak isalakan sik-a isnan mamaalak ken sik-a isnan kakailiyam ay Israelitas ya isnan cheycha'y Gentil . Faalek sik-a
56003003	Sin	Tay olay chatako akhes issan chey et kag tako ken chaicha . Is-isyangkhay nan semek tako ya nawewe tako , sa tako't nasas-ailowan . Kag tako faan si olay ngag sisa'y ilan si fikhaw ay khankhanasen nan awak tako . Oyong ya apal nan kwa tako is kawakawakas . Khinmola nan tapina ya enkhikhinnola tako akhes .
54005021	Recommendation	Idwani , filinek sik-a isnan sakhang Apo Dios ya si Cristo Jesus sa et nan cheycha'y nasantowan ay angheles ta maid pawadwad-em isnan mangiyangnenam isnan naycha'y filinko ken sik-a , mod-i ket en-isowem nan angnem ken chaicha .
58010035	Recommendation	Tay siya chi , ad-iyo kaanen nan toled ya talekyo , tay at masobfalitan is ad-acha .
46004002	Faith	Idwani mo wad-ay maitalkan nan chono , masapol ay mafigfig ona ay matalek siya .
44009043	Description	Inmannong nan nentey-an Pedro id Joppe isnan afong Simon ay enkhag-aeb is lalat .
46003016	Grace	Ay ke yo ad-i ammo ay chakayo nan Timplon Apo Dios , tay chakayo nan entetey-an nan Ispiritona ?
58010019	Faith	Idwani iib-ak , khapo isnan chalan Jesus , ad-i tako omegyat ay somkhep isnan Kasasantowan ay Kwarto ay kawad Apo Dios .
43008021	Sin	Kasin kinwanin Jesus ken chaicha , “ At komaan ak , ya awni't omanaanap kayo ngem khechangna'y at matey kayo ay sisya ay egay kapakawan nan fasolyo . Ya ad-i kayo makaali isnan omayak . ”
51003012	Recommendation	Idwani , tay chakayo nan pinilin Apo Dios ay laylaychena ay takhona ay nakapet ken siya , kag tona koma nan en-okhaliyo : Ipailayo nan seg-ang ya kinagkhawisyo , nan anos ya oya , ya ibfafan-igyo nan awakyo isnan ib-ayo .
43012026	Faith	Mo sino nan menlayad ay ensilfi ken sak-en , masapol ay maifoweg ken sak-en , ta mo ento nan kawadko wad-ay siya . Ya ichayaw Ama nan olay sino ay ensilfi ken sak-en . ”
54003004	Description	Masapol ay khawis nan angnena ay mangichalan isnan pangafongna , sa et ichayaw ya abfoloten nan anan-akna siya .
52005011	Recommendation	Tay siya chi en-asipafikas kayo isnan pammati ya en-asifabchang kayo kag isnan cha yo ang-angnen idwani .
62003011	Recommendation	Siya na nan sos-olo ay chinngeyo mailapo issan namatiyanyo : Masapol ay enlilinnayad tako .
46007026	Recommendation	Nan kanak , et tay isnan wad-ay ay chadlos likhat idwani , khawis mo ad-i tako sokantan nan wad-ay ay kasasaad tako .
43003001	Description	Wad-ay nan esa'y Fariseo ay nenngachan si Nicodemo ay ap-apon si Judio .
59002025	Description	Ad-i ngen siya akhes ken Rahab ay asi ay fafai ? Infilang Apo Dios ay nalenteg siya khapo isnan inangnena ay nenmangili isnan takhon Apo Dios ay nafaa ay nen-as-as , ya nan nangipaligwatana ken chaicha isnan teken ay chalan ay layawencha .
54002015	Faith	Ngem olay mo siya chi , maisalakan kayet nan fabfafai isnan omanakancha , mo ke cha't manenemneman ya itot-oloy ay mamangset isnan pammati , layad , ya nan nadchalos ay okhalicha .
44013017	Grace	Nan Dios tako ay Israelitas et pinilina nan ikik-it tako id solit , sa na't finachangan chaicha ta machamchamag cha issan nakiiliyancha id Egipto . Sa na't inpaila nan kamabfalina issan nangipangowana ay nangikaanana ken chaicha ischi .
44015008	Grace	Et si Apo Dios ay mangammo isnan semek si takho , inpailana ay chawatena akhes chaicha isnan nangipal-iyana isnan Ispirito Santo ay mangichalan ken chaicha ay kag nan inangnena ken chatako .
59002011	Sin	Tay si Apo Dios ay nangifilin en , “ Ad-im chwadchawaen nan pantewmo , ” siya kayet nan nangwanin , “ Ad-i ka enpatey . ” Adi kad , olay mo ad-im chwadchwaen nan pantewmo ngem mo nenpatey ka , khechangna'y egaymo inafolot nan lenteg .
43010028	Grace	Agtak chaicha is fiyag ay maid pengpengna . Ad-i cha madchongaw , ya maid makaok-okat ken chaicha ken sak-en .
45016020	Grace	Sa et ad-i omannong ya si Apo Dios ay poon si ornos et pen khimikna si Satanas isnan enkhagkhatinanyo . Asop ya kad-in fadfachangan Apo Jesu Cristo chakayo .
55003005	Sin	Kas-on cha eegnan nan pammati , ngem ad-iyencha nan kamabfalina . Ad-im sagsag-enen nan kag tosacha ay takho .
45012005	Description	Kag tona nan aligna ken chatako ay mamati . Olay angsan tako , maes-esang tako ken Cristo ay kag na awak ya en-asisapol tako .
56003008	Faith	Tet-ewa nan naycha ay infakhak . Idwani , laychek ay ipapatim chana ay sos-olo , ta nan cheycha'y namati ken Apo Dios , et eestencha ay mangangnen isnan khawis . Khawis nan naycha'y sos-olo ya makafachang isnan olay sino ay takho .
59002023	Faith	Et siya nan tinmet-ewaan nan naisolat ay kalin Apo Dios ay mangwanin , “ Namati si Abraham ken Apo Dios , et nay infilangna siya ay nalenteg . ” Ya nay nakwanin aloyos Apo Dios .
59002001	Faith	Iib-ak , mo eegnanyo nan pammati isnan matangtangad ay Apo tako ay si Jesu Cristo , masapol ay maid pawadwad-enyo isnan takho .
45003013	Sin	Kakaisew yangkhay nan fomab-ala isnan topekcha ay kag isnan en-akhob ay entatakang ay pantiyong . Engag yangkhay nan wad-ay isnan chilacha ay ensaisailo , ya kag khiwachay si oweg nan wad-ay is katopekcha .
49005028	Recommendation	Siya akhes isnan lalaki , masapol ay laylaychena nan asawana , kag isnan menlaychana isnan awakna . Tay nan lalaki ay menlaylayad isnan asawana et laylaychena nan awakna kannay .
45009030	Faith	Ngag et kay nan kanan tako maipoon sidi ? Siya na : Nan cheycha'y Gentil ay sikhod ay egay chadlos nanangset ta maifilang cha ay nalenteg ken Apo Dios , et naifilang cha idwani ay nalenteg maichalan isnan pammaticha .
54003009	Faith	Masapol ay osto nan semekcha ay mamangset isnan sikhod ay egay kaam-ammowan ay pammati tako .
54006002	Recommendation	Nan akhes cheycha'y faa ay mamati nan apocha , et ad-icha koma am-ammisan nan apocha khapo tay ib-acha ay mamati , mod-i ket onanig cha koma kayet ipapati ay enchono tay nan laylaychencha ay ib-acha kannay ay mamati nan manad-awat isnan fongan nan felaycha . Nan En-isos-olo isnan Tekteken ya nan Menlayad ay Fomaknang Siya chana nan isolom ya iloneloneymo ken chaicha .
45003003	Faith	Ngem ngag kay mo ad-i kaaafolot nan tapina ken chaicha ? Siya ngen na nan khotokna ay ad-i et kaaafolot si Apo Dios ?
43019034	Violence	Nan magtek esang ay sorchacho , yinoyokna sinan tofayna nan fikes Jesus ya ket ay finmob-o kannay nan chala ya chanom .
43015012	Recommendation	Siya na nan filinko ken chakayo : enlilinnayad kayo kag isnan menlaychak ken chakayo .
45006013	Recommendation	Siya , ad-iyo iyoya nan olay ngag isnan awakyo ta enfalin ay kag lamintan si fasol ta nan et ngaag nan ang-angnenyo . Nan magtek angnenyo , tay figfikhenyo ay kag kayo kasin natakho isnan etey , et ichowayo ken Apo Dios nan olay ngag isnan awakyo ta enfalin ay lamintan nan kinalentegna .
58010039	Faith	Ngem chatako , maid tako isnan cheycha'y en-enaenat ay at madchongaw , mod-i ket ib-a tako nan cheycha'y mamangset isnan pammati et nay maisalakan tako .
45011026	Grace	Mo naangnen et chi , maisalakan et nan am-in ay Israelitas , ay kag isnan kanan nan naisolat ay kalin Apo Dios en , “ At wad-ay nan fomala id Sion ay Omisalak . Siya nan mangaan isnan kinangaag isnan wanen-ed Jacob .
52002015	Violence	Chaicha nan namatey isnan mamadton Apo Dios id sangad-om , ya nan wanedcha nan namatey ken Apo Jesus . Chaicha kayet ay Judio nan nangipakaan ken chakami . Maid paat angnencha is malaychanan Apo Dios , ya kholaencha nan olay sino
58010026	Sin	Tay mo inammowan tako nan tet-ewa , sa tako't pap-aaten ay kasin enfasofasol , maid et kasin chaton ay wad-ay kafaelana ay mangaan isnan fasol tako .
49002006	Grace	Et tay naiyornos tako ken Cristo , intapin Apo Dios chatako ken siya isnan nanakhowana ken siya isnan etey , ya inpatongchona chatako ay makitokcho ken Cristo ay makiap-apo id chaya .
49004025	Recommendation	Ad-i kad osto et chi's engagyo , ta nan tet-ewa yangkhay nan appatenyo isnan ib-ayo , tay sin-ag-i tako am-in isnan awak Cristo .
48002005	Faith	Egay kami paat nangiyoya ken chaicha , ta ad-i mabfaliwan nan kinatet-ewan nan Khawis ay Chamag ay maipap-alawag ken chakayo ay Gentil .
46014013	Recommendation	Adi kad nan makakkali isnan kali ay egayna paat inam-ammowan , et enlowalo ta maagtan is kafaelana ay mangipaawat isnan ayen nan chey ay kankanana .
44009001	Violence	Si akhes Saulo , et nan yangkhay mangipap-aegyat ya mangipapatey isnan disipolos Apo Jesus nan wad-ay is kasemekna . Et inmey isnan katongchowan ay pachi
43017013	Description	“ Ngem idwani , omali ak et ken sik-a , ya ifaagko chana isnan sisya'y wad-ayak ken chaicha isnan lofong ta maanay nan enlal-ayachancha ay kag isnan lagsak ay wad-ay ken sak-en .
60004013	Recommendation	Nan angnenyo koma , et enlal-ayad kayo tay iliglikhatyo nan kag isnan likhat Cristo , tatno maid pengpeng nan lagsakyo ya enlal-ayachanyo isnan maipail-an nan katangtangachan Cristo .
44011006	Description	Insin-engko ay khawis chi ya inilak nan isyangkhay ay ilan si atap ya amo ay enkik-iwi , nan enkodkochong ya entat-ayaw .
51003008	Recommendation	Nay met achi idwani , kaanenyo et am-in chana : songet , fonget , oyong , chopis ya nan kakaisew ay kali .
44018003	Description	ya khapo tay isona chaicha ay enkhag-aeb si ab-afong ay torcha , nakitetee ya nakidkidno ken chaicha .
45006012	Sin	Idwani , ilaenyo et mampay ta ad-i kayo paiyapo isnan ngaag , ya nan et figfikhawen nan awakyo nan abfoloyanyo .
53003012	Recommendation	Chaicha nan filinenmi isnan ngachan Apo Jesu Cristo , ya tokhonenmi ta nongnongencha nan angnencha ya ta enchono cha't yangkhay is ikatakhocha .
44007009	Sin	“ San cheycha'y ikik-it tako , inmapal cha isnan annochicha ay si Jose sa cha't inlako siya ay maiyey id Egipto ay enfalin ay faa . Ngem si Apo Dios wawawawad-ay ken siya
44011028	Description	Ya nan esang ken chaicha ay enngachan si Agabo , tinmakcheg isnan maam-amongancha et inpaipadton nan Ispirito Santo ay at wad-ay omchan ay fitil isnan olay entona ay lota . ( Tinmet-ewa chi issan timpon Emperador Claudio . )
44020036	Description	Osto'y nakakaliyan si Pablo , nenfalintomeng ay nenlowalo isnan kawadcha am-in .
48005024	Faith	Adi kad nan takhon Cristo Jesus , et kag cha pinatey nan sikhod ay khinankhanascha ay ngaag ay figfikhawen nan awakcha .
59001002	Recommendation	Iib-ak , mo omchan nan ngag issa ay likhat , ifilangyo ay siya nan khotok si chachama ay malaylaychanyo .
62001006	Sin	Mo kanan tako , “ Makiiib-a tako ken siya , ” ngem ke pet alig follinget nan manmannalanan tako , en-eng-engag tako ya ad-i maiyafoloy isnan kinatet-ewa nan angnen tako ay enfiyag .
44010011	Description	Nan inilana et natekwafan nan chaya ya cha maoy-oy is kalota nan an-anwa ay lopot ay nataked nan epat ay soysoyngokna .
44002009	Description	Wad-ay ken chatako nan iPartia , iMedia , iyElam , iMesopotamia , iJudea , iCapadocia , iPonto , iyAsia ,
51001010	Faith	Siya chi ta maiyafoloy nan okhaliyo isnan laychen Apo Jesus ta kad-in palaylaychenyo siya isnan am-in ay ikkanyo ay enfiyag . Ya sa kayo't mamkhas isnan am-in ay ilan si khawis ay angnen , ya onanig omad-acha nan ammoyo maipoon ken Apo Dios .
54001018	Recommendation	Nan ifilinko ay nay ken sik-a Timoteo ay anakko et maiyafoloy isnan cheycha'y naipadto issan chey maipoon ken sik-a . Ad-im lichongan nan inpadtocha tay siya nan mangipafikas ken sik-a ay mangangnen isnan khawis , ay siya nan iyafakmo isnan ngaag .
66019001	Faith	Isnan nakwasan am-in nan naycha , chinngek nan fokhaw ay kag fokhaw nan chachama'y angsan ay takho id chaya ay cha mangwanin , “ Chayawen tako si Apo Dios . Tay siya yangkhay nan makaisalak ken chatako , ya siya yangkhay nan matangtangad , ya makabfalin .
49002001	Grace	Issan chey alig kayo natey khapo isnan kammali ya fasolyo .
46010021	Sin	Ay ke yo kanan en makiinom kayo isnan fayas ay manemsemkan ken Apo Jesus ya en kayo akhes makiinom isnan naichoo isnan anito ? Siya akhes ay ad-i mabfalin ay makikan ka ken Apo Jesus ya sa kayo't makikan akhes isnan anito .
49005003	Recommendation	Sa et nan ngag issa ay ilan si asi ya kinalokhit paymo akhom , ad-iyo ik-ikkan , tay olay nan mangokhochan yangkhay issa et ad-i maifakhay isnan takhon Apo Dios .
56001015	Sin	Nan takho ay nadchalos nan semekna , maid law-ena is makakan . Ngem nan takho ay nafang-es nan semekna ya maid pammatina , maid kanana en nadchalos tay olay nan semekna et nalokhit , ya ad-ina paat figfikhen nan osto .
44009021	Description	Et am-in ay mamannge ken siya , nataataa cha ya waschin mangwanin , “ Faken ngen na san chey chad-ama ay nangipap-alikhat isnan cheycha'y mangichayaw isnan ngachan Jesus id Jerusalem ? Ya nan pangkhepna ay inmaliyan isna et ta falochena chaicha ay en mangipalang isnan aap-apon si papachi . ”
58008006	Description	Nan magtek kinapachi ay chinawat Jesus , chadlos napatpateg mo nan chaan , kag akhes isnan tolag Apo Dios ay cha na itot-oya , et chadlos napatpateg mo nan chaan ay tolag . Tay nan falo ay tolag , nakhaeb isnan khagkhag-awis ay inkalin Apo Dios mo nan inkalina isnan inmona .
50001021	Faith	Tay ngag kasin nan khotok nan matatakhowak mod-i si Cristo ? Et mo matey ak at am-am-amed kayet ay enkhawisak .
50001006	Faith	Sak et ad-i enchwadchwa ay si Apo Dios , et itot-oloyna nan linapowana ay khawis ay inangnena isnan fiyagyo engkhana ay ikwasna isnan akhew ay kasin aliyan Jesu Cristo ken sak-en .
62005020	Faith	Ammo tako akhes ay inmali nan Anak Apo Dios ya inagtana chatako is semek ay makaawat , ta ammowen tako nan tet-ewa ay Dios . Ya maiyoornos tako ken siya ay tet-ewa ay Dios tay naiyornos tako isnan Anakna ay si Jesu Cristo . Siya nan tet-ewa ay Dios ya nan malpowan nan fiyag ay maid pengpengna .
45012018	Recommendation	Mo wad-ay kafalinana , ippeyyo nan am-in ay kafaelanyo ta enkhagkhawis kayo isnan ib-ayo ay takho .
58010023	Faith	Eesten tako ya ad-i tako enchwadchwa isnan wad-ay ay namnamaen tako ay nakiornosan tako , tay si Apo Dios ay nen-ikali et kaaafolot .
43014027	Grace	“ Talna nan khayachek ken chakayo . Siya , ichowak ken chakayo nan talna ay wad-ay ken sak-en . Ya nan talna ay ichowak ken chakayo , et faken kag isnan ilan si talna ay ichowan nan takho isnan lofong . Ad-i kayo madchanakhan paymo omeg-egyat .
47005006	Faith	Siya chi nan khotokna ay tomotoled kami . Ammomi ay isnan sisya'y matatakhowan nan kalotaan ay awakmi , et adchawi kami ken Apo Jesus ,
43012047	Grace	Mo sino nan aped yangkhay manmannge isnan isos-olok ya ad-ina paat iyangnen , faken sak-en nan mangokom ay manosa ken siya . Tay egay ak inmali isnan lofong ay mangokom isnan takho , mod-i ket inmali ak ay mangisalak ken chaicha .
62003012	Sin	Ad-i tako koma ton-ochen si Cain ay takhon nan Chimonyo ya aped namatey isnan annochina . En na man pinatey nan annochina ay ? Tay naammowan ay ngaag pet nan cha na angnen ya nalenteg si annochina .
66016020	Description	Et am-in ay lota ay liliwesen si fayfay ya nan am-in ay filig et naamas cha .
58011012	Description	Isonga , olay mo kag natey si Abraham tay nalakalakay et , ngem nalpo ken siya nan kawanewaned ay kag nan kaad-achan nan tokwifi id chaya ya nan ad-i kafilang ay lakhan isnan ilit nan fayfay .
54001017	Faith	Machad-ayaw siya ay es-esang ay Dios ya eng-engkhana ay Ali ay ad-i katkatey ya ad-i maila . Siya nan matangtangad is eng-engkhana . Amen .
66014007	Faith	Infogfokhawna ay mangwanin , “ Iyegyatyo si Apo Dios , ya chayawenyo siya isnan katangtangachana , tay nay inomchan et nan en-okomana isnan katakhotakho . Chayawenyo siya ay nangaeb isnan chaya , nan lota , nan fayfay ya nan am-in ay eb-eb . ”
44006001	Description	Idwani ay cha et omangsan nan disipolos Jesus , ket ay nenmollotomot nan cheycha'y Judio ay Griego nan kalicha . Nenlili cha isnan ib-acha'y Judio ay Hebreo nan kalicha , tay kanancha ay kad-in ad-i maagtan nan nailekkasan ay iib-acha isnan inakhew ay machatchatag isnan cheycha'y nailekkasan .
60002021	Grace	Siya sa nan pangkhep Apo Dios issan nangayakhana ken chakayo , tay siya nan inangnen Cristo ay ensarminganyo isnan chadlos na nenlikhatan khapo ken chakayo ta wanwanchenyo siya .
53003010	Recommendation	Tay olay issan nakitey-anmi ken chakayo egaymi ngen infilin ken chakayo ay mo sino nan ad-i menlayad ay enchono , et ad-i akhes mangan ?
43003016	Grace	Tay chachama nan layad Apo Dios isnan takho isnan lofong , inchawchawna nan es-esang ay Anakna , ta olay sino ay mamati ken siya , et ad-i madchongaw mod-i ket wad-ay fiyagna is eng-engkhana .
44019015	Description	Ngem kinwanin nan anito ken chaicha , “ Ammok achi si Jesus ya si Pablo , ngem chakayo , sino kayo pan ? ”
66019019	Violence	Kek et inila san naoyong ay enkik-iwi ya nan am-in ay ali isnan lofong ya nan kasorchasorchachocha , et inmey cha finaloknit san chey ay ensasakay isnan enpokaw ay kafaryo ya nan cheycha'y sorchachona .
44027002	Description	Nenlokhan kami isnan bapor ay nalpo id Adrumeto ay nakasakhana ay omey isnan il-ili isnan Probinsiya ay Asia . Ib-ami si Aristarco ay iTesalonica ay sakop nan Macedonia .
58013003	Recommendation	Sesemkenyo nan cheycha'y maibfafalod ay kag kayo maitattapi ken chaicha . Sesemkenyo akhes nan cheycha'y enliglikhat ay kag chakayo nan cha enliglikhat , tay fakinlolota kayo akhes .
51003017	Recommendation	Ilaenyo mampay ta nan am-in ay ngag sisa ay angnenyo paymo appatenyo et angnenyo isnan ngachan Apo Jesus ay naiyornosanyo . Ya kad-in enyaman kayo ken Dios Ama maichalan ken siya .
48006006	Recommendation	Mo sino nan nasos-olowan isnan kalin Apo Dios masapol ay ifingayna nan am-in ay enkhawisan isnan mistolona .
44007005	Description	Maid inchowan Apo Dios ken siya is lotana , olay akit yangkhay ay mabfalin ay enkhatinana . Ngem inkalin Apo Dios ken siya nan nay ay ili ta enkwacha isnan wanen-edna , olay mo maid anakna issan chey ay timpo .
44007019	Description	Sinikasikapana nan ikik-it tako ya inpap-alikhatna chaicha ya pinilitna chaicha ay mangiwayang isnan midlagna is kadchela ta ad-i cha matakho .
43020003	Description	Sa et nalanigwat cha Pedro ya san disipolos ay ib-ana ya chinadchawescha nan liyang ay naikaofana .
44024016	Faith	Adi kad tay siya chi , ippeyko nan kafaelak isnan am-in ay angnek ta maid mafainak isnan sakhang Apo Dios ya isnan takho .
65001013	Description	Maiyalig cha isnan omos-osab ay talipyakew isnan fayfay , tay fomab-ala nan kafabfain ay okhalicha ay kag isnan fomab-alaan nan osab isnan ab-afikas ay talipyakew . Maiyalig cha akhes isnan follayaw ay maid osto is ayena . Chad-ama'y ab-afollinget nan naisakhana ay entey-ancha is eng-engkhana .
48001012	Description	Tay faken takho nan nenchawatak isna , ya faken cha's nangisolo ken sak-en . Si kannay Jesu Cristo nan nangipaammo ken sak-en isnan isos-olok .
45007005	Sin	Tay issan sisya ay nan awak tako yangkhay nan semsemken tako , et nan ngaag ay figfikhawen nan awak ay kag ipabpafichang nan lenteg nan enchonchono isnan awak tako ay mangifonga isnan kateyan .
54002007	Faith	Siya chi nan khotok nan nanotokana ken sak-en ay en-apostolna , ta ek ipalawag ya isolo nan kinatet-ewa isnan Gentil ta mamati cha . Tet-ewa sa , ad-ik eng-engag .
62003024	Faith	Nan takho ay mangiyangnen isnan filin Apo Dios , maiyornos cha ken siya , ya wad-ay siya ken chaicha . Siya na nan mangammowan tako ay wad-ay siya ken chatako , tay wad-ay nan Ispiritona ay inpateena ken chatako .
46010024	Recommendation	Masapol ay ilaen nan waschin esang nan enkhawisan nan ib-ana , ta faken yangkhay nan awakna nan semsemkena .
45012016	Recommendation	Masapol ay enkikinaawatan kayo . Faken nan tomongchowanyo nan anapenyo mod-i ket makiammoammo kayo isnan fanan-ig ay takho . Ad-iyo kanan ay kasisilifan kayo .
49004031	Recommendation	Sa et kaanenyo koma am-in nan sakit si semek , likhet , fonget , en-asifogtakan , pangaag ya apos . Faken chasa's ik-ikkanyo ,
51001025	Faith	Nenfalin ak ay faan nan am-in ay mamati , tay pinilin Apo Dios sak-en ay ensilfi isnan enkhawisanyo , ta ipaammok nan am-in ay kalin Apo Dios .
66001014	Description	Nan fookna et enpokaw ay kag nan kapokaw nan fook si karnilo , paymo nan kapokaw nan lifoo . Somili nan matana ay kag isnan enfidfichang ay apey .
47004015	Grace	Ya enkhawisanyo am-in chachi , tay isnan omangsanan nan mamati , omad-acha akhes nan fachang Apo Dios , ya siya akhes ay at omad-acha nan enyaman ken siya , ya siya nan kaidchayawana .
43006056	Faith	Mo sino nan mangan isnan awakko ya ominom isnan chalak et entetee ay maiyornos ken sak-en , ya wawawawad-ay ak akhes ken siya .
43011027	Faith	Sa na't kanan , “ Wen , Apo . Patiyek ay sik-a nan Cristo , ay Anak nan Dios , ay sadsad-enmi ay omali isnan lofong . ”
44002042	Faith	Sa cha't inpey nan timpocha ay nangad-achar isnan sos-olon nan apostoles , ya nakiam-among , ya kad-in nakikan cha ay manemsemek isnan Apo ya nakilol-owalo .
58001009	Grace	Laylaychem nan kinalenteg , sam et kholaen nan ngaag . Tay siya chi , sak-en ay Diosmo et linanaak sik-a isnan wadwad-ay ay mangipalal-ayad ken sik-a mo nan iib-am . ”
44012002	Violence	Inpapotlongna nan olon Santiago ay etad Juan .
55002016	Recommendation	Ad-im chengchengngen nan maid silfina ay ap-apat ay maid ischona maipoon ken Apo Dios . Tay siya chi nan onanig mangiyadchawi isnan takho ken Apo Dios .
62003015	Sin	Olay sino ay menkhola isnan ib-ana , et maifilang ay enpatey , ya ammoyo met ay nan enpatey maid ken siya nan fiyag ay eng-engkhana .
43021015	Faith	Issan nakakkanancha , kinwanin Jesus ken Simon Pedro , “ Simon ay anak Juan , wadwad-ay ngen nan layadmo ken sak-en mo nan layad nan tapina ay naycha ? ” Sa na't kanan , “ Wen , Apo , ammom met ay laylaychek sik-a . ” Kinwanin et Jesus , “ Mo siya sa , tokkhongam et nan korderok . ”
46012008	Grace	Isnan esang , ichawchawna nan kafaelana ay mangifaag isnan silib Apo Dios . Isnan esang , ichawchawna nan kafaelana ay mangilatak isnan ayen nan kalina .
44007013	Description	Issan maikadwa ay inmayancha , inpaammon et Jose nan awakna isnan et-adna et siya chi nan nangammowan nan Faraon isnan pangafong Jose .
60003010	Recommendation	Tay kanan nan naisolat ay kalin Apo Dios , “ Mo sino nan menlayad isnan nalagsak ay fiyag , ya ta ilaena nan kakhawisan , masapol ay mey-ana nan chilana ya topekna ta maid fomala is ngaag paymo engag .
44004032	Description	Naornos cha am-in ay mamati ya es-esang nan semek ya pangkhepcha . Ya egay inimotan nan olay sino ken chaicha nan wad-ay ken siya mod-i ket nensisinniglat cha isnan am-in ay wad-ay ken chaicha .
46015003	Grace	Idwani , siya chana nan kapapatekhan ay naipaammo ken sak-en ya siya akhes nan insos-olok ken chakayo : Natey si Cristo ta kaanena nan fasol tako , maiyafoloy isnan naisolat ay kalin Apo Dios ay at maangnen .
66018024	Violence	Siya chi nan chosa nan Babilonia tay naaspowan ischi nan inmayosan nan chalan nan cheycha'y mamadton Apo Dios ya nan takhona , ya olay sino ay takho ay napatey isnan lofong .
44013048	Faith	Nenlal-ayad nan cheycha'y Gentil issan nanngelancha , ya inpategcha nan kalin Apo Dios . Ya am-in ay inischon Apo Dios ay maagtan is fiyag ay maid pengpengna et namati cha .
66022020	Description	Sak-en ay Jesus ay manistikho isnan naycha am-in , et kanak en , “ Tet-ewa , ad-i omannong et kaanali ak ! ” Siya et mampay . Omali ka Apo Jesus !
50004009	Recommendation	Iyangnenyo nan cha yo sinos-olo ya chinnge ken sak-en ya nan chinawatyo ken sak-en ay ekhad , sa yo't wanchen nan inilayo ay okhalik . Et mo siya chi nan angnenyo , at wad-ay ken chakayo si Apo Dios ay poon si talna .
53003015	Recommendation	Ad-iyo magtek kholaen , mod-i ket tokhonenyo siya ay kag yo akhi kannay .
51002008	Recommendation	Mey-anyo mampay ta ad-i kayo masalacheyan ay enfalin ay falod si takho isnan kag khawigkhawis ay ilan si sos-olocha , ay maid pet kinatet-ewana . Maid silfin nan kag tosa ay sos-olo ay malpo isnan ekhad si kalotaan ay takho ya nan anito , ya ad-i maiyafoloy ken Cristo .
50003014	Faith	engkhana isnan kifosna ta asop ya alaek nan ichawchaw Apo Dios , tay siya nan pangkhepna isnan mangayakhana ken sak-en id tongcho maichalan ken Cristo Jesus .
56002014	Faith	Inchowana nan awakna ta sobfotena chatako isnan kamabfalin nan am-in ay kinangaag , ta enfalinena chatako ay entakhona , ay nadchalos isnan okhali ya mamangset ay mangiyangnen isnan khawis .
43005024	Faith	“ Tet-ewa kanak ken chakayo , nan mannge isnan kalik ya mamati isnan namaa ken sak-en , et wad-ay fiyagna ay maid pengpengna . Ya ad-i maokom ay machosa , tay apchas naikasiw isnan kadchosaana , ta enfiyag is engkhana .
66021015	Description	San anghel ay nakitot-oya ken sak-en , et wad-ay nan ineegnana ay lokod ay fallitok ay ilokodna isnan ili , isnan am-in ay pantewna ya isnan aladna .
50003019	Sin	Id inferno nan ayencha , tay nan fikhawen nan awakcha nan paspasiyat-encha ya siya nan alig dioscha . Ya ento mo fomain cha isnan ik-ikkancha , ket ay onanig cha ichad-ayew chachi ! Nan wad-ay isnan kalotaan nan kawad nan semekcha .
54003006	Sin	Masapol ay faken kalamlamot isnan pammati tay ta ket lang chomayew , ya awni et maokom ay machosa kag isnan Chimonyo .
65001003	Recommendation	Iib-ak ay laylaychek , olay mo chachama nan layadko ay mensolat ken chakayo maipoon isnan kaisalakan tako am-in ay mamati , ngem egay ak tay inammowak ay masapol ay tokhonek chakayo ta estenyo ay mangitakcheg isnan pammati ay namipingsan ay inchowan Apo Dios isnan takhona .
44004002	Description	Linilikhetcha cha Pedro tay isos-olocha ay si Jesus et kasin natakho isnan etey ya siya nan mangipaila ay nan matey et kasin matakho .
66018005	Sin	Tay naetet-en nan fasolna engkhana id chaya , ya sesemken Apo Dios nan kinangaagna ta chosaena .
43004046	Description	Kasin inmey cha Jesus id Cana ay sakop nan Galilea , ay nangipafalinana isnan chanom is fayas . Idwani , wad-ay id Capernaum nan esa'y okom ay masasakit nan fab-alona .
45012011	Recommendation	Ad-i kayo somangsanga , mod-i ket enkakhet kayo , ta al-aligwat kayo ay ensilfi ken Apo Jesus .
60001008	Faith	Egayyo inil-ila , ngem laylaychenyo kayet siya . Olay mo ad-iyo iilan siya idwani , khechangna ay mamati kayo kayet ken siya , ya enlal-ayad kayo isnan maid makaifallikas ay lagsak ay en-iso isnan wad-ay id chaya ,
62004013	Grace	Siya na nan mangammowan tako ay maiyoornos tako ken siya ya wad-ay siya ay entetee ken chatako , tay inpateena ken chatako nan Ispiritona .
43019029	Description	Idwani , tay wad-ay ischi nan masosokong ay sinmoka ay fayas , intapekcha't nan enyam-es ay manosop isnan fayas sa cha't inpey isnan chapong ay makwanin hisopo ya inkaw-edcha is katopek Jesus .
51001013	Grace	Insalakana chatako isnan ab-afollinget ay kamabfalin Satanas , ya inyatona chatako isnan en-ap-apowan nan Anakna ay laylaychena ,
45016017	Recommendation	Iloneloneyko ken chakayo ay iib-ak , ta ilaenyo ay khawis nan cheycha'y enpawad-ay isnan masossosmaan ya maisagkhawan nan mamati , ya mangap-apos isnan naisos-olo ken chakayo ay chinawatyo . Komasiw kayo ken chaicha .
45012007	Recommendation	Mo naischo ken chatako nan silib ay mamachang isnan ib-a tako , siya chi's angnen tako . Mo nan en-isolo nan inischona , esten tako .
43016023	Faith	“ Mo omchan nan chey ay akhew , at maid salodsochenyo ken sak-en . Tet-ewa kanak ken chakayo , mo ngag sisa nan kedchawenyo ken Ama isnan naiyornosanyo ken sak-en , et ichowana ken chakayo .
66021019	Description	Nan pegnad nan alad nan ili et naar-arkosan isnan teketeken ay ilan si nenkapateg ay fato : nan inmona ay pegnad et haspe , nan maikadwa et safiro , nan maikatlo et kalsedonia , ya nan mikap-at et esmeralda .
59004017	Sin	Adi kad nan takho ay mangammo isnan khawis ay ikkan , ya ad-ina angnen , et enfasol siya .
66019005	Faith	Kek et chinnge nan nenkali is kakawad nan tronon Apo Dios ay nangwanin , “ Chayawenyo nan Dios tako , am-in kayo ay faana . Am-in kayo ay mangiyegyat ken siya , matangad paymo fan-ig , chayawenyo siya . ”
47005002	Faith	En-anaanana tako tet-ewa idwani , ya lalaychen tako ay masokatan et nan nay ay awak tako isnan falo ay awak id chaya ,
48006004	Recommendation	Nan koma angnen tako et waschin manmanmek isnan ang-angnena . Et mo tet-ewa'y khawis nan ik-ikkana , mabfalin ay siya chi nan ilal-ayadna , ta ad-ina mang-ey ikis-o nan cha na angnen isnan cha angnen si tapina .
46007036	Recommendation	Idwani , mo wad-ay nan en-asilayad ay fab-alo ya magmagkit ay kasin nentot-oya ta ad-icha itoloy nan nentolakhancha ay en-asawa-an , sa et awni ya ket maliknan nan lalaki ay ad-i makaikatpe ya lalaychena'y mangiyamong isnan fafai , khawis mo kasina tot-oyyen siya ta en-asawa cha et . Mo siya chi maid fomasolana .
43016002	Violence	Tay at telachencha chakayo isnan sinagoga . Faken yangkhay sa , mod-i ket omali ay omali kayet nan timpo ay nan menpatey ken chakayo , et kanancha mo ichayawcha si Apo Dios isnan angnencha .
66015001	Description	Ya kek et inila nan teken kayet ay sinyal id chaya ya chadlos omipataa . Inilak nan pito ay angheles ay nangiyali isnan pito ay kakaegyat ay likhat . Siya chana nan anongos si likhat ay mamengpeng isnan songet Apo Dios ay manosa isnan takho .
43018023	Description	Sa et kanan Jesus , “ Mo ngaag nan kinwanik , kanam mo ngag nan enngaakhana . Ngem mo osto nan kinwanik , ngag nan aped mo somodpakan ? ”
50004003	Recommendation	Ya sa et sik-a ay taltalkek ay kadwak , kedchawek ta fachangam nan cheycha'y fabfafai . Tay chaicha nan chadlos nakidkidno ken chakami isnan nangitakchekhanmi isnan Khawis ay Chamag . Siya , finachangancha chakami ken cha Clemente ya nan tapina akhes ay nakidkidno ken sak-en , ay naisolat nan ngachancha isnan liblon Apo Dios ay nailistaan nan cheycha'y wad-ay fiyagcha ay maid pengpengna .
66016006	Sin	Tay nan cheycha'y nangipachala ay namatey isnan takhom ya nan mamadtom , et chaicha idwani nan cham met laeng painomen is chala . Siya chadlo chi nan khanafencha khapo isnan inang-angnen cha issan chey ! ”
45006002	Sin	Ad-i mabfalin ! Tay naafak et nan kafaelan nan ngaag ken chatako , ento nan ikkana ay itoloy tako kayet ay enfasofasol ?
66017011	Violence	Nan chey enkik-iwi ay wad-ay issan chey ya namaid , et siya nan mikawalo ay ali ay maifilang isnan cheycha'y pito , ya at omey isnan kapakawasana .
48004030	Recommendation	Ngem olay mo siya chi , ngag nan kanan nan naisolat ay kalin Apo Dios ? Kananan , “ Tellachem nan sana'y faa ya nan anakna , tay ad-i mabfalin ay makitawid nan anak si faa isnan anak nan nawaya ay fafai . ”
54006009	Sin	Ngem nan takho ay nan fomaknangancha nan an-anapencha et kad-in makna cha isnan sailo , ya masalacheyan cha isnan linilewlew ya omipasakit ay pangkhepcha ay mangiyey ken chaicha isnan eng-engkhana ay madchongawancha .
66017016	Violence	Nan cheycha'y sinpoo ay ali ay siya san cheycha'y inilam ay sakkhod , ya nan enkik-iwi , et kholaencha san asi ay fafai , ya ikaancha am-in nan wad-ay ken siya engkhana'y malafosan . Sa cha't kanen nan awakna ya poowancha kayet siya .
46008003	Faith	Ngem teken isnan takho ay menlal-ayad ken Apo Dios , siya nan figfikhen Apo Dios ay anakna .
45003009	Sin	Ngag et nan kanan tako pet ? Mabfalin ngen ay kanan tako en naon-oney nan Judio ? Ad-i . Tay inpailak et ay en-iso nan Judio ya nan Gentil , wad-ay cha am-in isnan kamabfalin nan fasol .
44007041	Sin	“ Ya ket cha't tet-ewa khinmaeb is ap-aped koyaw si faka sa cha't nenchaton ischi ya inlagsakancha nan khinaebcha kannay .
66009020	Sin	Nan cheycha'y takho ay nataynan ay eg-ay natey isnan chey ay kakaegyat ay likhat , et khechangna ay eg-aycha kayet chinokokhan nan manad-ayawancha isnan anito ya nan khinag-aebcha ay dioscha , kag isnan tinagtakho ay nakhaeb is fallitok , silver , khaching , fato ya kaew , ay ad-i makaila , makadnge paymo makachalan .
47005011	Faith	Idwani , tay ammomi ay kakaegyat nan kaokoman ken Apo Jesus , ippeymi nan kafaelanmi ay mangawis isnan takho . Ammon Apo Dios nan katatakhomi , ya asop ya siya akhes isnan semekyo .
49002003	Sin	Tet-ewa , am-in tako issan chey , et siya chi nan cha tako inik-ikkan . Inab-afolot tako nan isyangkhay ay fikhawen tako , am-in ay ngag sisa'y laylaychen nan awak tako paymo semek tako . Kag tako isnan tapina ay takho , et pad-anen tako ay pad-anen nan songet Apo Dios .
44002040	Recommendation	Angsan kayet nan inloneloney Pedro ay tokhona ken chaicha . Kinwanina , “ Enpaisalak kayo ta ad-i kayo maitapi ay machosa isnan naycha'y takho ay naikfis nan akkhocha . ”
45008013	Faith	Tay mo nan figfikhawen nan awakyo nan ang-angnenyo , at matey ya machosa kayo . Ngem mo iyornosyo nan awakyo isnan Ispirito Santo ya isnan kamabfalina chokokhanyo nan ngaag ay okhaliyo , at matakho kayo is eng-engkhana .
45010011	Faith	Tay siya akhes nan naisolat ay kalin Apo Dios ay mangwanin , “ Maid masaew isnan cheycha'y mamati ken siya . ”
45001008	Faith	Laychek ona ay enyaman ken Apo Dios maichalan ken Jesu Cristo khapo ken chakayo am-in , tay madmadnge isnan olay entona ay ili ay namati kayo ken Apo Jesus .
52001004	Faith	Iib-ami ay laylaychen Apo Dios , ammomi ay pinilin Apo Dios chakayo .
60004008	Recommendation	Nan kaammechan isnan am-in , et ippeyyo nan semekyo ay enlilinnayad , tay siya nan mangaan isnan ngaag ay semek tako isnan angsaangsan ay kinomsawan nan ib-a tako .
44027001	Description	Tay naolog et ay maligwat kami ay omey id Italia , inpakarkhocha si Pablo ya nan tapina ay falod ken Julio ay esang ay kapitan si sosorchacho ay makwanin “ Kompanya nan Emperador ” , ta enbapor kami .
66015003	Faith	Et cha cha chag-ayen nan kantan cha Moises ay faan Apo Dios ya nan Kordero . Kinwanichan , “ Apo ay Dios , ay Makabfalin isnan am-in , machad-ayaw ya katataa nan cham ik-ikkan ! Sik-a nan Alin nan kailiili . Nalenteg ya tet-ewa nan ang-angnem .
60002002	Faith	Maiyalig kayo koma isnan kafab-ala ay ong-onga ay manachawat isnan soson nan inana . Chadchawatenyo nan kalina ay kag isnan maeew-ew ay ong-onga , ta maengngan nan pammatiyo ya maisalakan kayo ,
66014013	Faith	Kek et chinnge nan kali ay nalpo'd chaya ay nangwanin , “ Isolatmo na : Mailapo idwani , naoney nan cheycha'y matey isnan maiyornosancha ken Apo Jesus . ” “ Tet-ewa sa , ” kinwanin nan Ispirito Santo . “ Naoney cha tay at omibfay cha isnan likhatcha , ya tay maitattakin ken chaicha nan sofalit nan khawis ay inik-ikkancha . ”
59001027	Faith	Nan nadchalos ay angnen ay enchayaw ay maid kasina kakwaniyan isnan sakhang Dios Ama et siya na : nan mamachang isnan nangoso ya nailekkasan isnan likhatcha , ya nan kaikasiwan isnan kinalokhit nan lofong .
51002004	Recommendation	Kanak na ta maid takho is manailo ken chakayo isnan makaaw-awis ay kalicha .
66005013	Description	Sak et chinnge akhes nan kalin nan am-iam-in ay winad-ay Apo Dios : id chaya , is kalota , isnan kawad nan natey ya is kafayfay . Wad-ay cha am-in ay nangwanin , “ Machad-ayaw is eng-engkhana nan Dios ay tomotokcho is katrono ya nan Kordero . Machad-ayaw , maipateg ya matangtangad cha ay kawad nan kamabfalin . ”
66008008	Description	Sa et nentrompeta nan maikadwa ay anghel , et inilak nan ilan si kag at-atakchag ay filig ay cha mapoowan , ya naibkas is kafayfay . Ya ket nenfalin si chala nan pagkatlon nan fayfay ,
44007058	Violence	ya nen-iwasitcha is kailit nan ili ay namabfaog ken siya . Sa et nan cheycha'y tistikho ay cha makifaog , insaadcha nan kakhaycha is kasikin nan esa'y fab-alo ay enngachan si Saulo .
45015011	Faith	Ya wad-ay kayet nan naisolat ay mangwanin , “ Chayawenyo si Apo Dios , am-in kayo ay Gentil . Ya am-in kayo ay wad-ay isnan olay entona ay ili , chayawenyo siya . ”
45011036	Faith	Tay siya met nan nangaeb isnan am-iam-in , ya wawawawad-ay cha am-in khapo ken siya , ya pala isnan kaidchayawana . Machad-ayaw siya is eng-engkhana . Amen .
43001029	Faith	Kawaksana , inilan Juan si Jesus ay omal-ali sa na't kanan , “ Naay nan Korderon Apo Dios ay mangaan isnan fasol nan katakhotakho .
58011031	Description	Khapo isnan pammatin Rahab ay asi ay fafai ischi ay ili , egay naitapi isnan nateyan nan kakailiyana ay ad-i mamati ken Apo Dios . Inpailana nan pammatina isnan nenmangiliyana ay khawis isnan cheycha'y nafaa ay nen-as-as .
43010010	Grace	Maid kasin teken si aliyen nan mangaakew , mod-i yangkhay mangakew , enpatey ya enpakawas . Sak-en , inmali ak ay mangigwa isnan takho isnan khawigkhawis ay fiyag , ay mam-aid kolangna .
50003020	Faith	Ngem chatako teken , tay id chaya kannay nan ili tako , ya siya chi nan malpowan nan sadsad-en tako ay omisalak , ay siya si Apo Jesu Cristo .
45015007	Recommendation	Idwani siya na nan kanak ken chakayo : Chawatenyo nan ib-ayo ay mamati , ay kag nan inangnen Cristo ay nanawat ken chakayo , tatno machad-ayaw si Apo Dios .
44021024	Recommendation	Ifowegmo chaicha is kaTimplo ta makiangnen ka isnan kaiyangnenan nan maipachalosan . Sa et sik-a nan enkhastos isnan kaiyangnenan nan inkalicha ta sa cha't maapolokhan . Tay mo siya na nan angnem at maammowan isnan olay sino ay maid pet kinatet-ewan nan chinchinngecha maipoon ken sik-a , mod-i ket cham iyangnen nan lenteg Moises .
45004012	Faith	Ya si ama'y Abraham akhes nan aman nan Judio ay egay yangkhay kasegyatan mod-i ket isnan am-in ay matatakhowancha , et entatalek cha akhes ken Apo Dios ay kag ken siya issan egayna kasegyatan .
44001026	Description	Sa cha't nenfonot mo sino nan mapili ken chaicha . Et si Matias nan nabfonotan ay naitapi isnan sinpoo ya esang ay apostoles .
45004007	Grace	Kinwanina , “ Naoney nan takho ay napakawan nan fasolna , ya nakaan nan kinangaagna .
66011004	Description	Nan naycha ay chwa ay tistikhok , et chaicha nan nakwani id sangad-om ay chwa ay kaew ay olibo , ya chwa ay pagsilawan isnan sakhang Apo Dios ay Apon nan lofong .
59004009	Recommendation	Ingoyosyo , isangayo ya iyakhayo nan fasolyo . Ento mo en-ang-ango kayo , en-akha kayo koma , ya sokatanyo nan lagsakyo is fafawi .
64001011	Recommendation	Aloyosko , ad-im tonton-ochen nan ngaag , mod-i ket nan yangkhay khawis nan wanchem . Tay nan mangangnen isnan khawis , siya nan naiyanak ken Apo Dios , ngem nan mangangnen isnan ngaag , ad-ina figfikhen si Apo Dios .
45004011	Faith	Nasegyatan siya ta siya chi nan maton ay mangipatet-ewa ay infilang Apo Dios ay nalenteg siya khapo isnan pammatina issan sisya'y egayna nasegyatan . Tay siya chi nay et siya nan makwani ay aman nan am-in ay mamati ken Apo Dios , ay infilangna ay nalenteg khapo isnan pammaticha , olay mo egay cha kasegyatan .
45006007	Grace	Tay nan natey , et mawayaan isnan kamabfalin nan ngaag ken siya .
47004010	Faith	Sarcha fiyag kami ay kag ken Jesus isnan olay entona ay omay-ayanmi , ta maila koma nan kamabfalin nan fiyagna isnan nay ay awakmi .
50002021	Sin	Am-in nan tapina , et nan enkhawisancha yangkhay nan pasiyat-encha ya faken nan laychen Jesu Cristo .
58011011	Faith	Si Sara , khapo isnan pammatina , olay mo linmafes nan tawena , naagtan kayet is kafaelana ay omanak , tay finigfigna ay kaaafolot si Apo Dios ay nen-ikali ken siya .
43006039	Grace	Et siya na nan nemnem nan finmaa , ta ilaek ta ad-ik chongawen nan olay sino ay inchowana ken sak-en , mod-i ket ta kasik takhowen chaicha isnan omochi ay akhew .
46008006	Faith	ngem ken chatako ay mamati , es-esang yangkhay nan Dios . Siya nan Ama tako ay nalpowan nan am-iam-in ay nawad-ay , ya siya nan osto ay ayen ya khotok nan matatakhowan tako ay mamati . Es-esang akhes yangkhay nan Apo tako ay siya si Jesu Cristo . Naichalan ken siya nan nangab-an Apo Dios isnan am-iam-in , ya siya akhes nan nangaeb ken chatako ay entakhona .
52003006	Description	Ngem idwani nay sinmakhong et si Timoteo ay kalkalpo ken chakayo , ya khawis nan inpachamagna maipoon isnan pammati ya layadyo . Infaagna akhes ay kad-in malaylaychan kayo ay manmanmek ken chakami , ya mail-iliw kayo akhes ken chakami ay kag isnan iliwmi ken chakayo .
60005004	Grace	Et isnan omaliyan Cristo ay Entongcho ay Pastor , et chawatenyo nan katangtangachanyo ay korona ay ad-i paat mamaid nan langlangna .
47003012	Faith	Idwani tay wad-ay chi ay namnamaenmi , natoled kami ,
61002012	Sin	Ngem nan naycha ay takho , et am-amsiwencha nan ad-icha maawatan , ya nan fikhaw si awakcha nan manetengngel ken chaicha , ay kag isnan atap ay enkik-iwi ay ad-i ensemek . Alig cha isnan enkik-iwi ay maid ensilfiyan nan fiyagcha , mod-i ket aped cha madmadpap ay mapatey . At mapakawas cha ay kag isnan enkik-iwi ,
43012006	Sin	Ngem si Judas , egayna kinwani chi mo ke tay isakitna nan posi , mod-i ket tay mangaakew siya ya siya akhes nan mangeegnan isnan sipingcha , ya cha na iliwet nan tapina ay naipaigto ken siya .
62004016	Faith	Adi kad siya chi nan mangammowan tako ya mentalkan tako isnan layad Apo Dios ken chatako . Si Apo Dios nan poon si layad , et nan takho ay kawad nan layad , maiyoornos ken Apo Dios , ya wad-ay si Apo Dios ay entee ken siya .
44011019	Description	Idwani , kakwasan nan napateyan Esteban , naipap-alikhat nan cheycha'y mamati sa cha't inmapok . Wad-ay cha nan inmey id Fenicia , id Chipre ya id Antiokia ay en nangifab-aag isnan kalin Apo Dios , kecheng magtek yangkhay nan ib-acha ay Judio is nangifag-ancha .
54006006	Faith	Chakchake tet-ewa nan fongaen nan takho ay mamatpateg ken Apo Dios mo ket mamang-ep isnan wad-ay ken siya .
66013007	Violence	Naipalofos siya akhes ay menfaloknit ya mangafak isnan takhon Apo Dios , ya naagtan is kalebfengana ay mangiyap-apo isnan am-in ay ilan si takho ay nateketeken nan ekhad ya kalicha isnan olay entona issa ay ili .
60002020	Faith	Tay ay ke na sa sobfalitan chakayo mo anosanyo nan lebfengna ay kadchosaanyo isnan ngaag ay inangnenyo ? Ngem mo anosanyo nan mapalikhatanyo isnan khawis ay angnenyo , siya chi nan ichayaw Apo Dios .
58009015	Grace	Tay siya chi , si Jesus nan mangitot-oya isnan falo ay tolag , ta makatawid nan am-in ay inayakhan Apo Dios isnan inkalina ay maid patengkhana . Siya chi tay natey si Cristo ay nanfot ken chaicha ta mapakawan nan fasol ay inang-angnencha issan timpon nan inmona ay tolag .
45006001	Sin	Ngag et kay nan kanan tako ? Ay ke tako kayet itot-oloy ay enfasol ta onanig omad-acha nan fachang Apo Dios ken chatako ?
49005004	Recommendation	Ad-i maifakhay nan nalokhit ya asi ay ap-apat paymo tayoktok ay mid posegna isnan takhon Apo Dios . Tay nan koma angnen tako et enyaman tako yangkhay ken Apo Dios .
66006008	Violence	Idwani ya ket ay inilak nan inmopsaopsat ay kafaryo . Nan ngachan nan chey ensasakay et Etey , ya oonochen nan nenngachan si Hades ay tey-an si natey . Naagtan cha's kalebfengancha ay mangiyapo ya menpatey isnan pagkap-at nan takho isnan lota isnan pawad-ayencha ay khofat , fitil , pisti ya nan atap ay enkik-iwi ay osalencha .
45004016	Faith	Tay siya chi , nan inkalin Apo Dios , et mabfalin yangkhay isnan cheycha'y entalek ken siya khapo isnan fachangna , tatno wad-ay ay wad-ay nan chey ay ilayadna ay inkalina isnan am-in ay makwanin waned Abraham . Et faken yangkhay nan Judio ay naigwaan nan lenteg nan manawat ischi , mod-i ket am-in nan wad-ay pammaticha ay kag ken Abraham . Tay maifilang ay siya nan ama tako am-in ,
44028018	Description	Issan nanomaryaancha ken sak-en , inammowancha ay maid khotokna is lebfengna ay mapateyak , et nay laychencha ay omipalofos .
45009016	Grace	Adi kad kaawatan ay ad-i paat maifilang nan semken nan takho ay chawaten paymo nan ipapaticha ay angnen , mod-i ket nan yangkhay seg-ang Apo Dios .
46010008	Sin	Ad-i tako akhes angnen nan asi ay kag isnan tapina ken chaicha , tay siya nan ket ay namatteyana isnan chwan poo ya tolo ay lifo ken chaicha isnan sin-akhew yangkhay .
45007023	Sin	ngem figfikhek ay teken ay lenteg nan mamab-aa isnan awakko ya mangon-onong isnan lenteg ay tan-oyan nan semekko . Et kag ak mabfafalod isnan chey ay lenteg ay wad-ay isnan awakko ay kad-in mangischo ken sak-en ay enfasol .
58006001	Faith	Tay siya chi , mat-an tako ta faken nan inmona ay sinos-olo tako maipoon ken Cristo nan pidwapidwaen tako , mod-i ket paengnganen tako nan pammati tako . Ad-i tako mang-ey kasin toytotoytoyen nan pegnad nan pammati ay naycha : nan manokokhan isnan maid silfina ay inang-angnen tako , ay etey yangkhay nan enfanakhana ; nan pammati ken Apo Dios ;
46016011	Recommendation	Ilaenyo ta maid mangong-ongos ken siya , mod-i ket paligwatenyo siya ay tomoli ken sak-en ay enkhagkhawis . Tay siya ya nan iib-ana nan sasad-ek .
59002014	Faith	Iib-ak , mo wad-ay mangwanin mamati siya ngem ad-ina tet-ewaan isnan angnena , ngag kay nan enkhawisana ? Ay ke mabfalin ay isalakan nan pammatina siya ?
43007025	Description	Kinwanin et nan tapin nan iJerusalem , “ Ay ke faken si ton-a san laychencha'y pateyen ?
43020022	Faith	Osto ay kinwanina chi , sinop-oyana chaicha ay nangwanin , “ Chawatenyo nan Ispirito Santo .
45010003	Sin	Et tay ad-icha figfikhen nan angnen Apo Dios ay mangifilang isnan takho ay nalenteg ken siya , nan yangkhay kanancha nan ipapaticha ay maangnen ay enfalin ay nalenteg , ya iyad-icha nan angnen Apo Dios ay mangifilang isnan takho ay nalenteg ken siya .
62005010	Faith	Nan tet-ewa ay mamati isnan Anak Apo Dios , et liknaena nan kinatet-ewan nan patpatiyena . Ngem nan ad-i mamati isnan kinwanin Apo Dios , ippeyna ay engngakhan si Apo Dios , tay ad-ina patiyen nan infakhan Apo Dios maipoon isnan Anakna .
43014012	Faith	“ Tet-ewa kanak ken chakayo , mo sino nan mamati ken sak-en , at angnena akhes nan ang-angnek , ya at wadwad-ay kayet nan angnena mo nan cheycha'y inangnek , tay at omey ak ken Ama .
56002009	Recommendation	Tokhonem akhes nan cheycha'y faa ta maiyornos cha isnan ap-apocha , ta palaylaychencha chaicha isnan am-in ay angnencha . Masapol ay ad-icha sopsoplaen chaicha ,
58012015	Recommendation	En-annad kayo ta maid masaew ay manawat isnan fachang Apo Dios , ya ta maid ken chakayo nan enlamotan nan khiwachay ay semek ay fomkhas is kholo , tay makaalis nan khiwachayna isnan katakhotakho .
54003007	Recommendation	Masapol akhes ay napateg siya isnan ad-i mamati tay mo ad-i , awni't maang-ango siya ya makna isnan salachey nan Chimonyo .
49004007	Grace	Ngem isnan waschin esa'y mamati , nateketeken nan inlayad Cristo ken chatako ay kafaelan tako ay maiyafoloy isnan laychena ay igwa .
66016003	Description	Sa et inkoyag nan maikadwa ay anghel nan wad-ay isnan mallokongna isnan fayfay , ya ket ay nenfalin ay kag chalan si natey nan chanom , et natey am-in nan enfib-iyag sidi .
49006006	Recommendation	Ad-iyo yangkhay angnen chi mo wad-ay cha ay mangiila ta palaychenyo chaicha , mod-i ket tay faan Cristo chakayo ippeyyo nan kafaelanyo ay mensilsilfi tay siya nan laychen Apo Dios .
60003016	Recommendation	Ngem ilaenyo ta wad-ay anos ya pategyo isnan manongfatanyo ken chaicha . Ilaenyo akhes ta sisyasisya ay khawis nan semekyo , ta maid maifafainanyo mo wad-ay mangipangaag ken chakayo isnan khawis ay cha yo angnen isnan mangab-abfolotanyo ken Cristo , et khechangna ay chaicha kannay nan mafainan isnan cha cha kinwani .
43006040	Faith	Tay nan nemnem Ama , et mo sino nan mamigfig isnan Anakna ya mamati ken siya , et maagtan is fiyag ay maid pengpengna . At sak-en nan mamangon ken siya isnan etey is kaomodchiyan si akhew , ” kinwanin Jesus .
44012023	Violence	Faagna ya ket ay inpasakit nan anghel Apo Dios siya tay inlal-ayadna nan chayaw ay omey koma ken Apo Dios . Sa et nafikhis nan awakna ya natey .
47001003	Grace	Machad-ayaw nan Dios ya Aman nan Apo tako ay si Jesu Cristo . Siya nan Ama ay maseg-ang ya nan Dios ay mangipabpafikas isnan takhona isnan olay ngag ay timpo .
54001006	Sin	Wad-ay cha nan tapina ay aped nangiwayang isnan khawis ay okhali et nan ap-apat ay maid enfanfanakhana nan chonchonnencha .
45001016	Faith	Ad-i ak mabfain ay mangitakcheg isnan Khawis ay Chamag , tay siya chi nan kamabfalin Apo Dios ay mangisalak isnan am-in ay mamati . Naipaammo ona na isnan Judio sa et isnan am-in ay takho .
46003011	Description	Tay maid kasin teken si mabfalin ay pegnad nan pammati mod-i si Jesu Cristo yangkhay , ay apchas naipegnad .
49005033	Recommendation	Adi kad siya na nan tokhonko isnan inasaw-an : Sik-a ay lalaki , masapol ay laychem nan asawam ay kag isnan menlaycham isnan awakmo . Kag akhes ken sik-a ay fafai masapol ay patkhem nan asawam .
51002013	Grace	Issan chey , alig kayo natey isnan sakhang Apo Dios tay isnan komkomsawanyo , ya tay Gentil kayo ay natlad ken siya . Ngem idwani , isnan naiyornosanyo ken Cristo , intapin Apo Dios chakayo ken siya ay kasin natakho , ya pinakkawana am-in nan fasol tako .
54004014	Recommendation	Ad-im iwayang nan kafaelan ay inlayad nan Ispirito Santo ken sik-a ay naipadto issan nangilowalowan ya nangipatangan nan amam-an nan mamati isnan limacha ken sik-a .
66021001	Description	Osto ay siya chi kek et inila nan falo ay chaya ya lofong . Tay naamas san sikhod ay chaya ya lofong , ya maid et fayfay .
52005016	Recommendation	Kad-in enlal-ayad
66009006	Description	Isnan chey ay lima ay fowan , et sesesesemken nan takho ay matey cha koma et yangkhay , ngem ad-i mabfalin . Siya , olay mo lalaychencha , ad-i paat omchan nan etey ken chaicha .
52004014	Faith	Patiyen tako ay si Jesus natey ya kasin natakho , ya siya akhes ay patiyen tako ay maangnen isnan matey ay naiyornos ken Jesus . At ipaifoweg Apo Dios chaicha ken Jesus isnan omaliyana .
62004015	Faith	Olay sino ay mamigfig ya mangifaag ay si Jesus nan Anak Apo Dios , et wad-ay si Apo Dios ay entee ken siya , ya maiyornos siya ken Apo Dios .
49004022	Recommendation	Idwani , chokokhanyo nan sikhod ay okhaliyo ay nangichalan isnan sikhod ay fiyagyo . Siya chi nan okhali ay cha fang-esen nan fikhaw ay cha manailo ken chakayo .
43010009	Grace	Tet-ewa , sak-en nan segpan , ya mo sino nan somkhep ay manalan ken sak-en , et enkhagkhawis . Ya kag cha karnilo ay nawaya ay somkhep ya fomala ay en men-ang-anglod .
58011037	Violence	wad-ay akhes nan finaofaogcha ay nammatey ; wad-ay cha nan linakhachicha ay nangedwa isnan awakcha ; ya wad-ay cha nan pinateycha isnan fadyok . Ya nan tapina , maid mabmabfalincha ya nenlikhelikhed ay aped yangkhay nenfafacho is kochil si karnilo ya karching , sa cha't nachopichopis ya naipap-alikhat .
62002029	Faith	Ammoyo met ay nalenteg si Apo Dios . Tay siya chi figfikhenyo achi ay am-in ay nalenteg nan okhalicha et naiyanak ay en-an-akna .
44013047	Grace	Tay siya na nan infilin Apo Dios ken chakami isnan nangwaniyanan , ‘ Inpeyko chakayo ay alig silaw isnan cheycha'y Gentil ta ipaammoyo nan maipoon isnan kaisalakan , olay entona isnan lofong . ’ ”
47004002	Faith	Nan magtek angnenmi , et ad-iyenmi nan am-in ay kafabfain ay cha itabtafon ay ik-ikkan , ya maid siksikapanmi . Ad-imi fab-aliwan nan kalin Apo Dios , mod-i ket ilatlatakmi ay osto nan tet-ewa , ya siya kannay chi nan mangipatet-ewa ay osto kami isnan sakhang Apo Dios isnan semek nan olay sino ay takho .
44002033	Description	Naipalamag is kakannawan Apo Dios ay Amana , ay nanawatana isnan Ispirito Santo ay inkalin Amana ken siya . Idwani al-allayad siya akhes ay mangifaa isnan Ispirito Santo ay entee ken chakami , et nay siya nan iilaenyo ya chechengngenyo idwani .
51003010	Recommendation	ya wad-ay et nan falo ay okhaliyo ay khinaeb Apo Dios . Siya sa nan okhaliyo ay cha na pafalowen ta enfalin ay kag isnan okhalina isnan cha yo mangammowan ken siya .
43011004	Faith	Issan nanngelan Jesus ischi kinwanina , “ Nan sakit Lazaro ay sana et ad-ina ikatey sa , mod-i ket ta maipaila nan katangtangachan Apo Dios , ya ta siya akhes chi nan maipail-an nan katangtangachak ay Anakna . ”
45001017	Faith	Tay isnan Khawis ay Chamag nan maipail-an nan angnen Apo Dios ay mangifilang isnan takho ay nalenteg cha isnan sakhangna . Siya na nan ikkana maigkhapo isnan pammati ya maichalan isnan pammati yangkhay , kag isnan inpaisolatna ay mangwanin , “ Nan takho ay naifilang ay nalenteg khapo isnan pammatina et matakhotakho . ”
43019017	Description	ya inpasakfatcha ken siya ay nangiyey isnan kolosna ta iyeyna isnan filig ay makwanin Ingit si Olo . ( Siya nan kanan si Judio en Golgota . )
45012006	Faith	Adi kad masapol ay osalen tako nan nateketeken ay kafaelan tako ay kag isnan inlayadna ken chatako . Et mo nan laing ay mangipalawag isnan kalina nan inischona ay kafaelan tako , siya nan angnen tako ay maifakhay isnan pammati tako .
66004007	Description	Nan inmona ay enkik-iwi et kag layon , nan maikadwa et kag faka , nan maikatlo et kag kames si takho nan kamesna , ya nan mikap-at et kag nan entat-ayaw ay lafaan .
49005015	Recommendation	Adi kad ilaenyo ay khawis nan ikkanyo ay enfiyag ta ad-iyo ton-ochen nan okhalin si maid silibna , mod-i ket nan okhalin nan masilib ay takho .
45010012	Grace	Nan nay et itapina nan olay sino , tay maid enteknan nan Judio ya nan Gentil . Es-esang nan Dios ay Apo tako am-in , ya ensasakhana ay mangichawchaw isnan nawadwad ay enkhawisan nan olay sino ay komchaw ken siya .
45010004	Faith	Tay kinedchengan Cristo nan mangiyangnenancha isnan lenteg ay mangipalenteg koma ken chaicha , tatno maifilang ay nalenteg nan olay sino ay mamati ken siya .
50004006	Recommendation	Ad-i kayo madchanakhan isnan olay ngag sisa , mod-i ket isnan enlowalowanyo , kedchawenyo ken Apo Dios nan am-in ay kasapolanyo , ya kad-in enyaman kayo ken siya .
46010006	Faith	Idwani , inmat am-in chachi ta katokhonan tako , ta ad-i tako fikhawen nan ngaag , ay kag ken chaicha .
66009002	Description	Osto ay tinekwafana nan fito , ket ay nabfanala nan chachama ay asok ay kag isnan asok nan chakchake ay enfidfidlaok ay apey . Ya inpafollingetna nan lawag et nasalakan nan akhew .
52004006	Recommendation	Siya chi ta maid ken chakayo kannay nan aped menloko isnan ib-ana , tay maid teken mod-i si Apo Jesus nan manosa isnan mangangnen isnan kag todi ay kinalokhit . Siya chi nan sikhod ay inloneloneymi ken chakayo .
47005017	Faith	Tay mo sino nan naiyornos ken Cristo et fommalo nan katatakhona , et nay nakaan nan sikhod tay nasokatan is falo .
43005020	Faith	tay chadlos chachama nan layad Ama ken sak-en ay Anakna , ya ischona ken sak-en nan am-in ay ang-angnena . Ya wadwad-ay kayet ay katataa ay chono mo nan naycha nan at ischona ay angnek , ya at mataataa kayo .
49004028	Recommendation	Mo wad-ay ken chakayo nan mangaakew , masapol ay ad-ina kasin ang-angnen , ta nan et khawis ay chono is en na enfellayan is ikatakhona , ya ta wad-ay akhes ichawchawna isnan makasapol .
57001022	Recommendation	Wad-ay kayet nan laychek ay ibfakha . Adi ngen ta omisakhana ka is sak entey-an , ta asop ya songfatan Apo Dios nan lowaloyo ya ipasoblina chadlo sak-en ken chakayo .
58013009	Recommendation	Isonga , ad-i kayo maaw-awis isnan tekteken ay sos-olo ay ad-i maifakhay isnan kinatet-ewa . Tay nan mangipafikas isnan semek tako et nan fachang Apo Dios , ya faken nan inmona ay filin maipoon isnan makakan . Tay nan nangab-afolot isnan kag tosacha ay ekhad , egay cha nabfachangan .
52005012	Recommendation	Kedchawenmi akhes ken chakayo ay iib-ami , ta ipategyo nan cheycha'y mablamablay ay mamadfachang ken chakayo . Tay chaicha nan manokhon ya mangichad-alan ken chakayo khapo ken Apo Jesus .
43009022	Description	Siya sa nan kinwanin nan chakek-ena , tay omegyat cha isnan aap-apon si Judio , tay apchas cha natotya ay mo wad-ay mangwani ay si Jesus nan Cristo , at matlad isnan sinagoga .
50003003	Faith	Ngem chatako nan ifilang Apo Dios ay tet-ewa ay nasegyatan , ya faken chaicha . Maifilang tako ay nasegyatan tay chayawen tako si Apo Dios maichalan isnan Ispiritona , ya ilal-ayad tako nan inangnen Cristo Jesus . Ad-i tako talken nan ekhad ay maangnen isnan awak .
62003023	Faith	Et siya na nan filina : Masapol ay mamati tako isnan Anakna ay si Jesus , ay siya nan Cristo , ya enlilinnayad tako , tay siya nan infilina ken chatako .
66013011	Description	Sak et inila nan teken ay naoyong ay enkik-iwi ay cha fomala is kalota . Kag isnan sakkhod si kordero nan chwa'y sakkhodna , ngem ke pet kag kalin si chakchake ay oweg nan kalina .
46014020	Recommendation	Iib-ak , faken koma kag semek si ong-onga nan semekyo . Mo maipoon isnan ngaag , khawis mo enfalin kayo ay kag kafab-ala ay ong-onga , ngem mo maipoon isnan angnenyo ay ensemek , semek koma si naetngan .
59005013	Recommendation	Mo wad-ay ken chakayo nan enliglikhat , enlowalo . Mo wad-ay malaylaychan ken chakayo , enkanta koma ay enchayaw .
58012012	Recommendation	Tay siya chi , tan-angenyo nan nablay ay limayo , ya pabfikasenyo nan kinmapsot ay khongkhong-oyo .
60001017	Recommendation	Si Apo Dios , maid pawadwad-ena . En-iso nan angnena ay mangokom isnan am-in ay takho ya maiyafoloy isnan inang-angnencha . Adi kad tay Ama nan kananyo ken siya isnan enlowalowanyo , masapol ay iyegyatyo siya isnan entetey-anyo ay mangmangili isnan nay ay lofong .
58010036	Recommendation	Masapol ay en-an-anos kayo kayet , ta cha yo angnen nan nemnem Apo Dios ya ta chawatenyo nan inkalina .
58011001	Faith	Ngag et mampay nan pammati ? Nan pammati , siya nan chadlos mamatiyan tako ay awni't matongpal tet-ewa nan namnamaen tako , ya nan chadlos tako mangammowan ay wad-ay nan ad-i tako ilaen .
49004017	Recommendation	Idwani , iloneloneyko ken chakayo isnan ngachan Apo Jesus , ta ad-iyo kasin wanwanchen nan okhalin si maid pammatina ay ongar nan cha cha semsemken .
51002016	Recommendation	Tay siya chi ad-iyo ipalofos nan olay sino ay mangifilin ken chakayo maipoon isnan kanenyo paymo inomenyo , ay siya kano nan masapol ay abfolotenyo . Siya akhes isnan teketeken ay ilan si tengaw ya piyasta : tinnawen , finowan paymo sinabfacho .
66007015	Faith	Tay siya chi , mabfalin cha ay tomakcheg isnan sakhang nan tronon Apo Dios ay ensilsilfi ken siya isnan winakas ya minaschem is kaTimplona . Ya wawawawad-ay si Apo Dios ay tomotokcho isnan tronona ay manasaknib ken chaicha .
44020010	Description	Khinomwab akhes si Pablo sa et nenyoko ay nangawe ken siya . Sa na't kanan , “ Ad-i kayo madchanakhan tay sisya'y matatakho ! ”
55002010	Faith	Et tay siya chi ikatpek nan olay ngag sisa maipoon isnan cheycha'y pinilin Apo Dios tatno mabfalin ay maisalakan cha ya maitapi cha ay matangtangad is eng-engkhana khapo isnan naiyornosancha ken Cristo Jesus .
60005014	Recommendation	Mo masabsab-at kayo , en-asikomosta kayo ay mangipaila isnan layadyo . Asop ya wad-ay talna ken chakayo am-in ay naiyornos ken Cristo .
49005021	Recommendation	Maiyornos kayo isnan waschin esang ken chakayo , tay iyegyatyo si Cristo .
61003017	Recommendation	Ngem chakayo ay laylaychek , ammoyo et chana . Ilaenyo et mampay ta ad-i kayo aped maaw-awis isnan teken ay sos-olon nan naycha'y nawewe ay takho , tay ta ket lang mayagyag kayo isnan pammatiyo ay nailamotanyo .
51003018	Recommendation	Chakayo ay fabfafai , maiyoornos kayo isnan asaswayo , tay siya nan osto chadlo ay angnen nan esang ay naiyornos ken Apo Jesus .
54005020	Recommendation	Ngem mo tet-ewa ay finmasol , tokhonem isnan sakhang nan am-in ay mamati ta wad-ay omegyatancha am-in .
45014013	Recommendation	Ilaen tako et mampay ta tomke tako ay en-asiokom , mod-i ket ipapati tako ta ad-i tako en-ang-angnen isnan ngag sisa'y mangisokti paymo mangisakhaw isnan ib-a tako ta sa cha't enfasol .
45002010	Grace	Nay met achi isnan am-in ay khawis nan angnencha , at ichowan Apo Dios ken chaicha nan katangtangachancha , nan kaidchayawancha , ya nan oompaan nan nemnemcha . Siya na nan maangnen isnan cheycha'y Judio ona sa et akhes isnan Gentil .
58011034	Violence	Sa et wad-ay ken chaicha nan ad-i kaatongan isnan enfidfichang ay apey ; nan naikasiw isnan fadyok ; nan naagtan is kamabfalincha isnan komapsotancha ; nan nenfalin ay marmet ay makifaloknit ; ya nan nangipallayaw isnan mangili ay kasorchasorchacho ay fosocha .
48006017	Faith	Idwani , ad-i kayo kasin omipalikhat , tay nan iilaenyo ay saplok isnan awakko et siya nan mangipaila ay sak-en et faan Jesus .
66018021	Violence	Sa et inalan nan esa'y mafikas ay anghel nan esang ay fato ay kag losong nan kachakchakena , ya nen-ibkasna is kafayfay ay mangwanin , “ Kag tona nan maangnen isnan Babilonia ay chakchake ay ili , at menkamemekmek ay mapakawas ya ad-i kasin mail-ila is eng-engkhana .
65001020	Faith	Ngem chakayo ay laylaychek ay iib-a , asipafikas kayo isnan mangab-abfolotanyo isnan chadlos nasantowan ay pammati ay pegnadyo . Enlowalo kayo isnan kamabfalin nan Ispirito Santo .
45012002	Recommendation	Ilaenyo ta ad-iyo ton-ochen nan okhalin nan katakhotakho isnan lofong , mod-i ket itot-oloyyo ay mangipafaliw isnan semekyo ken Apo Dios ta mabfaliwan akhes nan okhaliyo , ta sa yo ippeng ya figfikhen nan laychen Apo Dios ay khawis , malaylaychan ya naanay .
46015009	Sin	Tay sak-en nan kafan-ikhan isnan apostolesna , ya ad-i ak maikali ay makwanin apostolna , tay inpap-alikhatko nan mamati ay takhon Apo Dios .
62002015	Recommendation	Ad-iyo ippey nan layadyo isnan lofong paymo isnan figfikhawen nan katakhotakho isnan lofong . Tay nan mangippey isnan layadna isnan lofong , et maid layadna ken Dios Ama .
45002001	Sin	Tay siya chi iib-a , mo okomenyo nan ib-ayo , okomenyo kannay nan awakyo tay is-isoyo chaicha ay fomafasol , ad-i kayo mabfalin ay makalason ken Apo Dios olay mo sino kayo .
48002009	Description	Ya olay cha Santiago , Pedro ken Juan ay makwanin papangolon nan mamati ischi , et finigfigcha ay intalek Apo Dios ken sak-en nan nay ay napateg ay chono . Sa cha't inpaila ay naes-esa cha tay nakilamano cha ken chakami ken Bernabe . Tinan-oyancha nan omayanmi ay en mangawis isnan Gentil ya ta chaicha nan en mangawis isnan Judio .
43019023	Description	Osto ay inkolos nan cheycha'y sorchacho si Jesus , inalacha nan cheycha'y nakaan ay fachona , sa cha't kinap-at ta makcheng cha . Inalacha akhes nan nenchaem ay fachona ay maid pannaitana ay kachongsan ay naafe is facho .
45002021	Sin	Mo siya sa ay chakayo nan mangisos-olo isnan ib-ayo ay takho , en yo man ad-i ona isolowan nan awakyo mo ? Ipap-alawagyo ay mangwanin , “ Ad-i ka mangakew , ” ngem ke kayo cha mangakew mo ?
46006019	Faith	Ad-iyo ngen ammo ay nan awakyo et Timplon nan Ispirito Santo ay inchawchaw Apo Dios ken chakayo ? Faken yo kwa nan awakyo mod-i ket kwan Apo Dios ,
47005014	Grace	Tay nan layad Cristo nan mangiyapo ken chakami , tay idwani figfikhenmi ay natey siya ay esang khapo isnan am-in ay takho , et nay siya akhes ay kag nakietey cha am-in ken siya .
58003001	Faith	Idwani chakayo ay aag-i ay pinilin Apo Dios ay takhona ya inayakhana ay maitapi ken siya id chaya , sesemkenyo nan infaan Apo Dios ay si Jesus . Siya nan katongchowan ay pachi tako isnan pammati ay nakiornosan tako .
44020035	Recommendation	Isnan am-in ay inang-angnek inpailak ken chakayo nan ilan si kakhet ay masapol ay ton-ochenyo ta wad-ay ifachang tako isnan maid mabfalincha . Sesemkenyo nan kinwanin Apo Jesus en , ‘ Naon-oney nan en-ichowa mo nan maagtan . ’ ”
58013004	Recommendation	Masapol ay patkhen tako am-in nan kasasaad nan omasawa , ya ta maid mangiseyep isnan fakena asawa . Tay chosaen Apo Dios nan en-angnen isnan asi ya nan menchowa isnan pantewna .
43020005	Description	Nen-oschong yangkhay is kaliyang ya kecheng nan linen ay fachon si natey nan inilana ischi .
66016018	Description	Sa et cha enkoryapyap ya mamadnge nan engeg ya cha makaktaab nan keleb , ya chad-ama nan yekha . Tet-ewa ay maid paat kag tod-i is nail-ila ay yekha ay naitopeg engkhana issan laplapona ay nakhab-an nan takho .
66019010	Faith	Kek et ala ya falintomeng ay nentowad is kasikina ay enchayaw ken siya , ngem kinwaninan , “ Ad-im angnen sa , tay faa ak yangkhay ay ib-am , ya ib-an nan am-in ay aag-im ay nakapet isnan tet-ewa ay inischon Jesus . Enchayaw ka yangkhay ken Apo Dios ! ” Siya sa tay nan kinatet-ewa ay inischon Jesus , siya nan nangichalan isnan am-in ay mamadto ay nangifaag isnan kalin Apo Dios .
46002010	Grace	Et siya chi nan inpaammon Apo Dios ken chatako ay inchalana isnan Ispirito Santo . Tay nan Ispirito Santo , sokisokena nan am-iam-in , olay nan sikhab ay maawatan ay silib Apo Dios .
50002029	Recommendation	Adi kad ipailayo nan layadyo ay manawat ken siya , tay ib-ayo siya ay naiyornos ken Apo Jesus . Patkhenyo nan takho ay kag ken siya ,
51003020	Recommendation	Kag akhes ken chakayo ay an-ak , masapol ay kad-in angnenyo nan kanan nan chakek-eyo , tay siya nan enlaychan nan Apo .
47001012	Faith	Idwani , ibfakhak nan nay ay ilal-ayadmi : Olay nan semekmi et itet-ewana ay inpailami isnan olay sino ay takho ya am-amed ken chakayo , nan nadchalos ya tet-ewa ay okhali ay nalpo ken Apo Dios . Ya faken nan silib si takho nan nangischo isnan inang-angnenmi mod-i ket nan fachang Apo Dios .
43014021	Faith	“ Mo sino nan manawat isnan filinko sa na't iyangnen , siya nan menlaylayad ken sak-en . Mo sino nan lomaylayad , laylaychen Ama , ya laylaychek akhes siya , ya enpaammo ak ay osto ken siya , ” kinwanin Jesus .
51002023	Sin	Kag tet-ewa ay silib nan isos-olocha tay eestencha ay manad-ayaw isnan angheles ya kas-on cha ibfafan-ig nan awakcha , ya olay nan awakcha et palikhatencha akhes . Ngem nan kinatet-ewana , maid paat silfin nan cha cha angnen , tay ke pet ad-icha kafaelan ay manopapa isnan ngaag ay fikhaw nan awakcha .
64001006	Recommendation	Inokhodcha isnan sakhang nan naam-among ay mamati nan maipoon isnan layadmo . Khawis mo paligwatem chaicha ay osto tay siya nan lebfengna'y maangnen isnan faan Apo Dios .
55002023	Recommendation	Ngag ngotom isnan linilewlew ay somsoman si takho ay maid ammocha . Ammom ay oomchas yangkhay is onong .
47003018	Faith	Tay siya chi , am-in tako ay nakaanan nan kag somasalin , et kag tako sarming ay ensis-ilap isnan chayaw ya langlang Apo Jesus . Siya nan langlang ay nalpo isnan Apo tako ay Ispirito Santo , ay cha mamab-aliw ken chatako ta am-amed tako kag ken siya isnan langlang nan chayawna .
58009014	Grace	Ad-i ngen wadwad-ay nan kamabfalin nan chalan Cristo ? Isnan fachang nan Ispirito Santo ay maid pengpengna , inchowan Cristo nan fiyagna ay maid kolangna ken Apo Dios . Chalosan nan chalana nan ngaag ay semek tako isnan ongar ay inang-angnen tako , ay mangischo et yangkhay isnan kateyan , tatno mabfalin ay ensilfi tako isnan matatakho ay Dios .
44011017	Grace	Mo siya chi ay en-iso nan inlayad Apo Dios ken chaicha ay Gentil isnan inlayadna ken chatako issan namatiyan tako ken Apo Jesu Cristo , sino ak kay ay aped takho ay mangipawa ken Apo Dios ? ”
49004030	Faith	Ad-iyo akhes pangoyosen nan Nasantowan ay Ispiriton Apo Dios . Siya nan inchowan Apo Dios ay mangipaila ay takhona chakayo , engkhana isnan akhew ay pawayaen Apo Dios chatako .
66003003	Recommendation	Et nenemnemenyo mampay nan chinawatyo ay chinngeyo ay naisos-olo ken chakayo ta siya chi's ikkanyo . Ya enfafawi kayo . Mo ad-iyo chengngen nan chak ifaag ken chakayo , at omali ak ken chakayo ay kag mangakew , tay at ad-iyo ammo nan olas ay omaliyak .
62003007	Recommendation	An-akko , ilaenyo ta maid manailo ken chakayo . Nan takho ay osto nan angnena et nalenteg ay kag ken Cristo .
62004001	Recommendation	Iib-ak ay laylaychek , ad-iyo aped kannay patiyen nan olay sino ay en-isos-olo ay mangwanin nalpo ken Apo Dios nan isos-olocha , mod-i ket tepngenyo/pachasenyo ona chaicha mo nan isos-olocha et tet-ewa ay nalpo isnan Ispirito Santo paymo isnan anito . Tay angsan cha nan ad-i tet-ewa ay mamadto ay enfaabfaat isnan lofong .
44013038	Grace	“ Iib-ak , laychek ay iloneloney ken chakayo ta ammowenyo ay osto ay maichalan ken siya , mabfalin ay mapakawan nan fasol .
50003001	Recommendation	Idwani iib-ak , ilal-ayadyo nan naiyornosanyo ken Apo Jesus . Ad-i ak maoma ay kasin mangisolat isna tay siya nan saknibyo .
46011034	Recommendation	Ngem mo wad-ay naowaowat , khawis mo mangan ona is afongna , tatno nan maamonganyo et ad-i enfalin ay kadchosaanyo . Kecheng chana is ifaagko ken chakayo . Idwani mo maipoon isnan tapina ay laychek ay ifilin ken chakayo , awni ta omey ak ona issa .
43018031	Description	Sa et kanan Pilato , “ Ikaanyo siya ta kikhad kayo ay mangokom ken siya isnan lentegyo kannay . ” “ Maid lebfengmi ay mamatey ay menchosa isnan olay sino ay takho ! ” kinwanicha .
46012031	Faith	Nan magtek koma angnen tako et ta ippey tako nan kafaelan tako ay menkwa isnan wadwad-ay ay ilayad nan Ispirito Santo . Ngem idwani , wad-ay nan ipaammok ken chakayo ay khagkhag-awis is solit ay wanchen .
58007026	Description	Tay siya chi nan osto ay maifakhay ay katongchowan ay pachi tako et masapol ay nasantowan , maid makmakwaniyana , maid ngaag ken siya , naisiyan isnan fomafasol , ya naipatongcho isnan am-in ay nakhaeb ay wad-ay id chaya .
50004013	Faith	Tay isnan naiyornosak ken Cristo , kafaelak nan olay ngag sisa tay wad-ay siya ay omipabpafikas .
52004003	Recommendation	Nan nemnem Apo Dios ken chakayo , et ta nadchalos kayo ya chokokhanyo nan asi ay fiyag .
51004002	Recommendation	Ipapatiyo ay enlowalo . Siya , ippeyyo nan semekyo isnan lowaloyo ya kad-in enyaman kayo akhes ken Apo Dios .
44007029	Description	Osto pay ay chinngen Moises chi ala na't ya layaw ya inmey ay nakiili id Midian . Ischi nan nawad-ayan nan chwa ay an-akna ay lallalaki .
46011007	Description	Tay nan lalaki , masapol ay ad-i manoklong isnan sakhang nan mamati , tay nakhaeb siya ay kag ken Apo Dios ya siya nan kail-an nan katangtangachana . Ngem nan fafai , siya nan kail-an nan katangachan nan lalaki .
51003015	Faith	Sa et ilaenyo ta nan ornos ay ichawchaw Cristo nan mangichad-alan ken chakayo , tay siya chi nan khotok nan nangayakhan Apo Dios ken chakayo , ta enfalin kayo ay es-esa ay awak . Ya kad-in enyaman kayo .
58002010	Grace	Nan pangkhep Apo Dios et ta iyeyna nan angsan ay an-akna ta maitapi cha isnan katangtangachana . Siya nan nenwad-ay isnan am-iam-in ay pala ken siya kannay , et nay osto nan inangnena ay nangisakhana ken Jesus isnan likhat , ta omanay siya ay mangipangpango isnan am-in nan an-akna isnan kaisalakancha .
59004001	Sin	Ngag nan khotok nan enkhogkholaan ya maonon-onganyo ? Ad-i ngen nan angsan ay fikhawyo nan maon-onon-ong isnan katatakhoyo ?
46005001	Sin	Wad-ay tet-ewa nan cha maog-okhod ay asi ay cha maang-angnen issa ay chad-ama ay kangaakhan , tay wad-ay nan lalaki ay ib-ayo ay mangises-eyep isnan sikhod ay asawan amana . Olay isnan maid pammatina et maid chi ay okhali .
46010013	Faith	Maid intopegyo ay sailo ay egay akhes intopeg nan katakhotakho . Ngem matalek si Apo Dios , ya ad-ina ipalofos chakayo ay matepeng/mapachas isnan ad-iyo kafaelan , mod-i ket ipafikasna chakayo ta makakatpe kayo ya somya nan enfanakhan nan natepnganyo .
44020029	Violence	Ammok ay isnan komaanak at omali cha nan en-isos-olo ay alig atap ay kakaegyat ay enkik-iwi , ya at maid khayachencha ken chakayo ay alig karnilo .
53001004	Faith	Tay siya chi ichayechayewmi chakayo isnan am-in ay kaam-amongan nan mamati ken Apo Dios , tay olay mo chad-ama ay kholaen ya palikhatencha chakayo , ad-i enfab-aliw nan pammati ya nan anosyo .
62004012	Faith	Maid paat takho is nangila ken Apo Dios , ngem mo enlilinnayad tako at wad-ay si Apo Dios ay entee ken chatako , ya nan layadna ay wad-ayena ken chatako et cha mataptapiyan engkhana'y maid enkolangana .
48001001	Description	Sak-en si Pablo ay apostol Jesu Cristo . Faken takho nan namaa ken sak-en , ya ad-i maichalan isnan takho nan kinaapostolko , mod-i ket si Jesu Cristo nan finmaa ya si Apo Dios ay Amana ay namangon ken siya isnan etey .
58012003	Recommendation	Semsemkenyo si Jesus ay nangan-anos isnan kag todi ay nangolaan nan fomafasol , ta ad-i kayo aped maoma paymo ngomaya .
45006005	Faith	Siya , mo naitapi tako ay kag nakietey ken Cristo , at siya akhes ay kasin tako matakho kag isnan naangnen ken siya .
45015010	Recommendation	Wad-ay kayet nan nakwani en , “ Chakayo ay Gentil , omali kayo ay makilal-ayad isnan takhon Apo Dios . ”
54004001	Sin	Nalatak nan ifagfakhan nan Ispirito Santo ay is tapin akhew , at wad-ay nan manaynan isnan pammati isnan manmanngelancha isnan ensas-ailo ay anito ya isnan mangab-abfolotancha isnan sos-olon si chimonyo .
56003001	Recommendation	Ipasmekmo ken chaicha ay lebfengcha ay maiyornos isnan ap-apo ya okom , ya ta patiyencha chaicha . Masapol ay ensasakhana cha ay mangikkan isnan am-in ay khawis .
61003005	Sin	Pappaatencha ay cha kalicholichong isnan kinatet-ewa ay id sangad-om , si Apo Dios et nenkali yangkhay ya ket ay nawad-ay nan chaya ya nan lota . Chanom nan nakhaeb is lota ya nakhaeb nan lota is kadchanom .
60003018	Grace	Kag ken Cristo , innaagna nan likhat isnan namipingsan yangkhay ay nateyana khapo isnan fasol tatno ento mo chatako ay ad-i nalenteg nan matey , ya ket ay siya ay nalenteg nan natey ta ipangona chatako ken Apo Dios . Ngem olay mo napatey nan awakna , nan leng-agna egay natey , mod-i ket onanig finmikas
61002021	Sin	Khagkhag-awis et si egay na inammowan nan nalenteg ay chalan , mo nan inammowana sa na't kayet iwayang nan nasantowan ay filin Apo Dios ay naichowa ken siya .
53003006	Recommendation	Idwani , filinenmi chakayo ay iib-a isnan ngachan Jesu Cristo ay Apo tako , ta ad-iyo fob-owekhen nan ib-a ay mamati ay sangaan , ay ad-i omab-afolot isnan insos-olomi ken chakayo am-in .
45005012	Sin	Id sangad-om nawad-ay nan fasol isnan lofong maigkhapo isnan esang ay takho , et etey nan nenfanakhana . Siya na nan chomalat ay wad-ay ay wad-ay nan omchan ay etey isnan olay sino ay takho , tay am-in ay takho et nenfasol cha .
58011033	Faith	Khapo isnan pammaticha , wad-ay ken chaicha nan nangafak isnan kailiili ; nalenteg ay en-okom ; nanawat isnan inkalin Apo Dios ; ya nangomod isnan topek nan layon ay kakaegyat ay atap ay enkik-iwi .
47004009	Faith	Angsan cha nan omap-apos , ngem ad-i omog-okhay si Apo Dios . Pomse cha ken chakami , ngem egay kami natey .
59004004	Sin	Chakayo ay ad-i kaaafolot ! Ad-iyo ngen ammo ay mo nan kalotaan nan pawadwad-enyo et aposenyo kannay si Apo Dios ? Adi kad nan mamati ay menlayad ay makikadwa isnan menwadwad-ay isnan lofong , et enfalin ay foson Apo Dios .
44016006	Description	Finnaat cha Pablo nan kailiili id Frigia ya id Galacia , tay egay inpalofos nan Ispirito Santo ay enpalawag cha isnan Probinsiya ay Asia .
45010006	Faith	Ngem isnan naibfilangan tako ay nalenteg khapo isnan pammati , ad-i tako mang-ey kanan en , “ Mo sa koma yangkhay wad-ay lomamag id chaya . ” ( Laychena ay kanan ta papannachena si Cristo . )
66016002	Violence	Sa et inmey san inmona ay anghel ay en nangikoyag isnan wad-ay isnan mallokongna is kalota . Ya ket ay tinmofo nan kakaegyat ya enpeteg ay kafoyofoyoy isnan awak nan cheycha'y kawad nan maton san naoyong ay enkik-iwi ya nenchad-ayaw isnan tinagtakho ay kak-aagna .
66005008	Description	Issan nangalaana isnan nalolonlon ay papil , ya ket nenfalintomeng ay nentowad kannay is kasakhangna nan cheycha'y epat ay nasantowan ay enkik-iwi ya nan cheycha'y chwan poo ya epat ay amam-a , ay waschin nangeegnan isnan arpa ya nan fallitok ay mallokong ay napno is insinso , ay siya nan lowalon nan cheycha'y takhon Apo Dios .
62005001	Faith	Olay sino ay mamati ay si Jesus nan Cristo et anak Apo Dios siya . Ya nan menlayad isnan ama , wad-ay akhes layadna isnan anakna .
48005026	Recommendation	Ad-i tako chomayew paymo pasongten nan ib-a tako , ya ad-i tako en-asiapal .
54005001	Recommendation	Ad-im ifogtakan nan naet-eteng mo sik-a , mod-i ket iloneymo ay mamagfakha ken siya ay kag mo ama . Ifilangmo ay kag mo ag-i nan lallalaki ay ong-ongang-a mo sik-a .
60002012	Recommendation	Ilaenyo ta khawis yangkhay nan okhaliyo , am-amed isnan sakhang nan cheycha'y egay namati , ta olay mo pangngaakhencha chakayo et khechangna ay sa cha figfikhen nan khawis ay cha yo angnen ya at ichayawcha si Apo Dios isnan akhew ay omaliyana .
50003006	Sin	Et naila nan nangipapatiyak isnan pammatin si Judio isnan chachama'y nangipalipalikhatak isnan mamati ken Jesus . Mo maipoon isnan ikkan nan takho ay enfalin ay nalenteg khapo isnan mangiyangnenana isnan lenteg Moises , et maid naknakwaniyak .
43004052	Description	Adi kad sinalodsodna mo ngag ay olas nan nangilapowana ay khinmawis . Sa cha't kanan , “ Ala ona id kogkha nan nabfaewan nan pochotna . ”
43019031	Violence	Tay siya chi san akhew ay cha cha ensagkhanaan isnan Piyasta , law-encha nan awak ay sisya is kakolos isnan kawaksana ay Sabfacho , ay kapapatekhan ay tengawcha . Idwani , inmey nan aap-apon si Judio ken Pilato ta en cha kedchawen ken siya , ta pamekmekna nan sikin nan cheycha'y naikolos ya sa cha't maikaan .
43019012	Description	Issan nanngelan Pilato sidi , inmanap is angnena ay mangipalofos ken Jesus . Ngem infogfokhaw kayet nan cheycha'y Judio ay mangmangwanin , “ Mo ipalofosmo si tosa , faken ka is aloyos nan Emperador . Tay mo sino nan mangippey isnan awakna ay ali , kholaena nan Emperador . ”
43014001	Faith	Kinwanin Jesus , “ Ad-i kayo madchanakhan . Mamati kayo ken Apo Dios , ya mamati kayo akhes ken sak-en .
50001028	Faith	Ad-i kayo omegyat isnan olay ngag sisa ay angnen nan mangapos ken chakayo , tay nan toledyo nan sinyal ay mangipaila ken chaicha ay at maamas cha'y maafak ya at maisalakan kayo , tay si Apo Dios nan mangisalak ken chakayo .
43015016	Grace	Ya sa et faken chakayo nan namili ken sak-en , mod-i ket sak-en nan namili ken chakayo , ya chinotokak chakayo ay en men-awis is angsan ya ta chaicha ay kag yo fonga et ikakkancha . Ta sa et mo ngag sisa nan kedchawenyo ken Ama isnan naiyornosanyo ken sak-en at ichowana ay ichowa .
58011004	Faith	Si Abel , khapo isnan pammatina , khagkhag-awis nan inchatona ken Apo Dios mo nan inchaton Cain . Siya nan khotok nan nangwaniyan Apo Dios ay nalenteg siya , ya inpailana isnan nanawatana isnan chatona . Natey siya , ngem khapo isnan pammatina , wad-ay siya kayet ay cha enkali .
46004001	Recommendation	Iib-ak , khawis achi mo ifilangyo chakami ay faan Cristo , ay nangitalkana isnan sos-olon Apo Dios ay sikhod ay egayna inpap-aammo id sangad-om .
66006013	Description	Sa et nayagyag nan cheycha'y tokwifi is kalota ay kag nan mayagyakhan nan nalango ay fekhas nan kaew ay makwanin higos , mo wegwekhen nan napigsa ay chakhem isnan timpon si lateng .
46010014	Recommendation	Tay siya chi , kanak ken chakayo ay laylaychek , chokokhanyo nan khinag-aeb ay dios ta faken chi's chad-ayawenyo .
45012021	Recommendation	Ad-i tako enpaab-afak isnan ngaag , mod-i ket afaken tako nan ngaag isnan khawis ay cha tako angnen .
55002014	Recommendation	Idwani , itot-oloymo ay mangipaspasmek isnan chak infab-aag ya filinem chaicha isnan sakhang Apo Dios ta ad-i cha makisomasoma maipoon isnan ayen nan kali tay maid khawis ay enfanakhana mod-i ket pakawasena't yangkhay nan pammatin nan mamannge .
59004008	Recommendation	Somag-en kayo ken Apo Dios ya at somag-en siya ken chakayo . Chakayo ay fomafasol , chalosanyo nan nalokhit ay okhaliyo . Ya chakayo ay enchwadchwa , eesangenyo nan semekyo ken Apo Dios .
59002009	Sin	Ngem mo wad-ay pawadwad-enyo , fomasol kayo , ya maokom kayo isnan lenteg ay mangwanin fomafasol kayo .
52004007	Grace	Tay faken nan mangangnenan tako isnan kinalokhit nan inmayakhan Apo Dios ken chatako , mod-i ket ta nadchalos nan okhali tako .
45001018	Sin	Si Apo Dios id chaya , et inpailana nan songetna isnan am-in ay ad-i mangichayaw ken siya , ya isnan am-in ay ngaag nan okhalicha , tay isnan kinangaagcha itagmedcha nan kinatet-ewa maipoon ken siya .
62004007	Faith	Iib-ak ay laylaychek , enlilinnayad tako , tay si Apo Dios nan nalpowan nan layad . Mo sino nan wad-ay layadna , et naiyanak ken Apo Dios ya tet-ewa ay ammona si Apo Dios .
62002009	Sin	Nan mangwanin wad-ay siya isnan silaw , sa na't kholaen nan ib-ana et sisya'y wad-ay isnan follinget .
60004014	Grace	Naoney kayo mo machopichopis kayo tay itakchegyo nan ngachan Cristo , tay siya sa nan mangipaila ay wad-ay nan matangtangad ay Ispirito ay Ispiriton Apo Dios ken chakayo .
44021019	Grace	Tinot-oyan Pablo chaicha , sa na't insonson ay nangokhod ken chaicha maipoon isnan am-in ay inang-angnen Apo Dios isnan cheycha'y Gentil maichalan isnan chonona .
43008046	Sin	Ay ke wad-ay fasolko is ifaagyo ? Ya tay kanak nan tet-ewa , ke kayo ad-i mampay pomati mo ?
58010017	Grace	Sa na't akhes kanan , “ At ad-ik kasin semsemken nan fasolcha ya nan kinangaagcha . ”
46001005	Grace	Tay isnan naiyornosanyo ken siya , finachangana chakayo isnan am-in , ta maawatanyo ay khawis nan tet-ewa , ya ta wad-ay laingyo ay en-isolo .
45015030	Recommendation	Idwani iib-ak , kedchawek ken chakayo khapo ken Apo tako ay Jesu Cristo , ya khapo isnan layadyo ay winad-ay nan Ispirito Santo ta fomifikas kayo ay makilowalo ken sak-en isnan enkhawisak .
43007020	Violence	Sa et kanan nan cheycha'y takho , “ To ! Naan-anitowan ka ! Sino ta nan menlayad ay mamatey ken sik-a ? ”
45003025	Grace	Inchowan Apo Dios si Jesu Cristo ta siya nan maichaton ay mangaan isnan fasol tako isnan eteyna , ta mapakawan tako khapo isnan pammati tako ken siya . Siya na nan inikkan Apo Dios idwani ay mangipaila isnan kinalentegna , tay id solit inan-anosana nan takho ya inkakatpena nan fasolcha .
43018018	Description	Lateng issan chey ay timpo , ya nenpaskhed nan cheycha'y faa ya khwarchiya is ennidnichowancha ay oling , et nentaktakcheg cha ischi . Sa et inmey si Pedro ay nakitaktakcheg ay nakinidnicho .
49006011	Recommendation	Iyarmasyo nan am-in ay ichowan Apo Dios ay igkhofatyo isnan ngaag , ta ad-i kayo kaab-afak isnan nateketeken ay sikap nan Chimonyo .
43013037	Faith	Pinoot kayet Pedro ay nangwanin , “ Apo , en man ad-i mabfalin ay maifoweg ak ken sik-a idwani ay ? Olay pay sik-a's kateyak ya ! ”
50004007	Faith	Et sa yo itopeg nan talna ay ad-i chadlos maawatan ay ichawchaw Apo Dios ay manaknib isnan likna ya semekyo isnan naiyornosanyo ken Cristo Jesus .
59003009	Faith	Siya nan osalen tako ay menchayaw isnan Apo tako ay Dios Ama , nay met achi siya akhes nan osalen tako ay mangipangaag isnan ib-a tako ay takho olay mo nakhaeb cha ay is-ison Apo Dios .
46005010	Sin	Ngem faken nan takho ay maid pammatina ay asi nan okhalina nan laychek ay kanan . Faken akhes nan naakhom , nan mangaakew paymo nan enchayaw isnan khinag-aeb ay dios nan kankanak . Tay mo laychenyo ay taynanyo chachi , et masapol ay taynanyo nan lofong .
44026009	Sin	“ Olay akhes sak-en issan chey , khinolak nan am-in ay mangitakcheg isnan ngachan Jesus ay iNazaret , tay kanak en mo siya chi nan masapol ay mangipay-ak isnan am-in ay kafaelak .
61002014	Sin	Laychencha ay iseyep nan am-in ay fabfafai ay ilaencha , ya ad-i cha mangmang-ep isnan ngaag . Awisencha nan takho ay nakapoy nan pammatina , ya inmingsa cha isnan inaakhom ay fiyag . Kwacha nan songet Apo Dios !
43010012	Description	Nan magtek aped masilsilchowan ay mangitokkhong koma isnan karnilo , ya faken osto ay enpaspastor ay manallaken ken chaicha , iwayangna nan karnilo ya lomayaw , mo ilaena nan enpatpatey ay atap ay enkik-iwi ay omal-ali . Tay siya chi , at nawaya nan atap ay enkik-iwi ay en manokmat isnan karnilo , sa na't pen paapoken chaicha isnan entona .
59001019	Recommendation	Iib-ak ay laylaychek , sesemkenyo na : Masapol ay ensasakhana tako ay enchenge , ilonloney tako ay enkali , sa tako't ad-i nalaka ay somonget .
46009014	Recommendation	Siya akhes isnan cheycha'y mangipap-alawag isnan Khawis ay Chamag , infilin nan Apo ay siya kannay koma chi nan omal-ancha isnan ikatakhocha .
43012046	Grace	Inmali ak ay kag silaw isnan lofong , ta nan am-in ay mamati ken sak-en et ad-i cha entetee isnan follinget .
43005014	Description	Aw-awni ya ket inchanan Jesus san lalaki is kaTimplo , sa na't kanan , “ Ilaem , twa et khinmawis ka ! Chokokham nan fasol , ta maid am-am-amed sikhab is maangnen ken sik-a . ”
46016014	Recommendation	Ilaenyo ta ipailayo nan layad isnan am-in ay ikkanyo .
43014015	Recommendation	Kinwanin kayet Jesus , “ Mo laylaychenyo sak-en , et abfolotenyo nan filinko .
58012025	Recommendation	Ilaen tako chadlo ta ad-i tako tot-owengen ay mannge ken Apo Dios . Tay mo egay naikasiw nan ikik-it tako id sangad-om isnan madchosaancha khapo isnan ad-icha manngelan isnan manokhon ken chaicha is kalota , at am-amed ay ad-i tako makakasiw isnan chosa mo ad-iyen tako nan tomokhon ay malpo id chaya .
48004008	Sin	Issan chey ay sisya'y ad-iyo ammo si Apo Dios , cha kayo nenpafab-aa isnan anito ay faken dios .
44003026	Grace	Adi kad chinotokan Apo Dios nan faana , sa na't finaa ay omey ken chakayo ona ta bindisyonana chakayo isnan mangipachokokhana isnan waschin esang ken chakayo isnan ngaag ay cha yo ang-angnen . ”
44010039	Violence	Et chakami nan tistikho isnan am-in ay inik-ikkana id Jerusalem ya isnan kailiilin nan Judio . Pinateycha siya ay nangilansa is kakaew ,
46001010	Recommendation	Iib-ak , iloneyko ken chakayo isnan ngachan Jesu Cristo ay Apo tako ta enkinaawatan kayo am-in ya maid cha yo masossosmaan , mod-i ket ta eesangenyo nan semek ya pangkhepyo .
51001021	Sin	Kag akhes ken chakayo . Sikhod ay nanatlad kayo ken Apo Dios , ya khinolayo siya khapo isnan ngaag ay semekyo ya ang-angnenyo .
55002022	Recommendation	Idwani Timoteo , chokokham nan fikhawen si fabfafallo , ta wanchem nan nalenteg , pammati , layad ya ornos , isnan makikadkadwaam isnan cheycha'y nadchalos nan semekcha , ay enchad-ayaw ken Apo Jesus .
51003001	Faith	Idwani tay naitapi kayo ken Cristo ay natakho , ippeyyo nan semekyo isnan wad-ay id tongcho ay kawad Cristo ay tomotokcho is kakannawan Apo Dios .
66008007	Violence	Ket ay nentrompeta nan inmona ay anghel , et nenpeleplas nan ochan ay cholalo ya apey ay nalaokan si chala ya nap-as cha is kalota . Ya ket ay napoowan nan pagkatlon nan lota , ya nan pagkatlon nan am-in ay kaew , ya nan am-in ay enlengleng ay mola ya lokham .
66011017	Faith	ay mangwanin , “ Sik-a nan Apo ay Dios ay Makabfalin Am-in . Sikhod ay wad-ay ka id sangad-om ya sisya ka idwani . Enyaman kami tay inpailam nan katataa ay kamabfalinmo et nay inlapom ay en-ap-apo !
43004010	Grace	Sinmongfat si Jesus ay nangwanin , “ Mo sa yangkhay ammom nan ilayad Apo Dios , ya mo sino nan cha komchaw ken sik-a is inomena , at komchaw ka ya agtana sik-a isnan tomakho ay chanom . ”
51003004	Grace	Et mo enpaila kasin si Cristo ay poon nan eng-engkhana ay fiyagyo et wad-ay kayo ken siya ay maitapi isnan katangtangachana .
43020031	Faith	Nay met achi naisolat chana ta wad-ay menpatiyanyo ay si Jesus , et siya nan Cristo ay Anak Apo Dios , ya tatno isnan mamatiyanyo at mawad-ay nan fiyagyo ay maid pengpengna isnan naiyornosanyo ken siya .
62004006	Faith	Chatako nan an-ak Apo Dios , et am-in ay mangammo ken Apo Dios , chengngencha nan isos-olo tako . Ngem nan faken an-ak Apo Dios , tot-owengencha nan isos-olo tako . Siya chi nan esa'y mangammowan tako mo nan Ispirito Santo ay omisolo isnan tet-ewa nan mangichad-alan ken chaicha paymo nan anito ay engag nan isolocha .
65001012	Description	Mo makikan nan kag tosacha'y takho isnan am-amongyo ay enchad-ayawanyo , kag cha tongon lokhit isnan cha yo manganan . Maid paat faincha ay makikan ken chakayo , tay awakcha yangkhay nan sesemkencha . Maiyalig cha isnan tapin si lifoo ay ad-i makaiyochan ya aped itayaw si chakhem . Kag cha kaew ay ad-i mamkhas isnan timpona . Ya maiyalig cha kayet isnan kaew ay natey ya nakhafot akhes .
44005015	Description	Siya chi ya ket olay nan cheycha'y masasakit et cha cha infala ay nangiyey is kakarsa ay nangipaseyep ken chaicha isnan kamen ya aplagcha , ta mo ket yangkhay alin-ewan Pedro nan tapina ken chaicha isnan lomaosana .
49006016	Faith	Sa yo't itattakin nan pammatiyo ay ikkalasayyo . Siya chi nan mangachep isnan apey ay cha ipantolay nan chimonyo .
51003023	Recommendation	Eestenyo ay manno isnan olay ngag ay chonnenyo ay kag si Apo Jesus nan isilsilfiyanyo , faken nan takho .
58012016	Recommendation	Ilaenyo akhes ta maid ken chakayo nan en-ang-angnen is asi , ya ta maid menlaglag-as isnan nasantowan ay kag ken Esau ay aped nangisokat isnan kinayon-ana isnan sinkomakan yangkhay .
43018040	Sin	Ala cha't ya fokhaw ay nangwanin , “ Faken si tosa ay takho . Si Barrabas nan laychenmi ! ” ( Si Barrabas nan esa'y nenkholo isnan khoferno . )
55003004	Sin	en-itiktik cha , fafallangencha nan angnencha , ya chadlos cha nachayew . Ento mo si Apo Dios nan laylaychencha , ket ay nan khankhanas si fiyag .
50002009	Grace	Isonga inpatongchon Apo Dios siya ta siya nan matangtangad isnan am-in . Ya inchowan kayet Apo Dios ken siya nan kapapatekhan ay ngachan isnan am-in ay ngachan ,
61001016	Description	Egaymi aped inala nan sinasangad-om ay khinag-aeb ay og-okhod si mamasilib issan nangipaammowanmi ken chakayo maipoon isnan kamabfalin ya omaliyan nan Apo tako ay si Jesu Cristo . Tay chakami , et chadlos mi iniila nan chachama ay katangtangachana .
61003016	Sin	Siya chasa nan infagfakhana isnan am-in ay solatna maipoon isnacha . Nan tapina ay insolat Pablo , et sikhab ay maawatan , ya nan cheycha'y maid ammocha ay enchwadchwa nan semekcha et fab-aliktachencha nan laychena ay kanan , ay kag isnan angnencha isnan tapina ay naisolat ay kalin Apo Dios . Tay siya chi lalayancha nan madchosaancha .
44014014	Description	Ngem issan nangammowan cha Bernabe ken Pablo nan chey ay angnencha koma ken chaicha , ala cha't ya peskhat isnan fachocha ay nentatagtag isnan kawad nan katakhotakho ay nangifogfokhaw en ,
45015008	Faith	Tay ibfakhak ken chakayo ay si Cristo , nenfalin ay faan nan Judio ta ipailana ay tet-ewa si Apo Dios , tay angnena'y angnen nan inkalina id sangad-om isnan am-an nan Judio ,
59001026	Sin	Mo wad-ay mangwani ay siya et en menchayachayaw , sa et ad-i makaipatke isnan chilana , et ongar yangkhay nan enchad-ayawana ya awakna kannay nan loklokowena .
43015020	Recommendation	Sesemkenyo san kinwanik , ‘ Nan esa'y faa , ad-i entongtongcho mo nan mamab-aa ken siya . ’ Ya nay pay tay palikhatencha sak-en , siya akhes nan ikkancha ken chakayo . Ngem mo abfolotencha nan kanak , abfolotencha akhes nan kananyo .
43008031	Faith	Sa et kinwanin Jesus isnan cheycha'y Judio ay namati ken siya , “ Mo eestenyo ay mangiyangnen isnan sos-olok , tet-ewa ay disipolosko chakayo .
44007011	Description	“ Idwani ket ay wad-ay nan inomchan ay fitil isnan olay entona ay ili id Egipto ya Canaan ya chad-ama nan likhat , et maid innanapan nan ikik-it tako is makakan .
63001004	Faith	Chachama'y malaylaychan ak isnan nangammowak ay wad-ay cha nan an-akmo ay mangab-afolot isnan kinatet-ewa , ay kag nan infilin Dios Ama ken chatako .
54005008	Faith	Omona , mo wad-ay mangiwayang isnan kikib-ana , am-amed isnan chadlos pangafongna , et inwayangna nan pammati ya am-amed ay ngaag mo nan maid pammatina .
58010022	Faith	somag-en tako't mampay ken Apo Dios . Ilaen tako ta tet-ewa nan semek tako ya fomifikas nan pammati tako , tay alig nawarsiyan nan nemnem tako isnan chalan Cristo ay nangipagkhawis isnan ngaag ay semek tako , ya kag tako nam-es isnan nadchalos ay chanom .
48001023	Description	Kecheng yangkhay nan chinngecha is ammocha . Tay wad-ay nangwanin , “ Nan chey takho ay nangipap-alikhat ken chatako issan chey , et sana ay cha mangipap-alawag isnan pammati ay sikhod ay laychena'y maichen . ”
44027034	Recommendation	Pangngaasiyo achi ta mangan kayo , ta wad-ay ifikasyo ay matakho . Tay at maid maamas , olay esang ay fook ken chakayo . ”
66002003	Faith	Siya , naanos kayo isnan nenliglikhatanyo maigkhapo ken sak-en ya eg-ay kayo paat nginmaya .
56002002	Recommendation	Fag-am nan cheycha'y amam-a ta ikatpecha nan fikhawcha isnan fomoteng , ta maichayaw nan ikkancha ay enfiyag ya ta osto nan semekcha . Fag-am chaicha ta fomifikas nan pammati , layad ya anoscha .
44017030	Recommendation	Id sangad-om inan-anosan Apo Dios nan cha inang-angnen si takho tay maid ammocha maipoon ken siya . Ngem idwani ifilina isnan am-in ay takho ta enfafawi cha ,
43019025	Description	Wad-ay akhes nan fabfafai ay maitatakcho is kakolosna : cha inan Jesus ay sin-akhi ya si Maria ay asawan Cleofas sa et si Maria Magdalena .
66019013	Description	Naitapek isnan chala nan fachona , ya nan makwani ay ngachana et , Nan Kalin Apo Dios .
46008009	Recommendation	Ngem ilaenyo magtek yangkhay ta nan waya ay wad-ay ken chakayo , et faken chi's mangisakhaw isnan ib-ayo ay sisya'y enchwadchwa .
44013034	Grace	Mo maipoon akhes isnan namangonana ken siya isnan etey ta olay engkhana et ad-i machonot nan awakna , siya na nan naisolat : ‘ Ichowak ken chakayo nan ad-i kasaew ay nasantowan ay bindisyon ay inkalik ken David . ’
43014020	Faith	Ya mo omchan nan chey ay akhew at ammoyo ay wad-ay ak ken Ama , ya wad-ay kayo akhes ken sak-en , ya sak-en wad-ay ak ken chakayo .
62002003	Faith	Siya na nan mangammowan tako ay tet-ewa ay ammo tako si Apo Dios , mo iyangnen tako nan infilina .
43008024	Sin	Kinwanik en awni't matey kayo ay sisya'y egay kapakawan nan fasolyo . Tay mo ad-iyo patiyen nan kankanak maipoon isnan awakko , et matey kayo'y matey ay sisya ay egay kapakawan nan fasolyo . ”
66017006	Sin	Et inilak ay nafoteng san chey fafai isnan chalan nan cheycha'y takhon Apo Dios ya nan cheycha'y cha napatey migkhapo isnan nangitaktakchekhancha ken Jesus . Isnan nangil-ak ken siya , nataataa ak .
58012017	Description	Ammoyo ay awni ya ke na't finaliwan nan semekna ya laychena ay alaen nan bindisyon ay ichowan koma amana ken siya , ya ket ay maid mabfalin tay inad-in amana , olay mo nenfabfafawi ay nen-ag-akha .
43007012	Description	Nan akhes cheycha'y takho , cha cha entibtifi maipoon ken siya . Kanan nan tapina en , “ Khawis man chi ay takho . ” Nan tapina akhes kanancha en , “ Ad-i ! Sas-ailowana yangkhay nan katakhotakho ! ”
44011021	Faith	Ya wad-ay ken chaicha nan kamabfalin Apo Dios et nay angsaangsan nan nafaliwan nan semekcha ya namati ken Apo Jesus .
52002004	Faith	Ngem ifab-aagmi yangkhay nan laychen Apo Dios , tay tinan-oyana chakami ay mangitalkana isnan Khawis ay Chamag . Et ad-i kami enpalawag ay mangipalal-ayad isnan takho , mod-i ket ta ipalal-ayadmi si Apo Dios ay mangil-ila isnan wad-ay isnan nemnemmi .
46015057	Grace	Enyaman tako magtek ken Apo Dios ay mangipangpangafak ken chatako maichalan ken Jesu Cristo ay Apo tako .
54005005	Faith	Nan nailekkasan ay maid paat mamachang ken siya ya maes-esang , et maid teken is namnamaena ay enpabfachangan mod-i ket si Apo Dios yangkhay ay ensegseg-angana isnan enlol-owalowana isnan minaschem ya inakhew .
43016024	Grace	Engkhana idwani maid paat kinkinchawyo ken siya isnan naiyornosanyo ken sak-en . Komchaw kayo , et maagtan kayo tatno maanay nan lagsakyo . ”
46007021	Recommendation	Mo akhes esang ka ay faa issan nangayakhan Apo Dios ken sik-a , olay . Ngem mo maagtan ka's waya ay komaan , khawis .
65001019	Sin	Chaicha nan mangisiyan ken chakayo . Kalotaan nan semekcha , ya maid ken chaicha nan Ispirito Santo .
48001006	Sin	Chakayo ay iGalacia ! To ! Ya ke ak mataa tay ya ke malanlanoy nan aped yo manokokhan ken Apo Dios ay nangayag ken chakayo maichalan isnan fachang Cristo . Ya sa kayo't aped omafolot isnan teken ay sos-olo ay siya kano chi nan Khawis ay Chamag .
58012014	Recommendation	Ippeyyo nan kafaelanyo ay makiornos isnan am-in ay takho , ya eestenyo ay enfiyag ay nadchalos ya nakapet ken Apo Dios , tay nan ad-i nakapet ken siya et ad-ina ilaen siya .
43021006	Description	Sa na't kanan , “ Ibkasyo nan iketyo is kakannawan nan fangka , et wad-ay maalayo . ” Inibkascha tet-ewa nan sichok ya ke cha't ay ad-i et makakhoyod , tay angsaangsan nan nakna ay chadchakowag ay ikan .
46007019	Recommendation	Tay maid tekena mo masegyatan nan takho paymo ad-i , tay nan pawadwad-en Apo Dios et nan mangiyangnen isnan filina .
45012008	Recommendation	Mo akhes naischo ken chatako nan silib ay mangipafikas isnan iib-a , esten tako . Mo naischo ken chatako nan en-iseg-ang isnan kaseseg-ang , masapol ay al-allayad tako ay en-ated . Mo naischo ken sik-a nan kafaelam ay mangichalan isnan ib-am , masapol ay nakakhet ka . Mo wad-ay fachangam ay kaseseg-ang , masapol ay malaylaychan ka ay mangangnen ischi .
44019002	Faith	Sa na't kanan ken chaicha , “ Chinawatyo ngen nan Ispirito Santo issan namatiyanyo ? ” Sa cha't kanan , “ Egay ya ! Maid chinchinngemi maipoon isnan Ispirito Santo . ”
53003014	Recommendation	Sa et mo wad-ay mamapaat ay ad-i mangafolot isnan ifagfakhami isnan nay ay solat , ilaenyo mo sino siya ta ad-iyo tottot-oyyen ta asop ya fomain .
46015050	Sin	Siya na nan laychek ay kanan ken chakayo ay iib-ak . Masapol ay masokatan nan awak tako , tay ad-i mabfalin ay maitapi nan fakinlolota ay awak tako isnan en-ap-apowan Apo Dios . Ad-i mabfalin ay maitapi nan matey ay awak isnan kawad nan ad-i katkatey .
43006027	Recommendation	Ad-iyo koma pawadwad-en nan enchonowanyo isnan makakan ay awni't mafang-es , mod-i ket ippeyyo nan felayyo isnan makakan ay omichowa is fiyag ay eng-engkhana . Siya sa nan ichowak ken chakayo , tay tinan-oyan Dios Ama sak-en ay Anak si Takho ay mangegnan isnan kalebfengana . ”
59004003	Sin	Ngem olay mo kedchawenyo , ad-ina ichowa , tay ngaag nan pangkhepyo ay siya nan kang-epan yangkhay nan fikhawyo .
49005020	Faith	Ya isnan am-in ay ngag sisa , kad-in enyaman kayo ken Dios Ama , isnan ngachan Jesu Cristo ay Apo tako .
48003006	Faith	Semkenyo si Abraham . “ Namati siya ken Apo Dios et nay infilangna siya ay nalenteg . ”
66021023	Grace	Et ad-i ensapol nan chey ay ili is akhew paymo fowan , tay nan langlang nan katangtangachan Apo Dios nan menlanglang sidi , ya nan Kordero , siya nan silawna .
45008009	Faith	Ngem chakayo , faken nan figfikhawen nan awakyo nan ab-abfoloyanyo , tay naiyornos kayo et isnan Ispirito Santo mo tet-ewa ay wad-ay nan Ispirito Santo ay nentee ken chakayo . Siya , mo sino nan maid nan Ispirito Santo ay Ispiriton Cristo ken siya , et faken takhon Cristo .
45011023	Faith	Ya olay nan naspak ay Judio , et kasina isakhong chaicha isnan sikhod ay kawadcha mo mamati cha chadlo , tay wad-ay kamabfalin Apo Dios ay kasin mangisakhong isnan kinaana .
66014005	Description	Maid paat engag ken chaicha , ya maid paat makmakwaniyancha .
44024014	Faith	Ngem tan-oyak ay enchad-ayaw ak isnan Dios nan ikik-it tako ay maiyafoloy isnan pammati ken Jesus ay kanancha en teken . Ya patiyek nan am-in ay naisolat ay lentegmi ya nan insolat nan mamadto .
45013008	Recommendation	Maid otang is ad-i mapengpeng mod-i ket kecheng yangkhay nan esang , ay siya nan layad isnan ib-a . Tay mo sino nan menlayad isnan ib-ana ay takho , et tinongpalna nan am-in ay lenteg Apo Dios .
66016009	Sin	Ngem olay mo cha maskheb nan takho isnan chad-ama'y atong , khechangna'y cha cha kayet inpangaag nan ngachan Apo Dios ay manetengngel isnan nateketeken ay likhatcha . Egay cha paat nenfafawi paymo chinayaw siya .
66021012	Description	Et nan chey ay ili , naalachan nan nenliwes is at-atakchag ay kenkenekhan ay toping . Ya wad-ay nan sinpoo ya chwa ay pantewna ay tinotokkhongan nan sinpoo ya chwa ay angheles . Ya nikcheng nan ngadngachan nan sinpoo ya chwa ay tribon Israel ay naisolat isnan waschin esa isnan pantewna .
48003013	Grace	Siya , machosa ay machosa nan ad-i mangiyangnen isnan am-iam-in ay lenteg . Ngem sinfot Cristo chatako ta ad-i tako machosa , tay siya nan inmayan nan chosa ay ento mo omali ken chatako . Tay wad-ay nan naisolat ay kalin Apo Dios ay nangwanin , “ Maiila ay chadlos nachosa nan olay sino ay napatey ya naisabfot is kakaew . ”
48001013	Sin	Chinngeyo met mo ngag nan kasasaad nan fiyagko issan sisya'y wanwanchek nan pammatin si Judio . Ammoyo ay chadlos ko inpap-alikhat nan mamati , ta mo mabfalin mamaid nan sinfaan ay takhon Apo Dios .
66020002	Description	Et tiniliwna san chakchake ay oweg , ay siya nan oweg id sangad-om ay makwanin Chimonyo paymo Satanas , ya kinadchinaana siya engkhana ay makwas nan sinlifo ay tawen .
44008009	Description	Wad-ay ischi ay ili nan esa'y lalaki ay enngachan si Simon ay sikhod ay cha nensopsop-ok ya nangipataa isnan omili id Samaria isnan cha na inang-angnen , ya kinwanina ay makabfaer siya .
50003010	Faith	Maid kasin teken si semsemkek idwani mod-i ket nan mangammowak ken Cristo ya ta itopegko nan kamabfalina khapo isnan natakhowana isnan etey . Laychek akhes ay itopeg nan likhat ay inliglikhatna ya ta enfalin ak ay kag ken siya isnan nateyana ,
54005022	Recommendation	Ad-im fafallangen ay menchotok isnan mangichad-alan isnan mamati . Ilaem ay khawis ona mo maid fasolna esam pay ipatong nan limam tay ta ket lang maitapi ka isnan fasolna . Ilaem ta nadchalos ka et yangkhay .
56002003	Recommendation	Siya akhes isnan inan-a . Fag-am chaicha ta iyafoloycha nan okhalicha isnan takho ay nakapet ken Apo Dios . Ta ad-i cha enpangaag ya ta ad-icha mafotfoteng , mod-i ket ta isolocha nan khawis .
46007038	Recommendation	Adi kad khawis mo nan fab-alo , asaw-ena nan magmagkit ay naitot-oya ken siya , nay met achi khagkhag-awis chadlo mo ad-i mangasawa .
59001022	Recommendation	Iyangnenyo nan kanan Apo Dios ya ad-iyo aped yangkhay chengchengngen . Tay mo siya chi at loklokowenyo nan awakyo .
43007001	Violence	Osto ay siya chi , intot-oloy Jesus ay namab-aat id Galilea . Ad-ina laychen ay omey id Judea , tay an-anapen nan cheycha'y aap-apon si Judio nan ikkancha ay mamatey ken siya .
46001030	Grace	Siya nan nangiyornos ken chakayo ken Jesu Cristo , ya nan nangischo ay si Jesus nan kalpowan nan silib tako , nan kinalenteg tako ya nan kinakapet tako ken siya . Ya siya akhes nan nanfot ken chatako isnan fasol .
43013005	Description	Sa na't pinay-an nan palangkhana is chanom ya cha na inwasan nan sikin nan disipolosna , sa na't pinnonasan isnan chey insasangkhetana ay towarya .
44022004	Violence	Inpap-alikhatko ya inpapateyko nan cheycha'y mangab-afolot isnan nay ay pammati . Inpakachinak akhes nan tiniliwko ay lallalaki ya fabfafai sak et inpafalod chaicha .
43007043	Description	Tay siya chi ad-i et enkinaawatan nan cheycha'y takho maipoon ken siya .
60005002	Recommendation	Tokkhonganyo ay khawis nan takhon Apo Dios ay kag yo karnilo ay intalekna ken chakayo . Masapol ay ad-i kayo mapip-ilit , mod-i ket al-allayad kayo koma ay enchono tay siya nan laychen Apo Dios . Ya faken nan kinaakhom isnan siping nan pangkhepyo , mod-i ket tay laylaychenyo ay ensilfi .
46015056	Sin	Nan fasol nan enpawad-ay isnan kafaelan nan etey ay ensinget . Ya nan lenteg nan enpawad-ay isnan kafaelan nan fasol ay enpachosa .
59005004	Sin	Ngem ilaenyo nan naamoamong ay cha yo tinokong ay lagfon nan nenchonchono isnan payewyo , et nay chechengngen nan Makabfalin ay Dios nan achawag nan cheycha'y eg-ayyo linagfowan ay cha nensama ya nen-ani .
60002001	Recommendation	Adi kad idwani kaanenyo et nan is yangkhay ay ngaag ay semek : nan engag , apal , ya pangaag . Ya ad-i kayo kakas-okas-on .
46007039	Recommendation	Idwani , mo maipoon isnan inasaw-an ay fafai , masapol ay nakapet ken asawana mo sisya'y matatakho . Ngem mo matey nan asawana , nawaya ay kasin makiasawa isnan laychena , mo ket nan kasina asaw-en et naiyornos ken Apo Jesus .
55002018	Sin	Kholowencha nan pammatin nan tapina tay naiksaw cha maipoon isnan tet-ewa isnan mangisos-olowancha ay nakwas et nan katakhowan nan matey .
48005006	Faith	Tay mo naiyornos tako ken Cristo Jesus , maid et pateg nan segyat paymo nan ad-i enpasegyatan . Tay nan yangkhay mamatiyan tako ken siya ay maipaila isnan layad tako nan napateg isnan sakhangna .
58005009	Grace	Et osto ay naipaila ay maid kolangna , nenfalin siya ay kalpowan nan kaisalakan ay maid pengpengna isnan olay sino ay mangiyangnen isnan insolona ,
46016001	Recommendation	Idwani mo maipoon isnan enchakhopan si siping ay maifachang isnan takhon Apo Dios id Judea , angnenyo nan kag isnan infaagko ay angnen nan maam-among ay mamati id Galacia .
49005022	Recommendation	Chakayo ay fabfafai , maiyornos kayo isnan asaswayo , kag isnan angnenyo ken Apo Jesus .
43008012	Faith	Awni , kasin inyal-alig Jesus ay nangisolo isnan cheycha'y takho ay nangwanin , “ Sak-en nan silaw si katakhotakho . Nan omab-afolot ken sak-en , et ad-i manalan isnan enfollinget , mod-i ket wad-ay ken siya nan silaw ay omipabfiyag . ”
65001017	Recommendation	Ngem chakayo ay laylaychek ay iib-a , sesemkenyo nan chinngeyo ay inpadton nan cheycha'y apostoles Jesu Cristo ay Apo tako .
44017025	Grace	Ad-ina akhes masapol nan ifachang si takho ken siya ay kag san wad-ay enkolangana . Tay siya kannay nan poon si fiyag ya matatakhowan tako , ya kalpowan nan am-in ay ngag sisa'y masapol si takho .
62005009	Faith	Siya chachi nan inischon Apo Dios ay nanistikho isnan Anakna . Mo patiyen tako nan tistikhon si takho , adi ngen am-am-amed mo si Apo Dios nan manistikho ?
45013014	Faith	Ilaenyo ta nan semek Apo Jesu Cristo et siya akhes nan semekyo , ya faken nan figfikhawen nan awakyo nan semsemkenyo .
58011030	Description	Khapo isnan pammati , nat-eb nan at-atakchag ay toping ay mangaalad isnan ili ay Jerico , issan nakwasan nan nenliweliwesan nan Israelitas is pito ay akhew .
44019011	Grace	Chadlos ay katataa ay kamabfalin nan cha inang-angnen Apo Dios maichalan ken Pablo .
43008034	Sin	Sa et kanan Jesus , “ Tet-ewa kanak ken chakayo , am-in ay takho ay enfasofasol et enfaan si fasol .
62004011	Faith	Iib-a ay laylaychek , mo siya chi nan ilan si layad ay inpailan Apo Dios ken chatako , enlilinnayad tako koma akhes .
44002028	Grace	Inischom ken sak-en nan chalan ay omyey isnan fiyag ay eng-engkhana , ya ad-i enkolang nan omipalal-ayyacham isnan kawadmo . ’
54004013	Recommendation	Estem ay mangifasfasa , mangipap-alawag ya mangisos-olo isnan kalin Apo Dios isnan maam-amongan nan mamati engkhana ay omali ak issa .
47004008	Description	Kangnon nan maipap-alikhatanmi , ngem khechangna'y ad-i kami masokok . Mo mamingsan ad-imi ammo nan ikkanmi , ngem ad-i kami ngomaya .
44002013	Description	Ngem nan tapina inang-angocha chaicha ay nangwanin , “ To ! Nangekhe mangnget chana isnan kakhag-aeb ay mainom . ”
66021018	Description	Nan aladna et nakhaeb isnan napateg ay fato ay makwanin haspe , ngem tet-ewa ay fallitok nan ili ya nalatak ay kag sarming nan foyana .
66015006	Description	Ya ket finmala is kaTimplo nan cheycha'y pito ay angheles ay mangeegnan isnan pito ay kakaegyat ay likhat . Nenfafacho cha isnan nadchalos ay nasileng ay lopot , ya naifalikes nan fallitok is katakebcha .
45012014	Recommendation	Iseg-angyo ken Apo Dios ta bindisyonana nan mamap-alikhat ken chakayo ya faken nan madchosaancha . Siya , iseg-angyo nan mabindisyonancha .
66001015	Description	Nan sikina et somili ay kag isnan khanfang ay nalonag sa et mafaew ya nalaslalaslasan ta enkosimsim , ya nan kalina et kag san wawak nan ab-afikas ay chanom .
43017026	Grace	Inpaammok sik-a ken chaicha , ya siya kayet nan chak angnen , ta wad-ay ken chaicha nan layad ay kag isnan layadmo ken sak-en , ya ta wawawawad-ay ak ken chaicha , ” kinwanina .
45008032	Grace	Si Apo Dios , egayna inpakod nan chadlos Anakna , mod-i ket inyoyana siya pala ken chatako am-in . Et mo siya chi ay apchas na inchowa siya , ad-ina ngen akhes sa taptapiyan nan am-in ay enkhawisan tako ?
65001018	Sin	Kinwanicha ken chakayo , “ Mo omchan nan omochi ay akhew at wad-ay cha nan mangang-ango ken chakayo ya cha mangangnen isnan fikhawen nan awakcha ay ad-i laychen Apo Dios . ”
45011018	Recommendation	ay ke wadwad-ay nan naitoop mo nan sikhod ay panga ? Ad-i kayo mampay chomayew ken chaicha ay nakaan . Ngem mo siya kayet sa nan angnenyo , semkenyo koma ay faken nan panga nan mangipatofo isnan lamot , mod-i ket nan lamot nan mangipatofo isnan panga .
47001024	Faith	Ad-imi kanan en lebfengmi ay mangipapilit mo ngag nan patiyenyo , tay apchas et finmikas nan pammatiyo ken Apo Jesus . Ngem makidkidno kami yangkhay ken chakayo ta onanig kayo malaylaychan .
43011001	Description	Idwani , wad-ay id Betania ay ilin cha Maria ken Marta nan masasakit ay akhicha ay si Lazaro .
52004008	Sin	Isonga mo sino nan manot-oweng isnan nay ay sos-olo , faken nan takho nan tot-owengena , mod-i ket si Apo Dios ay mangigwa isnan Nasantowan ay Ispiritona ken chakayo .
62004002	Faith	Siya na nan mangammowanyo mo nan Ispiriton Apo Dios nan nalpowana : Mo ifagfakhacha ay si Jesus nan Cristo ay nenfalin ay takho , et wad-ay nan Ispiriton Apo Dios ken chaicha .
65001008	Sin	Siya akhes isnan naycha'y takho , en-itaitaw cha yangkhay isnan asi ay mangipakaisew isnan okhalicha . Ad-iyencha nan en-ap-apo , ya chopisencha nan matangtangad ay angheles .
60003011	Recommendation	Masapol ay chokokhana nan ngaag ta angnena nan khawis , ya ippeyna nan kafaelana ay mangipafikas isnan ornos .
51001023	Faith	Siya magtek mo eestenyo kayet nan pammatiyo ta enkekedse kayo , ya ad-i kayo enchwadchwa paymo enfab-aliw isnan namnamayo ay malpo isnan Khawis ay Chamag ay chinngeyo . Siya nan Khawis ay Chamag ay naipap-alawag isnan olay sino ay takho , ya sak-en ay Pablo nan esang ay nenfalin ay faa ay en mangipap-alawag .
43008059	Violence	Sa cha't ala ya pichit isnan fato ta faokhencha koma siya , ya ket ay nentafon sa na't ala ya liwet ya kinmaan is kaTimplo .
49004024	Recommendation	ta mawad-ay nan falo ay okhaliyo ay wad-ayen Apo Dios , ya en-iso isnan okhalina . Siya nan okhali ay tet-ewa ay nalenteg ya nadchalos .
66014012	Faith	Tay siya sa nan omat , masapol ay enkatpe nan takhon Apo Dios ay mangiyangnen isnan filina ya mamati ken Jesus .
44013030	Description	Ngem finangon Apo Dios siya isnan etey
43010011	Description	“ Sak-en nan khawis ay enpaspastor . Nan khawis ay enpaspastor , et ikateyana nan karnilona isnan mangisalakana ken chaicha .
49003002	Grace	Away chinngeyo et ay khapo isnan fachangna inpabfiyang Apo Dios ken sak-en nan nay chonok ay chak ikkan ay enkhawisanyo .
56003010	Recommendation	Mo wad-ay takho ay mamakawas isnan ornos nan mamati isnan teken ay isos-olona , tokhonem siya . Mo ad-ina chengngen , kasim tokhonen . Mo ad-ina kayet chengngen , ogkhayem .
43010019	Description	Ket ay ad-i kasin enkasiawatan nan cheycha'y Judio maipoon isnan kinwanin Jesus .
43003033	Faith	Mo sino magtek nan manawat isnan ifaagna , et ipailana ay tet-ewa si Apo Dios .
61003014	Recommendation	Idwani chakayo ay laylaychek , isnan manman-echanyo isnan chey ay maangnen , eestenyo ta nadchalos ya maid makmakwaniyanyo isnan sakhang Apo Dios , ya ta maiyornos kayo ken siya .
53003001	Faith	Idwani chakayo ay iib-ami , omilol-owalo kayo ta menkaiwawalas ya machad-ayaw nan kalin Apo Jesus ay kag isnan naangnen ken chakayo .
47004014	Faith	Tay ammomi ay si Apo Dios ay nanakho ken Apo Jesus nan manakho akhes ken chakami khapo isnan naitapiyanmi ken siya , ya siya akhes ken chakayo ta sa na itakin chatako am-in isnan kawadna .
59005014	Recommendation	Mo wad-ay ken chakayo nan masasakit , ipaayagna nan aam-a ay mangichad-alan isnan mamati ta ilowalowancha siya ay menlana ay mangitakcheg isnan ngachan Apo Jesus .
44007023	Description	“ Osto'y nen-epat poo nan tawena , sinmekna ay en mangila isnan iib-ana ay Israelitas .
44023027	Violence	Nan nay ay lalaki ay ipaalik ken sik-a et khinoyakhoy si Judio , ya pateyencha koma . Ngem khapo tay inammowak ay Romano pet siya , inmey kami isnan sosorchachok ay nangisalak ken siya .
44019029	Description	Ket ay nenkawawad-ay nan kholo isnan olay entona issa isnan ili . Tiniliwcha cha Gayo ken Aristarco ay iMacedonia ay nakifab-aat ken Pablo , sa cha't intagtag ay namilalay ay nangiyey ken chaicha isnan enfob-oyaan ay palasacha .
44003014	Sin	Ngem olay mo nakapet siya ken Apo Dios ya nalenteg , inad-iyo , ya nan chey enpatpatey nan kinchawyo ken Pilato ay maipalofos ken chakayo .
44015009	Faith	Maid inangnen Apo Dios is naiteknan tako ken chaicha , tay chinalosana akhes nan nalokhit ay semekcha issan namatiyancha .
46011028	Recommendation	Tay siya chi , masapol ay waschin manmek ona mo osto nan semekna , esa et en makikan isnan tinapay ya makiinom isnan matatasa .
46015058	Faith	Idwani , iib-ak ay laylaychek , ikekedseyo nan pammatiyo ta ad-i kayo maaw-awis isnan teken . Komakakhet kayo isnan chonon Apo Jesus , tay ammoyo ay ad-i ongar nan felayyo isnan naiyornosanyo ken siya .
46004016	Recommendation	Idwani kedchawek ta sak-en nan wanchenyo .
46001021	Faith	Tay isnan silib Apo Dios , ad-i mabfalin ay ammowen nan takho siya isnan kinasilibcha . Siya chi tay laychena ay mangisalak isnan takho khapo isnan mamatiyancha isnan ipap-alawagmi . Siya chi nan makwanin linelewlew isnan semek nan maid pammatina .
60003001	Recommendation	Siya akhes koma isnan inasaw-an ay fafai , masapol ay kad-in maiyornos isnan asawana , ta mo egay namati nan asawana isnan kalin Apo Dios , et awni't khechangna'y maawis khapo isnan khawis ay okhali ay ilaena ken siya . Et ad-i mang-ey enkalikali ay mangawis ken siya
47005020	Recommendation	Adi kad chakami nan mangitaktakcheg ken Cristo , ya maichalan ken chakami nan mangaw-awisan Apo Dios isnan takho . Et tay itakchegmi si Cristo , iloneymi ken chakayo ta mo ke kayo maiyornos ken Apo Dios .
44002024	Description	Ngem winayaan Apo Dios siya isnan kasikhab nan etey isnan kasina nanakhowan ken siya , tay ad-i mabfalin ay ipakod nan kamabfalin nan etey siya .
59002007	Sin	Adi ngen chaicha kayet nan mangipangapangaag isnan napateg ay ngachan nan Apo ay naitapiyanyo ?
54003003	Description	ad-i amfotngan , ad-i naoyong , ad-i makisomsoma , ad-i naakhom isnan siping , ya naanos .
43004014	Grace	ngem nan ominom isnan ichawchawko ay chanom et ad-i paat kaew-ew . Nan chanom ay ichawchawko ken siya , et enfalin ay eb-eb isnan awakna ay mangichawchaw isnan fiyag ay maid pengpengna . ”
62002005	Faith	Ngem mo sino nan mangab-afolot isnan kalin Apo Dios , omam-amed nan layadna ken siya engkhana'y maid kolang nan layadna . Siya na nan mangammowan tako ay naiyornos tako ken Apo Dios :
66016013	Description	Sak et inila nan tolo ay kakaisew ay anito ay kag fakfak nan ilacha . Nan esang cha fomala isnan topek san chakchake ay oweg . Ya nan esang akhes , cha fomala is katopek san naoyong ay enkik-iwi , ya nan esang kayet , cha fomala is katopek nan eng-engag ay mamadto .
59002008	Recommendation	Wad-ay nan chadlos nabfalor ay lenteg ay naisolat ay kalin Apo Dios : “ Masapol ay laylaychem nan ib-am ay takho kag isnan menlaycham isnan awakmo . ” Mo siya chi nan tet-ewa ay abfolotenyo , osto nan angnenyo .
47004005	Faith	Tay faken nan awakmi nan ipap-alawagmi , mod-i ket ipap-alawagmi ay si Jesu Cristo nan Apo , ya chakami nan faa ay ensilfi ken chakayo khapo ken Jesus .
46015033	Recommendation	Nan kanak et ad-i kayo fayaw masasailowan : Mo ngaag nan enfob-owekhan tako , awni't tomeken akhes nan khawis ay okhali tako .
58013020	Grace	Idwani , asop ya si Apo Dios ay Dios si talna , ay namangon ken Apo tako ay Jesus isnan etey , et agtana chakayo is kafaelanyo ay mangangnen isnan am-in ay khawis ta ikkanyo nan nemnemna . Asop ya enfalinena chakayo is takho ay kalal-ayad ken siya maichalan ken Jesu Cristo . Si Jesus nan napateg ay manoktokkhong ken chatako ay kag karnilona , khapo tay isnan chalana nan nakhab-an nan tolag ay maid pengpengna . Siya nan machad-ayaw is eng-engkhana ! Amen .
50001027	Recommendation	Idwani , ilaenyo ta nan ikkanyo ay enfiyag et maiyafoloy isnan Khawis ay Chamag maipoon ken Cristo , tatno mo makaeey ak ay mangila ken chakayo paymo ad-i , khechangna ay at chengngek ay naornos kayo ay ad-i mangiyoya , mod-i ket kag kayo sorchacho ay naornos ay mamaloknit isnan cheycha'y mangapos isnan pammati isnan Khawis ay Chamag .
46006014	Grace	Sa et si Apo Dios ay namangon ken Apo Jesus isnan etey , at akhes fangonena chatako isnan kamabfalina .
55001006	Recommendation	Tay siya chi kasin ko ibfakha ken sik-a ta pabfichangem kasin nan kafaelam ay inlayad Apo Dios ken sik-a issan nangilowalowak ay nangipattangak isnan limak ken sik-a .
60004006	Grace	Siya sa nan khotokna ay naipalawag akhes nan Khawis ay Chamag olay isnan cheycha'y natey , ay nanawat isnan kaokomancha ay siya nan eteycha ay kag isnan am-in ay takho . Naipalawag ken chaicha tatno mabfalin ay sisya'y enfib-iyag nan leng-agcha ay kag ken Apo Dios .
46007023	Recommendation	Et tay chachama ay napateg nan namayachana ken chakayo , ad-i kayo kasin enpafab-aa isnan teken .
46010010	Recommendation	Ad-i tako akhes enlililili ken siya ay kag isnan inangnen nan tapina ay ib-acha , tay ket ay finaan Apo Dios nan enpatey ay anghelna ay namatey ken chaicha .
47002017	Faith	Wad-ay . Tay si Apo Dios kannay nan nangipadno issa ken chakami . Ad-imi enkhag-alansiyaan nan kalin Apo Dios ay kag isnan cha angnen nan angsan , mod-i ket isnan sakhangna , osto nan semekmi ay en-isolo , kag isnan omno ay ikkan nan faalena ay naiyornos ken Cristo .
45015001	Recommendation	Chatako ay fomifikas nan pammatina , et lebfengna ay makilikna tako isnan cheycha'y kolang nan pammaticha , ya faken nan awak tako yangkhay nan sesemken tako .
50002024	Faith	Asop ya ad-i omannong ya at ipalofos Apo Jesus ay makaeey ak akhes issa .
66007001	Description	Awni ya ket ay inilak ay wad-ay nan epat ay angheles ay tomatakcheg isnan ilit nan lofong : nan esang , wad-ay isnan amyanan , esang isnan ambagatan , nan esang wad-ay isnan fomal-an nan akhew , ya nan esang isnan kalonokhan si akhew . Wad-ay cha ay mangipapap-a isnan chakhem ay malpo isnan kawadcha , ta maid makaali is chakhem isnan lota , isnan fayfay ya isnan am-in sisa ay kaew .
60004003	Sin	Ayaka et chi is nangabfolotanyo isnan ngaag ay laychen nan maid pammatina , kag isnan wasit ay fiyag , nan ngaag ay fikhaw , foteng , nan is-isyangkhay ay asi ya finofoslon ay fiyag , ya nan kakaisew ay ang-angnencha ay manad-ayaw isnan khinag-aeb ay dios .
66011005	Violence	Mo wad-ay mangapos ken chaicha , et fomala nan apey is katopekcha ay mamoo isnan olay sino ay fosocha , ya at matey cha ay matey .
44023005	Recommendation	Sa et kinwanin Pablo , “ Iib-a , mo sa ya ammok ay siya pet nan katongchowan ay pachi … ! Tay wad-ay nan naisolat ay kalin Apo Dios ay mangwanin , ‘ Ad-im pangaakhen nan mangiyap-apo isnan kakailiyam . ’ ”
66022015	Sin	Ngem at matlad is kadchelan nan ili nan cheycha'y kakaisew nan okhalicha , nan ensop-ok ya enpadpadya , nan asi nan okhalicha , nan enpatey , nan cheycha'y manad-ayaw isnan khinag-aeb ay dios , ya nan cheycha'y linalangkowag nan enkak-aliyan ya ang-angnencha .
66002014	Sin	Nay met achi siya chana nan mangwaniyak ken chakayo : Wad-ay nan tapina ken chakayo ay menwanwaned isnan sos-olon Balaam id solit . Insolowana si Balak isnan ikkana ay mangawis isnan Israelitas ay enfasol , ta sa cha't mangan isnan naichaton isnan khinag-aeb ay dios , ya maawis cha isnan asi .
53001003	Faith	Lebfengna'y kad-in enyaman kami ken Apo Dios khapo ken chakayo ay iib-ami . Siya chi nan omno ay angnenmi , tay fomifikas nan pammatiyo ya nan layadyo am-in isnan ib-ayo .
46012002	Sin	Ammoyo met ay issan sisya'y egayyo namatiyan , kad-in naawis kayo ya naallalang isnan teketeken ay maid leng-agna ay khinag-aeb ay dios .
49005025	Recommendation	Chakayo akhes ay lallalaki , masapol ay laylaychenyo nan asaswayo , kag isnan menlaychan Cristo isnan am-in ay mamati , et nay inyoyana nan awakna ay matey maipoon ken chaicha .
45012017	Recommendation	Mo wad-ay mangikkan ken chakayo is ngaag , ad-iyo ifab-ales , mod-i ket ilaenyo ta nan angnenyo et khawis isnan sakhang nan katakhotakho .
60005006	Recommendation	Idwani , ibfafan-igyo mampay nan awakyo isnan Makabfalin ay Dios ay manoktokkhong ken chakayo , ta sa na't akhes ipatongcho chakayo isnan osto ay timpona .
44014017	Grace	Ngem olay siya chi , wad-ay ay wad-ay nan kail-ana ay mangischo ken siya ay Dios . Tay kad-in ichowana nan enkhawisanyo isnan cha na mangipaodchanan ya mangipafegkhasan isnan am-in ay molayo isnan osto ay timpona , ta memememegsan kayo ya kad-in enlal-ayad kayo . ”
54003011	Recommendation	Kag akhes isnan asaswacha , masapol met laeng akhes ay manonongnong cha , ad-i cha enpangapangaag , makakatpe cha , ya kaaafolot cha isnan am-in .
66002021	Sin	Inagtak siya's wayana ay manokog isnan asi ay cha na ikkan , ngem ad-ina .
44012020	Description	Chad-ama nan songet ali Herodes isnan iTiro ya iSidon . Idwani tay sakopna nan malpowan nan kanencha , inyan-anapcha nan angnencha ay maiyornos koma ken siya . Nan inmona ay inangnencha et liniwliwidcha si Blasto ay nakapet ay faan Herodes ta fachangana chaicha . Sa cha't nayomyom ay en nenseg-ang ken siya .
43008049	Sin	“ Ad-i ak naan-anitowan . Sak-en , patkhek si Ama , nay pay ya chomopchopis kayo .
43006018	Description	Et ab-afikas nan chakhem ya chinmakchake nan fayfay .
45008018	Faith	Nan kanak et , nan likhat ay cha tako inaag idwani , et maid paat filangna isnan at maipaila ay katangtangachan ay mais-is-ed ken chatako .
62002012	Grace	Ensolat ak ken chakayo ay anan-ak , tay napakawan met nan fasolyo khapo ken Cristo .
55001009	Grace	Insalakana ya inayakhana chatako tatno nakapet tako ken siya . Faken khapo isnan inangnen tako nan inmisalakana , mod-i ket tay pangkhepna chadlo ay fomachang ken chatako maichalan ken Cristo Jesus , olay issan sisya'y eg-ayna nangab-an isnan lofong .
43019006	Violence	Issan nangil-an nan aap-apon si papachi ya nan khwarchiya , ala cha ya fokhaw ay mangwanin , “ Ilansam is kakolos ! Ilansam ! ” Sinomfat si Pilato ay nangwanin , “ Aye ! Alaenyo ta chakayo kannay nan mangilansa , tay sak-en , maid mad-anak is fasolna . ”
60001010	Grace	Nan nay ay kaisalakan , et siya nan chadlos inosiosig ya pinoopoot nan mamadto id sangad-om , ay nangipadto maipoon isnan nay ay fachang Apo Dios ken chakayo .
63001007	Sin	Angsan cha nan finmala ay ensas-ailo ay enfaabfaat isnan lofong . Ad-icha figfikhen ay si Jesus nan Cristo ay nenfalin ay takho . Chaicha nan ensas-ailo ya mangapos ken Cristo .
44024005	Sin	Inilami ay nan nay ay takho et alig pisti , ya ipabpafikasna nan am-in ay Judio isnan olay entona ta enkholo cha . Siya akhes nan esang ay mangipangpango isnan cheycha'y nakapet isnan chey ay iNazaret .
54003016	Grace	Maid chwadchwa ay chadlos napateg nan pammati tako ay sikhod ay egay kaam-ammowan . Siya na nan patiyen tako : Olay Dios siya , nenpaila ay takho , naipaila ay tet-ewa isnan Ispirito Santo , inilan nan angheles siya , naipalawag siya isnan kailiili , namati cha ken siya isnan olay entona isnan lofong , ya sa et naipalamag siya id chaya .
66016021	Violence	Ya ket ay nenpeleplas nan chadchakowag ay cholalo id chaya , ay kag takho nan kacham-etna ay cha nekchag isnan takho . Et cha inpangaag nan takho si Apo Dios ay nangekchag sidi , tay chad-ama ay kakaegyat nan likhatcha .
61003013	Faith	Ngem wad-ay ay wad-ay nan sadsad-en tako ay mamati . Siya nan inkalin Apo Dios ay falo ay chaya ya nan falo ay lofong ay kinalenteg yangkhay nan wad-ay .
66006014	Description	Sa et nakhedwa nan chaya ya kag cha malonlon engkhana ay maamas . Ya nan am-in ay filig ya am-in ay lota ay liniwes si chanom , et naaton cha isnan tey-ancha .
58010010	Grace	Nan nay ay falo , siya nan nangangnenan Jesu Cristo isnan nemnem Apo Dios , ta machalosan nan fasol tako isnan namipingsan ay naidchatonan nan awakna .
52001002	Faith	Kad-in enyaman kami ken Apo Dios maipoon ken chakayo am-in isnan enlol-owalowanmi .
66006004	Violence	Kek et ilan nan esa'y teken akhes ay kafaryo ay enkilat , et naipabfiyang isnan nensasakay ischi ay mangaan isnan talna isnan lofong ta enpipinnatey nan takho . Naagtan siya's chakchake ay fadyok .
54006001	Recommendation	Nan tokhonko isnan cheycha'y nalakwan ay faa ay mamati , et ta figfikhencha ay lebfengna'y maichayaw nan apocha , ta ad-i madchilaw nan ngachan Apo Dios paymo nan isos-olo tako .
51003009	Recommendation	Ya ad-i kayo en-asiengag , tay kinaanyo et nan sikhod ay okhaliyo ay inmingsaanyo ,
66002020	Sin	Nay met achi siya na nan mangwaniyak ken chakayo : Ipap-alofosyo nan chey fafai ay si Jezebel ay mangwanin siya nan mamadton Apo Dios . Sailowana nan takhok , tay isolona chaicha ay mangikkan isnan asi , ya ta en cha mangan isnan naichaton isnan khinag-aeb ay dios .
48003008	Grace	Siya akhes nan naipadto isnan naisolat ay kalin Apo Dios ay mangwanin at ifilang Apo Dios ay nalenteg nan Gentil maigkhapo isnan mamatiyancha . Tay inpaammon et Apo Dios nan Khawis ay Chamag ken Abraham isnan nangwaniyanan , “ Maichalan ken sik-a nan mamindisyonak isnan am-in ay kailiili . ”
58012005	Recommendation	Nalichonganyo ngen nan tokhon Apo Dios ken chakayo ay an-akna ? Kinwanina , “ Anakko , ad-im laglag-asen nan tokhon Apo Dios . Ad-i ka akhes ngomaya mo saplitena sik-a .
58013017	Recommendation	Patpatiyenyo nan mangichad-alan ken chakayo ya maiyornos kayo ken chaicha . Tay chaicha nan mangil-ila isnan enkhawisanyo ay at songfatancha ken Apo Dios . Ilaenyo ta malaylaychan cha isnan mangichad-alanancha ken chakayo ya ta ad-i cha ngomaya , tay mo ngomaya cha maid enkhawisanyo .
44013019	Description	Pito ay tribo id Canaan nan pinakawasna ta ipatawidna nan lotacha isnan takhona .
54006003	Faith	Mo wad-ay en-isos-olo is teken ay ad-i maiyafoloy isnan osto ay sos-olon Jesu Cristo ay Apo tako , ya nan sos-olo ay ichayaw Apo Dios ,
63001010	Recommendation	Adi kad mo wad-ay mangiyali isnan teken ay sos-olo ken chakayo , ad-iyo paspaskhepen isnan afongyo ya ad-iyo khakhawisen chaicha .
47001005	Grace	Tet-ewa , nan kaangsan nan likhat ay makinaakhan tako kag isnan likhat Cristo , siya akhes nan kaangsan nan pafikas Apo Dios ken chatako maichalan ken Cristo .
65001011	Sin	Selaeg cha tay nan okhalin Cain nan en cha wanwanchen . Nasailowan cha ay kag ken Balaam tay siping nan pawadwad-encha . Kholaencha akhes nan apocha ay kag isnan inangnen cha Core id sangad-om , ya siya akhes ay at mapakawas cha .
65001010	Sin	Nay met achi nan naycha'y takho , et amsiwencha nan ad-icha maawatan . Kag cha atap ay enkik-iwi ay ad-i ensemek , ya nan yangkhay fikhawen nan awakcha nan wanwanchencha . Siya kannay chi nan khotok nan madchosaancha .
58011007	Faith	Si Noe , khapo isnan pammatina , chinngena nan tokhon Apo Dios maipoon isnan at omat ay sisya'y ad-i maila . Sa na't inseinset ay khinmaeb is chakchakowag ay bapor ta matakho nan pangafongna . Khapo isnan inangnena , naokom nan kinangaag nan katakhotakho , ya tinawidna nan kinalenteg ay fongan nan pammatina .
58009006	Description	Idwani , mo nanongnong am-in chachi , omeomey nan papachi isnan omona ay somkhepan ay kwarton nan afong ay torcha , ay mangiyangnen isnan ekhadcha ay enchayaw .
44007051	Sin	Kinwanin akhes Esteban en , “ Chad-ama nan kinaweweyo ! Kag semek si pagano nan semekyo . Tot-owengenyo ay mannge isnan kalina ya ad-iyenyo nan Ispirito Santo kag kannay nan inang-angnen nan ikik-ityo .
54001009	Sin	Tay ammo tako ay faken nan nalenteg ay takho nan khotok nan nakhab-an nan lenteg , mod-i ket nan ngaag ya maid ammona's lenteg , nan ad-i enchad-ayaw ya fomafasol , nan mangad-i ya mangang-ango isnan nasantowan , nan mamse isnan amana , inana , paymo nan ib-ana ay takho ,
46005009	Recommendation	Insolatko ken chakayo issan chey ay ad-i kayo maifob-oweg isnan takho ay asi nan okhalina .
48001015	Grace	Ngem khapo isnan fachangna , pinilin Apo Dios sak-en ay enfalin ay faana issan sisya'y egay ak naiyanak . Et isnan osto ay semekna ,
45007015	Description	Ad-ik maawatan nan chak kannay ang-angnen , tay nan laychek ay angnen koma , et faken si chak angnen . Ngem nan liligtek ay angnen , et siya nan chak angnen .
61003018	Faith	Nan magtek angnenyo koma , et amed yo kayet ippeng nan fachang Jesu Cristo ay omisas-alak ken chatako , ya ta am-amed yo ammowen siya ay Apo tako . Siya nan matangtangad idwani ya is eng-engkhana ! Amen .
46004010	Description	Sa et chakami pet kano nan nakok-olangan khapo tay takhon Cristo chakami , ngem chakayo masisilib kayo kano isnan naitapiyanyo ken siya . Maid kano kafaelanmi , ngem kafaelanyo am-in ! Sa kayo't akhes machad-ayaw , ngem maang-ango kami .
60005009	Faith	Ikekedseyo nan pammatiyo ay mangitottoled ay mangad-i ken siya , tay ammoyo ay olay nan iib-a tako ay mamati isnan olay entona ay ili , et siya met laeng ay likhat nan cha cha inaag .
51003022	Recommendation	Chakayo ay faa , kad-in angnenyo nan filin nan ap-apoyo isnan nay ay lota , ya angnenyo nan am-in ay ifaagcha ken chakayo . Ad-iyo yangkhay angnen chi mo wad-ay cha ay mangiila ta palaylaychenyo chaicha , mod-i ket ippeyyo am-in nan semekyo isnan chonoyo tay si Apo Jesus nan iyegyatyo .
66017012	Description	“ Nan cheycha'y sinpoo ay sakkhod ay inilam , et siya chachi nan sinpoo ay en-ali ay sisya'y egay tinmokcho . At maagtan cha is kalebfengancha ay makiap-apo isnan naoyong ay enkik-iwi isnan sin-ak-itan , ay esa'y olas yangkhay .
46002012	Grace	Idwani , isnan namatiyan tako , faken nan kalotaan ay semek si takho nan inlayad Apo Dios ken chatako , mod-i ket nan Ispirito Santona ta maawatan tako nan am-in ay ilayadna ken chatako .
59005001	Recommendation	Chakayo ay fafaknang , chengngenyo nan kanak ! Iyakhayo ya ipapangekheyo ay mangingegngeg isnan kakaegyat ay likhat ay at omchan ken chakayo .
66002010	Recommendation	Ad-i kayo omegyat isnan at manginaakhanyo isnan likhat . Chengngenyo , at paifalod Satanas nan tapina ken chakayo ta tepngena nan pammatiyo . At palikhatencha chakayo is sinpoo ay akhew . Ilaenyo ta kokompet kayo ken sak-en , olay mo siya's ikateyanyo , sak et koronaan chakayo isnan fiyag ay maid pengpengna .
54006011	Recommendation	Ngem sik-a ay takhon Apo Dios , ikasiwam chachi . Ippeymo nan semekmo isnan nalenteg ay okhali ay ichayaw Apo Dios , nan pammati , nan layad , nan katpe ya nan anos .
59005005	Sin	Nenfib-iyag kayo yangkhay isnan laglagsak ya finofoslon ay fiyag , ngem nan kinatet-ewana et kag kayo isnan faka ay aped yangkhay en men-angloanglod ta lomames , ngem ke pet ay nganngani nan maparkiyana .
66004004	Description	Nan chey inmona ay trono et liniwes si chwan poo ya epat akhes ay trono , ay tomotokchowan nan chwan poo ya epat ay amam-a . Nenfafacho cha isnan enpokaw , ya wad-ay am-in nan fallitok ay korona is kaolocha .
66018007	Description	Siya , maigwa ken siya nan chadlos ay likhat ya sanga ay maiyafoloy isnan kaad-achan nan kinachayewna ya kinafoslon nan fiyagna ay inamongna . Tay kad-in kananan , ‘ Naay ak ay tomotokcho ay reyna ! Faken ak nailekkasan ya ad-i ensaksakit nan semekko is eng-engkhana ! ’
60003007	Recommendation	Chakayo akhes ay inasaw-an ay lallalaki , masapol ay maawatanyo nan asaswayo tay nakapkapsot cha mo chakayo . Ipappailayo nan mangipatekhanyo ken chaicha , tay olay chaicha et maitapi cha ken chakayo ay manawat isnan fiyag ay maid pengpengna ay ilayad Apo Dios ken chakayo . Angnenyo na tatno maid manaktak isnan enlowalowanyo .
54002012	Recommendation	Ad-ik ipalofos ay isolowan paymo ichalan nan fabfafai nan lallalaki . Masapol ay khomigkhinek cha .
46001009	Faith	Tay kaaafolot si Apo Dios ay nangayag ken chakayo ta makikadwa kayo isnan Anakna ay si Jesu Cristo ay Apo tako .
48005013	Recommendation	Idwani iib-a , inayakhan Apo Dios chakayo ta mawayaan kayo . Ngem ilaenyo et ta ad-iyo alaen chi is wayayo ay mangikkan isnan figfikhawen si awakyo , mod-i ket waschin ensilfi isnan ib-ana khapo isnan layadna .
59002012	Recommendation	Meymey-anyo nan am-in ay kankananyo ya ang-angnenyo tay at maokom tako isnan lenteg Cristo ay mangipawaya ken chatako .
46012005	Faith	Wad-ay nan nateketeken ay ikkan ay mamachang isnan ib-a , ngem es-esang nan Apo ay ensilfiyancha .
45009005	Description	Naiwaned cha isnan napateg ay am-a id solit , ya isnan wanedcha akhes nan nalpowan nan Cristo ay Dios ay mangiyap-apo isnan am-iam-in . Machad-ayaw koma siya is eng-engkhana . Amen .
47001006	Description	Et olay maliglikhatan kami , mo ket siya chi nan fomikasanyo ya kaisalakanyo . Ya isnan omipabpafikasan Apo Dios , ammomi akhes ay mangipafikas ken chakayo , ta anosanyo ay mangikatpe isnan likhat kag isnan iliglikhatmi .
47001021	Faith	Et si Apo Dios nan mangipabfifikas isnan pammati tako ken Cristo . Siya nan nenchotok ken chatako
44010015	Recommendation	Sa et kinwanin kayet nan cha enkali , “ Ad-im law-en nan olay ngag sisa ay ifilang Apo Dios ay nadchalos . ”
66018009	Sin	Et nan kaaliali isnan lofong ay nakises-eyep ya nakilal-ayad isnan finofoslon ay fiyagna , et en-akha cha isnan mangil-ancha isnan asok nan cha na mapoowan et chadlos cha ingegngeg .
43014023	Faith	Sa et kanan Jesus , “ Mo sino nan menlaylayad ken sak-en , et iyangnena nan sos-olok , ya laylaychen Ama siya , ya omali kami ken Ama ay makitetee ken siya .
62004010	Grace	Siya na nan kail-an nan tet-ewa ay layad : faken nan layad tako ken Apo Dios , mod-i ket nan inpailana ay layad ken chatako isnan namaalana isnan Anakna ay mangikalo isnan chosan nan fasol tako ta mapakawan .
62001007	Faith	Ngem mo manad-alan tako isnan masisilawan tay wad-ay siya ay silaw , et maoornos tako , ya nan chalan Jesus ay Anakna nan menchalos isnan am-in ay fasol tako .
48004007	Grace	Adi kad faken kayo et faa , mod-i ket tet-ewa ay an-ak Apo Dios chakayo ay mabfalin ay manawid isnan ipatawidna isnan an-akna .
58001008	Faith	Ngem isnan Anakna , kananan , “ Sik-a ay Dios , maid pengpeng nan en-ap-apowam ! Nalenteg akhes nan angnem ay en-apo .
43010033	Sin	Sa et kanan nan cheycha'y Judio , “ Faken isnan khawis ay chono nan menfaokhanmi ken sik-a , mod-i ket tay amsiwem si Apo Dios . Tay takho ka yangkhay , ya sam et khab-en nan awakmo ay Dios ! ”
66014011	Description	Et ad-i tomtomke is eng-engkhana nan asok nan apey ay mangipap-alikhat ken chaicha . Ad-i tomtomke isnan winakas ya minaschem nan chosan nan cheycha'y manad-ayaw isnan chey ay enkik-iwi ya nan nakhaeb ay tinagtakho ay kak-aagna , sa et nan cheycha'y nenpamaton isnan ngachana . ”
47004001	Faith	Idwani , khapo isnan seg-ang Apo Dios , naichowa nan nay ay chono ken chakami , et nay ad-i kami ngomayngaya .
58013006	Faith	Adi kad idwanin , natoled tako et ay mangwanin , “ Si Apo Dios nan fomadfachang , et nay ad-i ak omeg-egyat . Ay ke wad-ay kamabfalin nan takho ken sak-en ? ”
45014003	Recommendation	Ad-i koma okomen nan ensifo isnan watwat nan ensifo isnan nateng yangkhay , ya ad-i koma akhes okomen nan ensifo isnan nateng yangkhay nan ensifo isnan watwat , tay chinawat Apo Dios siya .
45015005	Grace	Et asop ya si Apo Dios ay mangichowa isnan anos ya mangipafifikas isnan semek , et siya kannay nan mangipaes-esang isnan semekyo , ay kag isnan inpailan Jesu Cristo ay ton-ochenyo
58007027	Description	Ad-i kag isnan cheycha'y inmona ay katongchowan ay papachi ay winakas ay nenchaton khapo isnan fasolcha ona , sa et nan fasol nan katakhotakho . Ad-i mang-ey angneangnen Jesus chi , tay inangnena chi ay namipingsan yangkhay et kecheng issan nangichoowana isnan awakna kannay .
62003017	Sin	Ngem mo ilaen nan wad-ay mabfalina nan kasapolan nan ib-ana ay enkolang sa na't ad-i seg-angan , ay ke wad-ay ken siya nan layad Apo Dios ?
47005008	Faith	Tet-ewa , tomotoled kami , ya kananmi en khagkhag-awis si komaan nan leng-agmi isnan nay ay awak ta en kami't makiafong ken Apo Jesus .
60002011	Recommendation	Khapo tay mangmangili tako yangkhay ay enfab-aat isnan nay ay lofong , iloneloneyko ken chakayo ay laylaychek , ta iwayangyo nan ngaag ay fikhawen nan awakyo , ay mangologkholo ken chakayo ta afakencha nan nemnemyo .
60002017	Recommendation	Masapol ay patkhenyo nan olay sino ay takho . Laylaychenyo nan iib-ayo ay mamati . Iyegyatyo si Apo Dios , ya patkhen yo nan Emperador .
44007025	Description	( Kanana mo figfikhen nan cheycha'y iib-ana ay siya nan osalen Apo Dios ay mangipawaya ken chaicha , ngem ad-icha pet maawatan . )
50003002	Violence	Mey-anyo nan awakyo isnan cheycha'y naoyong ay takho ay alig mangallong ay aso . Ngaag cha ay enchonchono ay mangipapilit isnan segyat .
56001016	Sin	Kananchan ammocha si Apo Dios , ngem mamaila isnan okhalicha ay ad-iyencha siya . Kakaisew cha ya nawewe cha ay takho , ay ad-i makaikkan isnan olay ngag sisa'y khawis .
45010002	Faith	Matistikhowak ay chaicha et mamangset cha maipoon ken Apo Dios , ngem ongar nan mamangsetancha tay paatencha ay mangad-i isnan kasilawan nan semekcha .
47001004	Grace	Pabfikasena chatako mo wad-ay ngag sisa ay likhat tako , tatno ammo tako nan ikkan tako ay mangipafikas akhes isnan ib-a tako isnan ngag sisa ay likhatcha , ya ta pabfikasen tako chaicha ay kag isnan inangnen Apo Dios ay nangipafikas ken chatako .
55002015	Recommendation	Sik-a anakko , ippeymo nan kafaelam ay mangisolo isnan osto ay ayen nan tet-ewa ay kalin Apo Dios , tatno tan-oyana sik-a mo sakhangem siya is tap-in , ay kag isnan esang ay enchono ay ad-i mangibfain isnan chonona .
53002004	Description	Kholaena nan am-in ay ifilang nan takho ay dioscha , ya nan am-in ay machad-ayaw , ta patongchowena nan awakna . Sa et en tomokcho is kaTimplon Apo Dios ay mangipap-aila ay siya nan Dios .
49006004	Recommendation	Chakayo ay chakek-echa , ilaenyo ta ad-iyo pasongten nan an-akyo , mod-i ket isolowanyo ya tokhonenyo chaicha ay kag isnan ikkan Apo Jesus .
45008037	Grace	Ngem olay siya chi , mangafaafak tako kayet isnan kafaelan Cristo ay menlaylayad ken chatako .
44026014	Violence	Sa kami't nenkatotokang am-in , ya chinngek nan nenkali ken sak-en isnan kalin si Hebreo ay nangwanin , ‘ Saulo , Saulo ! En ka man omipap-alikhat ay ? Pap-alikhatem kannay nan awakmo ay kag isnan faka ay manapsapartak isnan nasangsangyotan . ’
66002009	Sin	“ Ammok nan likhatyo ya ammok ay posi kayo . Ngem tet-ewa nan kanak , chakayo nan tet-ewa ay kachangyan . Chinngek nan amsiw nan cheycha'y mangwanin Judio cha . Faken cha tet-ewa'y Judio , tay pangafong Satanas chaicha .
46013006	Faith	Ad-ina ilal-ayad nan ngaag , mod-i ket ilal-ayadna yangkhay nan tet-ewa'y khawis .
59001021	Recommendation	Kaanenyo et mampay nan ngag issa ay kinalokhit ya nan inmawas ay kinangaag . Ibfafan-igyo nan semekyo ay manawat isnan kalina ay inmolana ken chakayo ya makaisalak ken chakayo .
46003006	Grace	Mo iyala isnan al-alig , sak-en nan kag nenmola ya si Apolos nan kag nensifog , ngem si chadlo Apo Dios nan mangipatofo .
66014008	Sin	Ya wad-ay akhes nan maikadwa ay anghel ay inmonod ay nangwanin , “ Napakawas et nan nachamchamag ay ili ay Babilonia tay ngaag yangkhay nan wad-ay ken siya . Kag na finoteng nan am-in ay ili isnan kinalokhitna tay inpafikasna nan asi ay fikhawcha . ”
43015014	Recommendation	Ya chakayo nan lilwidko mo angnenyo nan filinko ken chakayo .
62005021	Recommendation	An-akko , komasiw kayo isnan khinag-aeb ay dios .
55003006	Sin	Tay wad-ay ken chaicha nan omeomey isnan kaafoafong ay makilil-iwid ay mangallalang isnan fabfafai ay nalaka ay maaw-awis ay makokorkor nan semekcha isnan angsan ay fasolcha ya ichad-alan nan isyangkhay ay laylaychen nan awakcha .
49004015	Faith	mod-i ket isnan omingsaan tako ay enkali isnan kinatet-ewa khapo isnan layad tako , et maengngan tako isnan am-in ay angnen tako isnan naiyornosan tako ken Cristo ay pinakaolo tako .
49004003	Faith	Eestenyo nan nangornosan nan Ispirito Santo ken chakayo , maichalan isnan talna ay kag mamamtek ken chakayo .
44009005	Description	Sa et kanan Saulo ay sinmongfat , “ Sino ka man , Apo ? ” Sa et kanan nan enkak-ali en , “ Sak-en si Jesus ay pap-alikhatem .
60003015	Recommendation	mod-i ket chadlos yo figfikhen ay si Cristo nan nasantowan ay Apoyo . Ilaenyo ta kad-in ensasakhana kayo ay manongfat ay mangilawlawag isnan olay sino ay manomarya ken chakayo maipoon isnan namnamayo ken Cristo .
44007033	Recommendation	Sa et kanan Apo Dios ken siya , ‘ Kaanem nan pallokam tay nan nay lota ay entatakchekham et nasantowan .
62002024	Faith	Ilaenyo ta sesemkenyo nan chinngeyo issan lapona ay namatiyanyo . Tay mo entee ken chakayo nan chey ay chinngeyo , at maiyoornos kayo isnan Anak ya ken Dios Ama .
43008051	Faith	Tet-ewa kanak ken chakayo , mo sino nan mangiyang-angnen isnan sos-olok , at ad-i katkatey . ”
66020011	Description	Sa et inilak nan chakchake ay enpokaw ay trono ya nan chey ay tomotokcho sidi . Ya ket ay nalannayaw nan lofong ya nan chaya isnan sakhangna ya maid kasin nail-ila ischicha .
46006013	Recommendation	Away wad-ay mangwanin , “ Nan makakan , kwan si poto , ya nan poto nan khotok nan enfikhawan isnan makakan . ” Ngem wad-ay pengpeng nan naycha tay at mapakawas cha . Nay met achi nan awak teken , tay faken nan asi ay fikhawna nan kaosalana , mod-i ket ta ensilfi yangkhay ken Jesus ay Apo tako . Ya siya nan kikhad isnan awak tako .
45006011	Faith	Tay siya chi masapol ay sesemkenyo akhes ay maid et kafaelan nan ngaag ay mangiyapo ken chakayo , tatno enfiyag kayo pala isnan kaidchayawan Apo Dios khapo isnan naiyornosanyo ken Jesu Cristo .
47002014	Faith	Enyaman tako magtek ken Apo Dios ay inmafak ken chakami ay sikhod ay fosona , ta sa na't enfalinen ay faana chakami ay naiyornos ken Jesu Cristo . Ipangpangona chakami ay kag falod isnan sakhang nan katakhotakho ya maichalan ken chakami maiwalas nan Chamag maipoon ken siya isnan olay entona ay ili , kag isnan fanglon nan insinso ay masosongsong isnan olay entona .
62001005	Grace	Siya na nan chamag ay chinngemi ken siya ay ipaammomi ken chakayo : Si Apo Dios et silaw , ya maid paat follinget ken siya .
43006037	Grace	Am-in ay ichowan Ama ken sak-en et omali cha ay maitapi ken sak-en . Ya ad-ik ad-iyen nan olay sino ay omali ken sak-en .
58013001	Recommendation	Itot-oloyyo ay enlilinnayad ay kag sin-anag-i .
58007025	Grace	Tay siya chi , kafaelana ay mangisalak is eng-engkhana isnan am-in ay somag-en ken Apo Dios khapo isnan naiyornosancha ken Jesus , tay matatakho siya is eng-engkhana ay cha mangitot-oya ken chatako ken Apo Dios .
43019015	Violence	Ke cha't ala ya fokhafokhaw ay mangwanin , “ Ikaanmo siya ! Ikaanmo siya ! Ilansam is kakolos ! ” Sa et kanan Pilato , “ Ay ke nan aliyo nan laychenyo ay pailansak ? ” “ Maid teken si alimi mod-i nan Emperador yangkhay ! ” kinwanin nan aap-apon si papachi .
45011005	Grace	Siya akhes sa idwani , wad-ay cha nan akit ay pinilina khapo isnan kinagkhawisna .
66017002	Sin	Nakiseyep nan kaaliali isnan lofong ken siya ay nachamchamag ay fafai , ya am-in nan takho isnan lofong et kag cha nafoteng isnan kinalokhitna . ”
45012010	Recommendation	Enlilinnayad tako ay kag isnan angnen nan chadlos sin-anag-i . Ifilangyo nan iib-ayo ay napatpateg mo chakayo .
45008014	Faith	Am-in ay ichad-alan nan Ispiriton Apo Dios , et chaicha nan an-ak Apo Dios .
66012003	Description	Ket ay wad-ay akhes nan teken kayet ay katataa ay maton ay naila id chaya . Wad-ay nan chakchake ay enkilat ay oweg ay pito nan olona ya sinpoo nan sakkhodna , ya isnan waschin esang ay olona wad-ay nan fan-ig ay korona .
45008017	Faith	Et tay an-ak Apo Dios chatako , at tawichen tako nan am-in ay ipatawidna . Siya , makitawid tako ken Cristo mo tet-ewa ay makiliglikhat tako ken siya idwani ta sa tako't maitapi isnan katangtangachana is tap-in si akhew .
54005017	Recommendation	Idwani , nan cheycha'y tet-ewa'y osto nan angnencha ay mangichad-alan isnan mamati , et am-amed cha koma maichayaw ya maad-acha nan lagfocha , am-amed nan cheycha'y nakakhet ay enpalawag ya en-isolo .
46008007	Sin	Ngem nan tapina ay mamati et ad-icha kayet maawatan chi , tay apchas cha inmiingsa ay manad-ayaw isnan khinag-aeb ay dios . Et tay sisya'y enchwadchwa cha , mo ischaencha nan naichoo ischi , makorkor nan semekcha tay kanancha ay maitaptapi cha isnan cheycha'y manad-ayaw isnan khinag-aeb ay dios .
43015002	Grace	Am-in ay pinmingi ken sak-en ay ad-i fomkhas , et kaanena . Am-in akhes ay pinmingi ken sak-en ay fomkhas , at chalosana ta amed fomkhas is ad-ad-acha kayet .
60005003	Recommendation	Ad-iyo ipip-ilit nan mangiyapowanyo ken chaicha ay naitalek ken chakayo , mod-i ket ipailayo nan khawis ay wanchencha ay karniloyo .
52004013	Recommendation	Chakayo ay iib-ami , laychenmi akhes ay ammowenyo nan kinatet-ewa maipoon isnan natey , ta ad-i kayo aped ensasanga ay kag sinan takho ay maid namnamacha .
58011029	Description	Nan cheycha'y Israelitas , khapo isnan pammaticha , nanalan cha ay khinomchang isnan Fayfay ay makwanin Enkilat , ay kag nan ikkan ay manalan isnan malalango ay lota . Ngem issan khinomchangan koma nan cheycha'y iyEgipto , ya ke cha't ay nalin-eb ya natey .
44007020	Description	“ Siya chi san timpo ay naiyanakan Moises ay esa'y kalal-ayad ay ong-onga . Tolo ay fowan ay iniiskhengcha siya is afongcha .
58005002	Grace	Maanosana nan cheycha'y maid ammocha ay aped maaw-awis ay enfasol , tay olay siya , wad-ay ay wad-ay akhes nan kolangna .
45013012	Recommendation	Tay kag tako wad-ay isnan follinget idwani ay matatakhowan tako , ngem nganngani't ay mapat-a . Isonga kaanen tako nan ngag issa ay okhali ay maiyafoloy isnan follinget , ta sa tako't iyarmas nan okhali ay maiyafoloy isnan silaw .
49006009	Recommendation	Chakayo akhes ay aap-apo , siya akhes nan ipailayo isnan faayo . Ad-iyo pap-aegyaten chaicha . Sesemkenyo ay nan Apocha id chaya , et siya akhes nan Apoyo , ya maid pawadwad-ena .
45012015	Recommendation	Mo wad-ay enlal-ayad , makilal-ayad kayo , ya makiseg-ang kayo isnan kaseseg-ang .
45002005	Sin	Nay met achi tay ikekedseyo ya iweweweyo kayet , nay et amoamongenyo nan songet Apo Dios ken chakayo engkhana isnan akhew ay mangipail-ana isnan nalenteg ay angnena'y en-okom .
44014019	Violence	Osto'y siya chi wad-ay cha nan Judio ay inomchan ay nalpo id Antiokia ya id Iconio . Inawischa nan katakhotakho sa cha't finaofaog si Pablo ya khinoyakhoycha ay nangipafala is kaili , tay kananchan mo natey .
43013021	Description	Kinwanin Jesus chi , ya chadlos nakorkor nan semekna , sa na't inloneloney ay nangwanin , “ Tet-ewa kanak ken chakayo , awni't esang ken chakayo nan omitiktik . ”
48003022	Faith	Ngem maid , tay ipailan nan naisolat ay kalin Apo Dios ay nafalod am-in nan takho isnan kamabfalin nan kinangaag . Siya sa tatno nan mamati ken Jesu Cristo maipalofos ya chawatencha nan inkalin Apo Dios isnan cheycha'y mamati .
66011007	Violence	Mo kinwas et nan nay chwa ay tistikho nan palawagcha , falokniten nan chey ay enkik-iwi ay fomala isnan fito ay maid pengpeng nan kaachaemna chaicha , ya afakena ya pateyena chaicha .
58003014	Faith	Tay makikadwa tako ken Cristo , mo eesten tako nan inmona ay talek tako ken siya is eng-engkhana .
45008010	Faith	Ngem mo wad-ay si Cristo ken chakayo , olay mo matey nan awakyo khapo isnan fasol , khechangna'y matatakho nan leng-agyo is eng-engkhana tay infilang Apo Dios chakayo ay nalenteg .
44007052	Sin	Ay ke way olay esa's mamadto ay egay paat inpap-alikhat nan ikik-ityo ? Pinateycha kayet nan cha finaan Apo Dios ay nangifaag isnan at omaliyan nan chey ay makwanin Nalenteg . Sa et chakayo nan nangitiktik ya namatey ken siya idwani ,
48005021	Sin	Naaakhom cha , amfotngan cha ya finofoslon nan ikkancha'y enfiyag . Kasik kanan ken chakayo san kinwanik issan chey : nan mangang-angnen issacha et ad-i cha maitapi ay makitawid isnan en-ap-apowan Apo Dios .
43012036	Faith	Isnan sisya ay wad-ayan nan silaw ken chakayo , patiyenyo chi ta enfalin kayo ay takho ay masisilawan nan semekna . ” Nan Egay Namatiyan nan Judio Issan nangwaniyan Jesus ischi , kinmaan ya egay et nenpap-aila ken chaicha .
58003002	Faith	Si Jesus , kaaafolot ay nensilfi ken Apo Dios ay nanotok ken siya , ay kag ken Moises ay kaaafolot akhes ay nensilfi isnan am-in ay pangafong Apo Dios .
56003006	Grace	Et egay paat inim-imotan Apo Dios ay nangilayad isnan Ispirito Santo ken chatako maichalan ken Jesu Cristo ay omisas-alak ,
44004036	Description	Siya akhes chi nan inangnen Jose ay waned Levi ay iChipre ya inpangachan nan cheycha'y apostoles is Bernabe ay nan laychena'y kanan et , “ Nan Omipabpafikas . ”
48006009	Recommendation	Ilaen tako mampay ta ad-i tako ngomaya ay mangikkan isnan khawis . Tay mo ipapati tako kayet nan khawis ya ad-i tako ngomaya , et wad-ay ay wad-ay nan sa tako apiten isnan osto ay timpona .
48002019	Faith	Tay maigkhapo isnan lenteg Moises maawatak ay kag ak natey , ya maid et fiyangna ken sak-en . Siya chi ta mabfalin chadlo ay enfiyag ak ay maiyornos ken Apo Dios . Idwani kag ak naitapi ken Cristo ay natey is kakolos ,
66011001	Recommendation	Sak et naagtan si kag sokod ay ilokodko . Ya ket kinwanin nan nangifilin ken sak-en , “ Ligwatmo ! En ka lokchen nan Timplon Apo Dios ya nan altar . Sam et filangen nan kaad-achan nan cha enchad-ayaw sidi .
66014004	Description	Chaicha nan takho ay egay kaloglogkhitan nan okhalicha isnan fafai , ya sisya'y nadchalos cha . On-onochencha yangkhay nan Kordero isnan olay entona ay omayana . Chaicha nan sinfot Cristo isnan am-in ay katakhotakho , ta chaicha nan kag fin-i isnan maani ay maichoo ken Apo Dios ya isnan Kordero .
66009007	Description	Nan ilan nan cheycha'y chochon et kag kafaryo ay ensasakhana ay en makigkhofat . Is kaolocha et wad-ay nan kag fallitok ay korona , ya nan kamescha et kag kames si takho .
60002016	Recommendation	Figfikhenyo koma ay chakayo et nawaya kayo ay takho . Ngem ad-iyo alaen sa ay waya ay mangilason isnan ngaag ay cha yo angnen , mod-i ket enfiyag kayo ay faan Apo Dios .
54004010	Faith	Tay siya chi , ippey tako nan kafaelan tako ay enchono ay ensilfi ken siya tay inpey tako nan namnama tako isnan matatakho ay Dios ay mangisalak isnan am-in ay takho , ya am-amed ken chatako ay mamati .
58010029	Sin	Ad-i ngen enchamcham-et kayet nan chosan nan takho ay mangigkhakhatin isnan Anak Apo Dios , ya menlaglag-as isnan chalana ay naikhab-an nan tolag ya nannalos isnan fasolna ? Ya sa na't am-amsiwen akhes nan Ispirito Santo ay fomadfachang ken chatako ?
43020021	Grace	Sa na't kasin kinwani ken chaicha , “ Oompa kayo . Idwani , nay faalek chakayo kag isnan inangnen Ama ay namaa ken sak-en . ”
65001016	Sin	Siya chana nan takho ay enmollomollotomot ya lili yangkhay nan kwacha . Nan ngaag ay figfikhawencha yangkhay nan wanwanchencha . Ichad-ayewcha nan awakcha , ya siya akhes ay kakas-okas-on cha ichayaw nan ib-acha'y takho ta mangalaancha isnan laychencha .
66006015	Description	Sa et am-in nan ali isnan lota , ya nan matangad ay takho , nan aap-apon si sorchacho ya nan kakachangyan , nan makekedse ya nan olay sino ay takho , faa paymo faken , et kinamo cha ay nentafon is kaliyang ya isnan chaon nan cheppas is kafilig .
66021008	Sin	Ngem at kakaegyat nan enfanakhan nan cheycha'y omegyat ay mangitakcheg isnan kinatet-ewa , nan ad-i mamati , nan cha mangang-angnen isnan kakaisew , nan enpatey , nan asi nan okhalicha , nan ensop-ok ya enpadpadya , nan manad-ayaw isnan khinag-aeb ay dios , ya nan cheycha'y nalangkowag . At omey am-in chana isnan posong ay fomidfichang nan apey ya asufre . Siya nan makwanin ikadwa ay etey . ”
44022016	Recommendation	Idwani , ngag kasin nan sad-em ? Itakchegmo't achi ta enpafonyag ka . Enseg-ang ka ken siya ta machalosan nan fasolmo . ’ ”
66009008	Description	Kag fook si fafai nan fookcha , ya nan fab-acha et kag nan fab-an si layon .
55002024	Recommendation	Nan faan Apo Jesus , masapol ay ad-i makion-onong mod-i ket naanos isnan olay sino , ammona ay en-isolo , makakatpe ,
51002005	Faith	Tay olay maid ak ken chakayo , sisya kayet ay iismekko chakayo , ya enlal-ayad ak ay kasin manmanmek isnan kasasaadyo ay manonongnong ya nan linmamotan nan pammatiyo ken Cristo .
60003012	Sin	Tay aatwanan Apo Dios nan nalenteg ay takho , ya kad-in chengngena nan lowalocha . Ngem chokokhana nan takho ay ngaag nan cha cha angnen . ”
53002013	Faith	Iib-ami ay laylaychen Apo Jesus , lebfengna'y kad-in enyaman kami ken Apo Dios maipoon ken chakayo , tay nailapo issan chamona , pinilin Apo Dios chakayo ay maisalakan maichalan isnan angnen nan Ispirito Santo ay mangipakapet ken chakayo ken Apo Dios ya isnan namatiyanyo isnan tet-ewa .
66022011	Recommendation	At kikhad nan cheycha'y inmingsa isnan ngaag tay siya nan kwacha , ya siya akhes isnan kakaisew nan ang-angnencha ta itot-oloycha . Ngem nan cheycha'y nalenteg , siya mo itot-oloycha nan kinalentegcha , ya siya akhes koma isnan nakapet ken Apo Dios . ”
44002038	Faith	Sa et kinwanin Pedro , “ Masapol ay waschin enfafawi ay manokog isnan fasolna ya enpafonyag ay mangipaammo ay si Jesu Cristo nan Apona , ta mapakawan nan fasolna ya chawatena nan Ispirito Santo ay ilayad Apo Dios .
52005015	Recommendation	Ilaenyo ta maid ken chakayo nan en-ifales mo wad-ay ngaag is angnencha ken chakayo . Anapenyo magtek mo ngag nan khawis ay angnenyo isnan ib-ayo ya isnan olay sino ay takho .
45001027	Sin	Siya akhes isnan lallalakicha , tay ento mo wanchencha nan osto ay ekhad ay makiasawa isnan fabfafai , ket ay nan et awak nan ib-acha ay lallalaki nan cha cha kannay figfikhawen . Cha cha kannay ang-angnen nan asi ay kafabfain ya nay maifakhay akhes nan chosacha isnan kakkaisiw ay ik-ikkancha .
50002018	Recommendation	Et siya akhes koma ay enlal-ayad ya makilagsak kayo ken sak-en .
44003019	Recommendation	Chokokhanyo et mampay nan fasolyo ya somakhong kayo kasin ken Apo Dios ta amasena nan fasolyo , ta ippengyo nan iyalin Apo Dios ay timpo ay malin-awaanyo ,
66021025	Description	At matetetetekwafan nan pantew nan ili . Ad-i maen-enfan olay kaatna , tay maid maschem sid-i .
43006054	Faith	Mo sino et mampay nan mangan isnan awakko ya ominom isnan chalak , wad-ay et fiyagna ay maid pengpengna , et siya nan takhowek is kaomodchiyan si akhew .
43019011	Sin	Sa et kinwanin Jesus , “ Maid mabfalinmo ken sak-en mo maid ichowan nan Entotongcho ken sik-a . Tay siya chi wedwedwecha nan fasol nan nangichowa ken sak-en ken sik-a , mo nan fasolmo . ”
59002017	Faith	Siya akhes isnan pammati mo maid fongana , maiyalig ay natey .
45008003	Sin	Nan ad-i maikkan nan lenteg Moises ken chatako tay nakapsot tako , et inangnen Apo Dios . Inafakna nan kafaelan nan ngaag isnan namaalana isnan Anakna kannay ta enfalin ay takho ay kag ken chatako ay fomafasol , ta ikalona nan fasol tako .
60003014	Recommendation	Ngem olay pay mo maipalikhat kayo tay nalenteg nan angnenyo , naoney kayo kayet ! Ad-i kayo mampay omegyat isnan olay sino ya ad-i kayo enchanag ,
51003021	Recommendation	Chakayo ay chakek-echa , ad-iyo pasongten nan an-akyo ta ad-icha ngomaya .
66018002	Sin	Inpapangekhena ay nenfokhaw ay nangwanin , “ Napakawas et nan chakchake ay ili ay Babilonia ! Nenfalin ay tey-an nan kadchimodchimonyo ya fabfalochan si am-in ay kakaisew ay anito ya nan isyangkhay ay kalilikhet ay ay-ayam .
62002022	Sin	Sino nan engngakhan mo faken nan manopla ay si Jesus nan nafaa ay Cristo ? Siya nan mangapos ken Cristo , ya faken yangkhay nan Anak nan ad-ina figfikhen mod-i ket si Dios Ama akhes .
46011027	Sin	Et mo wad-ay maitapi ay makikan isnan tinapay ya makiinom isnan matatasa ta manemsemkan cha koma ken Apo Jesus ngem ket ay teken et nan angnencha , fomasol cha tay laglag-asencha nan awak ya chalan Apo Jesus .
59002020	Faith	Chakayo ay ad-i ensemsemek , ay ke yo ad-i ammo ay nan pammati ay ad-i iyangnen isnan khawis , et maid silfina ?
43018003	Description	Adi kad inpangon Judas ischi nan sinpamoweg ay sorchacho , ya nan tapina'y khwarchiya ay finaan nan aap-apon si papachi ya Fafariseo . Inmey cha ay nanisilew , nanisilaw , nanotofay ya namafadyok .
53003003	Grace	Ngem olay mo siya chi khechangna'y kaaafolot si Apo Jesus . Pabfikasena chakayo ya isalakana chakayo ken Satanas .
44007021	Description	Ya issan nangiwayangancha , inchanan et nan magmagkit nan Faraon sa na't tinalaken ay kag na anak .
66008005	Description	Sa et inalan san anghel san fallitok ay entey-an si insinso , ya pinnona isnan enfidfichang ay nalpo is kaaltar , sa na't pen fekas is kalota . Ya ket nenkoryapyap , ya mamadnge nan engeg ya cha makaktaab nan keleb , ya nenyekha .
66018003	Sin	Tay finotengna nan am-in ay kailiili isnan enkedse ay fayasna ay siya nan asi ay fikhawna . Am-in nan ali isnan lofong et nakiseyep cha ken siya . Ya kinmachangyan nan cheycha'y komersiyanti isnan finofoslon ay fiyagna ay cha cha nenkhag-alansiyaan . ”
44026021	Violence	Siya na nan khotok nan tinmiliwan nan cheycha'y Judio issan kawadko is kaTimplo , ya laychencha'y pomatey .
55004004	Sin	At tot-owengencha ay mannge isnan kinatet-ewa ya sangsangngawencha't yangkhay nan timpocha isnan sinasangad-om ay og-okhod .
43006064	Faith	Ngem wad-ay cha nan ad-i mamati ay tapina ken chakayo , ” kinwanina . ( Tay si Jesus , sikhod ay ammona mo sino nan cheycha'y ad-i mamati , ya mo sino nan at mangitiktik ken siya . )
43013026	Description	Sa et kanan Jesus , “ Siya nan chey mangichawchawak isnan nay ay tinapay ay isiwsiwko . ” Insiwsiw et Jesus nan tinapay , sa na't inchowa ken Judas ay anak Simon Iscariote .
54006020	Recommendation	Timoteo , ilaem ta itakchegmo nan sos-olo ay naitalek ken sik-a . Ad-im chengchengngen nan maid silfina ay ap-apat ay teketeken nan ayena , ay kankananchan tet-ewa ay sos-olo ngem maid ischona maipoon ken Apo Dios .
44017005	Violence	Nay met achi ket ay inmapal nan tapin nan Judio , ya chinakhopcha nan wasit ay lallalaki , sa cha't inamong nan omili ya sa cha't pabfikasen nan kholo isnan ili . Ala cha't ya eey isnan afong Jason ay mamilit ay mangipafala koma ken cha Pablo ken Silas , ta iyeycha chaicha isnan sakhang nan katakhotakho .
62005016	Sin	Mo wad-ay mangila ay cha fomasol nan ib-ana isnan fasol ay ad-i mangiyey ken siya isnan eng-engkhana ay kachongawana , ilowalowana koma siya , ya at maagtan siya isnan fiyag ay maid pengpengna . Angnenyo yangkhay chi mo nan fasolna et faken nan fasol ay mangiyey ken siya isnan eng-engkhana ay kachongawana , tay wad-ay nan kag todi ay fasol , ya ad-ik kanan en ilowalowanyo nan mangangnen sidi .
43013020	Faith	Tet-ewa kanak ken chakayo , ay mo sino nan manawat isnan olay sino ay faalek , chawatena sak-en . Ya nan manawat ken sak-en , chawatena akhes nan finmaa . ”
58012028	Faith	Enyaman tako et mampay tay at chawaten tako nan en-apowan ay ad-i kawegwegweg . Siya , enyaman tako ken Apo Dios ta nan angnen tako ay enchayaw et malaylaychan siya tay patkhen tako ya iyegyat tako siya .
44019013	Description	Idwani wad-ay cha nan tapina ay Judio ay cha enfab-aat ay mangipakpakaan isnan anito , ya pinadpachascha akhes ay mangipakaan isnan anito isnan naan-anitowan maichalan isnan ngachan Apo Jesus . Kinwanicha , “ Pakaanek sik-a isnan kamabfalin Jesus ay ipap-alawag Pablo . ”
44015040	Grace	Si akhes Pablo , pinilina si Silas ay fowegna , ya intalek nan iib-a ay mamati chaicha ken Apo Dios ta fachangana chaicha , sa cha't naligwat .
63001008	Recommendation	Ilaenyo ta ad-i kayo masaew isnan chinnomi ken chakayo , mod-i ket ta alaenyo nan am-in ay at ichowana ken chakayo .
66011006	Violence	Isnan chey tolo ay tawen ya kakhedwa ay mamadpadtowancha , wad-ay kamabfalincha ay mangipawa isnan ochan ta maid paat ochan si omali . Wad-ay akhes kamabfalincha ay menfalin isnan eb-eb is chala . Mabfalin akhes ay kad-in pal-iyencha nan olay ngag sisa ay ilan si pisti is kalota mo siya nan laychencha ay angnen .
44008021	Sin	Ad-i ka mabfalin ay maitapi ken chakami ya maid fiyangmo isnan nay ay chonomi , tay ad-i osto nan semekmo isnan sakhang Apo Dios .
43017010	Faith	Am-in ay takhok et takhom . Ya am-in ay takhom , takhok akhes , ya ipailacha nan katangtangachak .
45003012	Sin	Chinokokhancha am-in siya , ya mis-omis-o cha ay nenfalin am-in ay kag naikfis nan akkhocha . Maid paat olay esang is khawis nan ikkana .
50002003	Recommendation	Ad-i kayo omanap isnan kafokfokochanyo ay enkhawisan paymo chomayewan , mod-i ket ifafan-igyo nan awakyo ta ifilangyo ay napatpateg nan ib-ayo mo chakayo .
66001013	Description	Et wad-ay is kakhawan nan nalilwes ay pagsilawan nan kag takho nan ilana , ay misasakhiyad nan fachona , ya wad-ay nan fallitok ay falikes is katakebna .
66022003	Faith	Et maid paat mad-anan sid-i isnan isyangkhay ay inpangaag Apo Dios . Nan wad-ay isnan chey ay ili et nan tronon Apo Dios ya nan Kordero , ya nan faana ay cha manad-ayaw ken siya .
60004007	Recommendation	Idwani , tay nganngani ay makwas nan am-in , ilaenyo ta manenemneman kayo ay osto , ya ensemek kayo ay khawis ta makalowalo kayo ay osto .
44014026	Grace	Sa cha't nenbapor ay sinmaa id Antiokia , ay ili ay naligwatancha issan nangitalkan nan disipolos ken chaicha ken Apo Dios ta fachangana chaicha isnan chono ay nay ay kinwascha .
46007028	Recommendation	Nay met achi mo kananan mangasawa , maid fomasolana . Siya akhes isnan magmagkit , mo mangasawa , maid akhes fomasolana . Ngem nan yangkhay kanak , et mo mangasawa cha wad-ay ay wad-ay nan likhat ay itopegcha . Ya siya chi nan ad-ik laychen ay lak-amenyo .
49006012	Sin	Tay faken takho nan cha tako falokniten , mod-i ket am-in nan ngaag ay ad-i kaila id tongcho , nan angsan ay chimonyo ya nan ap-apocha , ya am-in nan wad-ay id tongcho ya isna is kalota ay anito ay mangiyap-apo isnan takho ay enpapanget nan semekcha .
59001005	Recommendation	Mo wad-ay ken chakayo nan enkolang isnan laing ay mangilasinan isnan khawis isnan ngaag , komchaw ken Apo Dios is silib ya at maagtan siya . Tay si Apo Dios , al-allayad ay en-ichowa isnan am-in ay komchaw ken siya ya ad-ina yangyangan chaicha .
52005019	Recommendation	Ad-iyo patkelen nan chonon nan Ispirito Santo isnan fiyagyo ,
58009002	Description	Tay khinaebcha nan afong ay torcha , ay chwa nan kwartona . Nan omona ay maskhep , siya nan makwanin Nasantowan ay Kwarto . Siya nan kawad nan pagsilawan , nan lamisaan , ya nan tinapay ay naichoo ken Apo Dios .
66003018	Recommendation	Chengngenyo et mampay nan nay ay itokhonko ken chakayo : Omali kayo ken sak-en ta lomako kayo isnan tet-ewa ay ikachangyanyo , tay wad-ay ken sak-en nan tet-ewa ay fallitok ay naipadchalos is kaapey . Sa kayo't akhes lomako is enpokaw ay facho ay isalakyo isnan kafabfain ay malalafosan ay awakyo . Lomako kayo akhes ken sak-en is akhas ta ipkhesyo isnan matayo ta makaila kayo .
62005013	Faith	Isolatko chana ken chakayo ay mamati isnan Anak Apo Dios , ta ad-i kayo kasin enchwadchwa ay wad-ay ken chakayo nan fiyag ay maid pengpengna .
43007018	Faith	Nan takho ay mangisos-olo isnan malpo isnan semekna kannay , et an-anapena nan kaidchayawana . Ngem mo sino nan menwadwad-ay isnan kaidchayawan nan namaa ken siya , et tet-ewa , ya maid engag ken siya .
47004007	Grace	Ngem intalek Apo Dios nan chey ay kag akon ken chakami ay alig fanga ay maid falorna , ta maila ay faken chakami nan nalpowan nan kamabfalin ay maid kais-isona mod-i ket nalpo ken Apo Dios .
45012019	Recommendation	Siya , ad-i kayo en-ifab-ales iib-ak . Ngag ngotoyo ta kikhad si Apo Dios . Tay wad-ay nan kinwanin Apo Dios isnan naisolat ay kalina en , “ Fiyangko nan en-ifales . Siya , sak-en nan kikhad ken chaicha . ”
43008054	Faith	Sinomfat si Jesus ay nangwanin , “ Mo padchayawak kannay nan awakko , maid silfin nan chayawko . Si Ama ay kananyo en Diosyo , siya nan mangichayaw ken sak-en .
45014020	Recommendation	Ad-i tako pakawasen nan chonon Apo Dios midkakay yangkhay nan makakan . Am-in ay makakan et khawis . Nan yangkhay ngaag , et mo nan kanem nan khotokna is maisagkhawan ay fomasolan nan ib-am .
43019040	Description	Inalacha nan awak Jesus , sa cha't kinomokomonan isnan lopot ay linen , ya intapicha nan fangfanglo ay akhas ay nangikomon isnan awakna . Siya chi nan ekhad nan Judio ay ikkancha isnan natey mo iyeycha .
58010034	Faith	Sineg-anganyo nan ib-ayo ay nabfafalod , ya olay okatencha nan kwayo khechangna'y enlal-ayad kayo kayet , tay ammoyo ay wad-ay nan khagkhag-awis ay kwayo id chaya ay ad-i maamas .
44013023	Grace	Idwani maiyafoloy isnan inkalina , infaan Apo Dios si Jesus ay malpo isnan wanedna ta siya nan mangisalak ken chatako ay Israelitas .
46002009	Faith	Nan isos-olomi , siya kannay nan inpaisolat Apo Dios ay nangwanin , “ Nan egay paat inil-ila , chinchinnge , ya sinsinmek si takho , et siya chi nan insakhanan Apo Dios isnan menlaylayad ken siya . ”
45008011	Grace	Ya sa et mo wad-ay nan Ispiriton Apo Dios ay namangon ken Jesu Cristo isnan etey , ya inmafong isnan awakyo , et siya akhes ay takhowen Apo Dios nan matey ay awakyo maichalan isnan Ispirito Santona ay nentee ken chakayo .
45008016	Faith	Et en-among nan Ispirito Santo ya nan semek tako ay mangipaammo ay tet-ewa ay an-ak Apo Dios chatako .
48006007	Recommendation	Ad-iyo loklokowen nan awakyo ay mangwanin mabfalin ay fab-aliyanyo si Apo Dios . Tay mo ngag nan imolan nan takho siya akhes chi nan apitena .
45011022	Grace	Semkenyo nan kinaanos ya kinakedsen Apo Dios . Inkekedsena nan kinalentegna isnan cheycha'y ad-i mamati ya naisakhaw , ngem naanos siya ken chakayo , mo ad-iyo ongngosan nan kinaanosna . Ngem mo faken na is angnenyo , at kaanena akhes chakayo .
59005007	Recommendation	Chakayo ay iib-ak , masapol ay anosanyo nan ngag sisa engkhana isnan kasin omaliyan Apo Jesus . Semkenyo nan ensamsama . Naanos ay maman-ed isnan lapon si ochan ta enmola . Sa na't an-anosan kayet ay man-ed isnan tapina kayet ay omodchanana ta mo ke wad-ay nan napateg ay pawad-ayen nan lotana .
55001016	Grace	Ngem mo maipoon ken Onesiforo , asop ya seg-angan Apo Dios nan pangafongna tay kad-in inmipafikas . Egay akhes finmain isnan nakadchinaak
62002028	Faith	Idwani , an-akko , maiyoornos kayo ken siya , tatno mo enpaila siya isnan omaliyana , et maid omegyatan paymo fomainan tako .
48005016	Recommendation	Nan laychek ay kanan ken chakayo et siya na : Maiyornos kayo isnan Ispirito Santo ta siya nan mangichalan isnan fiyagyo , ya ad-i kayo maawis ay mangangnen isnan ngaag ay figfikhawen nan awakyo .
54001015	Grace	Naay nan sos-olo ay tet-ewa , maid chwadchwana ya chadlos kapapati : Inmali si Cristo Jesus isnan lofong ay mangisalak isnan fomafasol . Ya sak-en nan kangaakhan ken chaicha .
49006010	Faith	Idwani , naay nan omochi ay tokhonko ken chakayo . Fomikas kayo isnan naiyornosanyo ken Apo Jesus , ya isnan kafikas nan kamabfalina .
46010012	Recommendation	Tay siya chi mo wad-ay mangwanin osto siya , masapol ay ilaena tay ta ket lang awni ya mayagyag siya .
58010014	Grace	Tay isnan chey ay es-esang ay inchatona , nenfalinena ay maid kolangcha is eng-engkhana nan cheycha'y nachalosan nan fasolcha .
43010031	Violence	Osto'y siya chi ya ket waschin nenpichit is fato ta faokhencha siya .
46011003	Description	Ngem wad-ay kayet nan laychek ay maawatanyo koma . Si Cristo , siya nan pangolon nan am-in ay lallalaki . Kag nan lalaki , siya nan pangolon nan asawana , ya si Apo Dios nan pangolon Cristo .
58011036	Violence	Nan tapina , nachopichopis , nafaifaig , ya nakawalan cha kayet ay naifalod ;
58006019	Faith	Nan nay ay namnama et makneg ya maiyalig isnan makwanin angkor nan bapor , tay kag na eegnan nan fiyag tako ta ad-i tako mayagyag . Siya nan kag mangiyey ken chatako isnan kawad Apo Dios isnan Kasasantowan ay Kwarto ay sasalakan nan kortina .
49005011	Recommendation	Ad-i kayo maitadtachon isnan maid silfina ay ik-ikkan nan takho ay ap-apanget nan semekna , mod-i ket ilatakyo ken chaicha nan cha cha ang-angnen .
59004011	Recommendation	Iib-ak , ad-i kayo en-asipangapangaag . Tay nan mangipangaag ya mangokom isnan ib-ana , pangaakhena ya chilawena kannay nan lenteg Apo Dios . Et mo chilawenyo nan lentegna , ad-iyo abfoloten , mod-i ket ippeyyo nan awakyo ay okom ay entongcho mo nan lenteg .
66021021	Description	Am-in nan sinpoo ya chwa ay pantewna et perlas am-in . Esa'y perlas nan nakhab-an nan esa'y pantew . Nan karsan nan ili et tet-ewa ay fallitok ay nalatalatak ay kag sarming .
58003006	Faith	Ngem si Cristo nan Anak , ya matalek ay mangiyapo isnan pangafong Apo Dios . Ya chatako nan pangafongna , mo natoled tako ya eesten tako , sa tako't ad-i iwaywayang nan namnama ay ilal-ayad tako .
45012009	Recommendation	Ad-i kakas-okas-on koma nan layad tako , mod-i ket kholaen tako nan ngaag ya nan khawis yangkhay nan sesemken tako .
66011013	Violence	Isnan chey kannay ay olas , ya ket ay nanayyekha is chad-ama , ya napakawas nan pagkapoon nan afob-ong nan chey ay ili , ya piton lifo ay takho nan natey isnan chey ay yekha . Am-in nan egay natey et chad-ama nan egyatcha ya chinad-ayawcha nan matangtangad ay Dios ay wad-ay id chaya .
48003020	Description	Ngem ad-i masapol nan mangitot-oya isnan nangigwaan Apo Dios isnan inkalina , tay siya kannay ay Dios nan nangikali ken Abraham .
43019010	Description	Kinwanin et Pilato ken siya , “ Ke ka ad-i somfat ? Ay kem ad-i ammo ay wad-ay kalebfengak ay mangipalofos ken sik-a paymo mangipalansa ken sik-a ? ”
44008032	Description	Nan fasfasaena isnan naisolat ay kalin Apo Dios et siya na : “ Maiyalig siya isnan karnilo ay cha maiyey ay maparki . Maiyalig akhes isnan kordero ay khomigkhinek mo cha mapokisan nan chotchotna . Siya , maiyalig siya isnan naycha ay ad-i enkak-ali .
44013021	Description	Sa cha't kinomchaw is en-ali ken chaicha , ya inischon Apo Dios si Saulo ay anak Kis ay nalpo isnan tribon Benjamin ay nen-ali is epat poo ay tawen .
56001010	Sin	Kanak chi tay angsan cha nan nawewe ay takho ay aped yangkhay ensaisailo , am-amed isnan tapina ay mamati ay mangipapilit isnan pammatin si Judio . Maid poseg nan ap-appatencha .
44010012	Description	Et wad-ay am-in ischi nan isyangkhay ay ilan si enkik-iwi , enkodkochong , ya entat-ayaw .
43017022	Grace	Inchowak ken chaicha nan kaidchayawancha ay kag isnan inchowam ken sak-en ay kaidchayawak , ta maes-esang cha ay kag ken chaita .
55001013	Faith	Nan tet-ewa ay sos-olo ay chinngem ken sak-en , siya koma nan mawanwaned . Ton-ochem na isnan mangiyangnenam isnan pammati ya layad ay ichowan Cristo Jesus ken chatako ay naiyornos ken siya .
43002006	Description	Idwani , wad-ay ischi nan kasaasaad ay enem ay fornay ay nakhaeb isnan fato ay maipaypay-an nan chanom , ya lima paymo enem ay lata nan malaon nan esang . Siya sa tay wad-ay nan ekhad nan Judio ay en-owas ay mangaan isnan afigcha .
46015034	Recommendation	Masapol maachi ay maleng-akhan kayo ta chokokhanyo nan enfasolanyo . Kanak na ta enfain kayo koma , tay wad-ay ken chakayo nan sisya'y ad-i paat mangammo ken Apo Dios .
49004002	Recommendation	Ilaenyo ta ifafan-igyo nan awakyo , ya ta naoya ya naanos kayo . En-asianos kayo ay mangipaila isnan layadyo .
65001023	Recommendation	Isalakanyo akhes nan tapina isnan mangawisanyo ay alig mangoyochanyo ken chaicha isnan apey id inferno ay ayencha . Seg-anganyo akhes nan enfasofasol ngem annachanyo nan awakyo ya liligtenyo nan ngaag ay figfikhawencha .
45008028	Grace	Ammo tako ay am-in ay ngag sisa ay maang-angnen , et wad-ay si Apo Dios ay mangimanman ta fomkhas isnan enkhawisan nan menlaylayad ken siya , ay inayakhana maiyafoloy isnan pangkhepna .
45016019	Recommendation	Ilayalayadko chakayo tay olay sino et chinngecha ay nakapet kayo isnan Khawis ay Chamag . Ngem laychek kayet ay masilib kayo ay mangiyangnen isnan khawis ya ta maid koma semekyo ay en-ikkan si ngaag .
58009004	Description	Ischi nan kawad nan fallitok ay altar ay mamop-oowan isnan insinso , ya nan faor ay napakpakan is fallitok , ay makwanin faor si tolag . Isnan chaemna wad-ay nan fallitok ay fanga ay mimigtowan nan makakan ay mana . Wad-ay akhes isna nan sokod Aaron ay wad-ay pingina , ya nan fato ay naisolatan nan filin Apo Dios .
45003027	Faith	Wad-ay ngen mabfalin ay ichayew tako ? Maid . En man maid ay ? Tay faken nan mangiyangnenan tako isnan lenteg nan kaisalakan tako , mod-i ket khapo yangkhay isnan pammati .
43014010	Faith	Ad-im ngen patiyen ay wad-ay ak ken Ama ya si Ama wad-ay ken sak-en ? Nan kankanak ken chakayo , et egayko aped sinmek yangkhay , mod-i ket malpo ken Ama ay wawawawad-ay ken sak-en , ya cha mangidno isnan chonona .
44016022	Violence	Sa et intachon nan angsan ay takho ay nangipabpafasol ken chaicha . Alan et nan cheycha'y okom ya lokpos isnan fachon cha Pablo ken Silas , sa cha't inpafaifaig nan sokod ken chaicha .
43013034	Recommendation	Naay nan falo ay filinko ken chakayo : Enlilinnayad kayo . Mo ngag nan inangnek ay nenlaylayad ken chakayo , siya akhes nan angnenyo ay enlilinnayad .
47005001	Grace	Ammo tako ay mo nan kalotaan ay torcha ay afong tako ay kaiyalikhan nan awak et mapakawas , at wad-ay nan maisokat ay falo ay afong tako ay faken takho nan mangaeb mod-i ket si Apo Dios . Siya nan falo ay awak is eng-engkhana id chaya .
43012044	Faith	Inpapangekhen Jesus ay nangwanin , “ Nan mamati ken sak-en , faken yangkhay sak-en nan patiyena , mod-i ket olay akhes nan namaa ken sak-en .
44009013	Description	Ngem ket ay kinwanin Ananias , “ Apo , angsan cha nan nangog-okhod ken sak-en maipoon ken siya . Angsan nan chinngek ay ngaag ay inik-ikkana isnan takhom id Jerusalem .
55003002	Sin	Tay isnan chey ay timpo , nan yangkhay fokfokod ay enkhawisancha nan sesemken nan takho , naakhom cha isnan siping , nachayew cha , naaapos cha , ad-icha patpatiyen nan tinmofowancha ya ad-icha ammo ay enyaman , ad-icha patkhen nan nasantowan ,
45005009	Grace	Et mo siya chi ay naifilang tako ay nalenteg maigkhapo isnan chalana ay inmayos isnan nateyana , ay ke na ad-i am-amed isalakan chatako isnan enchosaan Apo Dios ?
45014014	Sin	Ken sak-en ay esa'y naiyornos ken Apo Jesus , ammok ya ad-i ak enchwadchwa ay maid naisisikhod ay lawa ay makakan . Ngem mo wad-ay ib-a tako ay mangwanin ad-i ensifo tay lawa , et tet-ewa'y lawa chi ken siya .
54004006	Faith	Mo isolom nan naycha'y filin isnan ib-a ay mamati , khawis ka ay faan Jesu Cristo . Ya cha ka mapangpangan ya maeng-engngan isnan pammati ya nan tet-ewa ay sos-olo ay ab-abfolotem .
