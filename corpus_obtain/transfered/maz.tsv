62003016	Faith	Rí pãrãgöji c'ü o s'iyazgöji e Jesucristo . Na ngue o ne o ndũ por nutscöji . Nutscöji xo ni jyodü rá pjös'üji yo mi cjuarmaji , zö rá tũji .
43013001	Grace	'Ma xe mi bëzhitjo ro zädä c'e mbaxua c'ü xiji Pascua , ya mi pãrã e Jesús ya vi zädä c'ü ro ndũ ; ro mbedye cja ne xoñijõmü . Je ro ma cja nu Tata c'ü bübü a jens'e . Me mi s'iya c'o mi cãrã cja ne xoñijõmü c'o mi ench'e o̱ mü'bü angueze . Y o tsja c'ua c'ü ni 'ñetse me mi s'iyaji na puncjü .
58003017	Sin	¿ Cjó mi ngue c'o vi tsja na s'o c'o cuarenta cjë , nguec'ua va sjëya Mizhocjimi ? Je ngue c'o ín mboxpalegöji . Mi cjaji c'o na s'o , nguec'ua ma ndũji nu cja c'e majyadü .
60001014	Recommendation	Rí tsjagueji nza cja o t'i c'o cja'a texe c'ü xiji ra tsjaji . 'Ma dya be mi pãrãgueji Mizhocjimi , mi cjagueji c'o mi netsjëgueji . Nudya , dya cja rí tsjagueji dya c'o .
45011032	Grace	Mizhocjimi o tsjapü c'ü o 'ñetse c'ü tũ'ũ o̱ nzhubü texe yo nte , yo menzumü a Israel 'ñe yo dyaja nte . Nguec'ua Mizhocjimi sö ra juentseji texeji .
66006006	Description	Ró ärä c'ua 'na jña c'ü je ma ẽjẽ a nde'e cja c'o nziyo c'o je mi bübü a ñünü c'e trono . Nu c'e jña'a je o mama a cjava : ― Yo nte 'napa ra pëpjiji ngue c'ua ra ndõmüji 'na kilo ndëxü . 'Napa ra pëpjiji ngue c'ua ra ndõmüji jñi kilo cébara . Y rguí jyodü ra mbötpüji ngüenda c'ü dya ra s'odüji o aceite 'ñe o vino .
59004010	Recommendation	'Ma rí chëzhgueji a jmi Mizhocjimi , rí unnc'eji ngüenda c'ü dya pje ni muvitsc'eji . Nuc'ua angueze ra tsja'c'üji c'ü rguí muvitsc'eji a jmi .
44017031	Grace	Mizhocjimi ya juajnü 'na pa 'ma ra jñüncüji ngüenda . O 'ñeme 'na bëzo c'ü ra jñüncüji na jo ngüenda . 'Ma o ndũ c'e bëzo , Mizhocjimi o tsjapü o te . Ngue c'ü rga pãrãgöji rí texeji , c'e bëzo ngueje c'ü ra jñüncüji ngüenda , eñe e Pablo .
43019002	Description	Nuc'ua c'o xondaro o mbeji 'naja corona c'ü mi dyavo bidyi . Nuc'ua cjanu o jñusp'üji cja o̱ ñi e Jesús . Cjanu o jyecheji c'ua 'naja bitu c'ü ma cjipobü .
54005014	Recommendation	Nguec'ua yo ndixũ yo ya ndũ nu xĩra c'o cja xe xunt'i , rí negö c'ü ra chjüntüji na yeje , ra mus'üji o t'i'i . Y ra zopjüji na jo c'o cãrã o̱ ngumü ngue c'ua ra ngãrãji na jo . Nguec'ua dya ra sö pje ra xitscöji c'o nugüji na ü .
43014011	Faith	Ya ró xi'ts'iji rí bübügöbe mi Tata , je xo bübüzügö mi Tata . 'Ma dya sö rí jñunt'ü in mü'büji c'ü ró xi'ts'itjoji , 'ñejmeji na ngueje yo na nojo yo rí cjagö .
66020014	Violence	Nuc'ua c'o t'o'o 'ñe c'ua ja mi cãrã c'o aljma , Mizhocjimi o pant'a cja sivi nza ye lugar c'o . O pant'aji cja c'e zapjü nu ja me yot'ü sivi . Nguejnu xiji na yeje rga ndũji .
58009026	Description	'Ma ro ẽ na puncjü vez , ya na puncjü vez rví mbö't'üji c'ü , ndeze 'ma o mbürü o ngãrã yo nte . Pero dya je ga cjanu . Na ngueje yo cjë yo ya ni ma ra nguins'i nu xoñijõmü , 'natjo vez o ẽjẽ angueze . O ẽ ro 'ñe unü c'ü o̱ vida ro mbö't'üji , ngue c'ua ro ndintscöji ín mün'c'öji c'o na s'o .
44013018	Description	O mezhe c'ua cuarenta cjë mi pjörü Mizhocjimi anguezeji 'ma mi nzhodüji cja c'e majyadü . Zö mi cjaji c'o na s'o , pero Mizhocjimi mi pësp'iji paciencia anguezeji .
46011033	Recommendation	Nguec'ua rí xi'tsc'öji cjuarma , 'ma i̱ṉ jmurügueji gui siji o xëdyi , rí pötqui che'beji .
66006012	Violence	Ró janda c'ua c'e Ts'imë o xücü c'ü na 'ñanto c'o mi tjüt'ü c'e libro . Me mi mbĩ'ĩ c'ua ne xoñijõmü . E jyarü o pocü nza cja bobitu . E zana mi 'ñetse nza cja cji'i .
58011035	Violence	Mi bübü ndixũ c'o vi ndũ c'o mi cãrã o̱ ngumü , pero o tetjo c'o , o bübütjoji na yeje . Mi bübü c'o o mbäräji hasta 'ma cja mü o ndũji . 'Ma ro mama anguezeji c'ü dya cja ro ma't'üji Mizhocjimi , ro 'ñemeji 'ma libre , dya pje ro tsjapüji 'ma c'o . Pero anguezeji , dya mamaji a cjanu c'ü ro jyëziji Mizhocjimi . Na ngue mi te'beji c'ü xenda na jo ; mi te'beji c'e pa 'ma ra tetjoji ra mimiji co Mizhocjimi .
44016037	Violence	Pero e Pablo dya nguejme conforme o xipji c'o policía : ― C'o pje pjëzhi o mandavi o mbäräzübe na puncjü , me go bëchquibe ín tsebe cja yo nte , zö dya jñüncübe ngüenda . Y o pandgabe a pjörü . O tsjacübe a cjanu , maco rí menzumügöbe a Roma . Nudya , nevi c'ü rá pedyebe , c'ü dya ra mbãrã yo nte . Iyö . Ma xipjivi ra ẽjui ra 'ñe pjongüzübe libre .
45013009	Recommendation	Je t'opjü a cjava : “ Dya rí tsãjã ndixũ . Ne xo ri ngue e ndixũ ra tsãjã bëzo . Dya rí pö't'üte . Dya cjó pje rí põnmbü . Dya cjó rí xosp'ü bëchjine . Dya cjó pje rí ñepe . ” Nujyo ley yo , 'ñe c'o pje nde ma ley , ya vi tsjagueji c'ü mama yo , nu 'ma rí dyätäji c'e ley c'ü mama a cjava : “ Rí s'iya nin minteji c'ua ja gui ñetsjëgue ” , eñe .
62003003	Faith	'Ma cjó c'o te'be a cjanu c'e pa c'ü rga cjazgöji nza cja e Jesucristo , ni jyodü ra dyötü Mizhocjimi ra ndintspi o̱ mü'bü . Xo ni jyodü ra jyëzi texe c'o na s'o ngue c'ua rrã jo nza cja e Jesucristo me na jo .
45007022	Faith	Cja ín mü'bü me rí mäpä o̱ ley Mizhocjimi .
50004004	Recommendation	Nu'tsc'eji , dya ra tõgü in mü'bügueji rgui mäjäji , na ngueje i̱ṉ ejmeji e Jesucristo c'ü ín Jmugöji . Nuzgö rá yepcö rá xi'ts'iji , rí mäjägueji .
66001012	Description	Nuc'ua ró jandagö a ma ín xütjü cjó mi ngue c'ü mi ña'a . Ró janda yencho lámpara c'o oro .
58003018	Sin	Mizhocjimi ya vi mama ro ma mimiji cja c'e jñiñi c'ü vi xiji c'o . Pero dya mi ätäji Mizhocjimi . Nguec'ua va mama na cjuana Mizhocjimi : “ Nujyo , dya rá jëzi ra zät'ä nu ja rvá xicö yo ” , eñe .
43010008	Sin	Texe c'o va ẽtsc'eji c'o ne c'ü rí chjünt'üji o̱ xütjü , ne ra dyon'c'eji . Ngue o mbẽ'ẽ c'o xopcü nu ja cjot'ü o ndënchjürü . Pero c'o ndënchjürü dya pje ätäji .
60002018	Recommendation	Nu'tsc'eji i̱ṉ mbëpjiji , rí respetaoji c'o in lamugueji . Dya nguextjo c'o in lamugueji c'o na jonte c'o s'iyats'üji , c'o rí respetaoji . Xo rí respetaoji c'o in lamuji c'o na s'o .
44006013	Description	Cjanu o 'ñemeji c'ua o testigo c'o ro mama o bëchjine . O mamaji a cjava : ― Ne bëzo nu , sido sadü ne templo nu me na sjũ . Xo sadü o̱ ley Mizhocjimi c'ü o dyopjü e Moisés .
47005018	Faith	Nguetsjë Mizhocjimi o tsjacöji ya nuevo dya ín mün'c'öji . O ndäjä e Cristo o ẽjẽ , o 'ñe ndũ por nutscöji , ngue c'ua sö ra nugüji dya na jo Mizhocjimi . Y nguetsjë Mizhocjimi c'ü o dyacö ne bëpji rá xipji yo nte , c'ü ya sö rá chëzhiji dya a jmi Mizhocjimi , na ngue angueze ya sö ra recibidozüji .
59005010	Recommendation	Mi cjuarmats'üji , para rí pãrãgueji ja rgui pësp'iji paciencia c'o pje nde ra tsja'c'üji , rí mbeñeji ja ma tsja c'o profeta c'o mi pätpä Mizhocjimi ma zopjü c'o nte . Me go tsjapüji o sufreji , pero o mbë's'iji paciencia , dya go nzhopcüji c'o na s'o .
44002021	Faith	Nu c'o ra dyötü Mizhocjimi co texe o̱ mü'bü , ra perdonaoji 'ma c'o na s'o , mama a cjanu o̱ jña Mizhocjimi ja c'o nzi va dyopjü e Joel c'ü mi profeta .
66007012	Faith	O mamaji a cjava : Je xo rí mangöjme a cjanu , amén . Ngue'tsc'e ín Mizhocjimits'ügöjme rá ma'tc'üjme . Me na nojots'ügue , i̱ṉ pãrãgue texe . Ngue'tsc'e rá da'c'üjme na pöjö . Ngue'tsc'e rá sũc'üjme . Ngue'tsc'e me na zë'tsc'e , sö rí tsjague texe . Je rga cjatsc'e nu texe yo cjë'ë 'ñe 'ma ya rguí nguarü ne xoñijõmü . Amén .
60003003	Recommendation	C'ü rrã zötsc'eji , dya ngue c'ü me rí jocüji cja in ñigueji . Dya rí chevgueji o oro , c'ü ra jñantc'aji . Ni xo rí sütqueji c'o , ni xo rí tsötc'eji in dyëji . Ni xo ri ngue bitu c'o me ni muvi c'o rí jyegueji . Na nguejyo , nguextjo a xes'e c'ü ni jñetse na zö yo .
55001008	Faith	Nguec'ua , dya rí tsejegue 'ma pje ra xi'ts'i yo nte . Rí xipcjeji ja ga cja e Jesucristo c'ín Jmugöji . Nutscö rí xipji c'ü o̱ jña e Jesucristo yo nte , nguec'ua rrũ ogö a pjörü . Pero nu'tsc'e , dya rí sũgue c'ü rrã ogö a pjörü . Zö ra tsja'c'ü yo nte rí sufregue c'ua ja nzi rgá sufregö , pero xo rí sido rí xipji yo nte ja rgá sö e Jesucristo ra ndintspi o̱ mü'büji c'o na s'o . Mizhocjimi me na zëzhi ; ra dya'c'ü c'ü rgui zëzhgue .
43017019	Description	Rá cjagö c'ua ja nzi gui ñegue rá tũgö . Ngue c'ua anguezeji xo ra tsjaji c'ua ja nzi gui ñegue .
66003002	Recommendation	Tsjijñiji , ra nzhogü in mü'büji . Na ngueje dya cja nda i̱ṉ cjagueji c'o na jo . Zëzhigueji ngue c'ua rí tsjagueji c'o na jo . Na ngueje ya ró nugö c'ü bë'ts'iji rí tsjagueji c'ua ja nzi ga ne Mizhocjimi .
66016004	Description	Nuc'ua c'ü na jñi anxe o ma c'ua c'ü , o ma pjödü c'ü mi po'o o̱ mojmü a xes'e cja yo ndare 'ñeje nu ja peje ndeje . Nuc'ua o mbëzhi c'ua cji'i c'o ndeje .
45005002	Faith	Ya sö rá chëzhgöji dya a jmi Mizhocjimi c'ü nugüji na jo dya , na ngueje c'ü o tsja e Jesucristo . Me na zö Mizhocjimi . Me rí mäjäji rgá te'beji angueze ; c'ua ja nzi ga cja na zö angueze , je xo rga cjazgöji nu .
49005005	Sin	Ya i̱ṉ pãrãgueji , c'o bëzo c'o tsãjã ndixũ , 'ñe c'o ndixũ c'o tsãjã bëzo , nuc'o , dya ra zät'äji a jens'e nu ja manda e Jesucristo co Mizhocjimi ; ne ri ngue c'o nepe c'ü pë's'i c'o dyaja , dya xo ra zät'äji a jens'e . Nuc'o , chjëntjovi c'ü ri ma't'üji yo ts'ita .
58011008	Faith	E Abraham , Mizhocjimi o xipji ro mbedye cja c'ü o̱ jñiñi , ro ma cja c'ü 'na jñiñi c'ü ro tsjapü o̱ cjaja . E Abraham o 'ñench'e o̱ mü'bü Mizhocjimi c'ü . Nguec'ua ixco dyätä Mizhocjimi go mbedye go ma c'ua , zö dya mi pãrã ja je ro zät'ä .
49005018	Recommendation	Dya rí tĩgueji . 'Ma cjó c'o tĩ'ĩ , sö'ö c'ü me mäjä , pero cja c'o na s'o . Nu'tsc'eji rí jyëziji o̱ Espíritu Mizhocjimi ra manda cja in mü'büji . Nu'ma , na cjuana i̱ṉ mäcjeji 'ma .
61002002	Sin	C'o xöpüte , me ra tsjaji c'o ri netsjëji c'o na s'o . Na puncjü o cjuarma c'o ra ndeñe co anguezeji , je xo rgá tsjatjoji nu . Nguec'ua yo nte yo dya be ejme e Jesucristo , ra mamaji c'ü dya jo o̱ 'ñiji Mizhocjimi nu na cjuana .
49002018	Faith	Nudya nutscöjme rí menzumüjme a Israel ya sö rá chëzhijme a jmi Mizhocjimi c'ü ngueje ín Tatagöji . Xo 'ñetsc'eji sö rí chëzhigueji na ngueje 'natjo o̱ Espíritu Mizhocjimi c'ü bübü in mü'bügueji 'ñe ín mü'bügöjme .
44021025	Recommendation	Dya rí xi'tsc'öjme c'ü ni jyodü ra dyätä c'o ley c'o dya rí menzumügöji . Na ngue ya ró ñagöjme ró penpejme 'na carta ró xipjijme c'o ni jyodü ra tsjaji . Ngue c'ü dya ra zaji o̱ ts'ingue o animale c'o bäsp'ä yo ts'ita . Dya xo ra ziji o cji . Dya xo ra zaji o̱ ts'ingue o animale c'o dya mbedye o̱ cji . C'o bëzo , dya ra tsãji o ndixũ ; c'o ndixũ , dya xo ra tsãji o bëzo , eñe e Jacobo .
44005003	Sin	'Ma mü o unüji c'o merio c'o apóstole , o mama e Pedro o xipji e Ananías : ― Nu'tsc'e Ananías , ¿ jenga i̱ dyätägue e Satanás c'ü dya jo 'ma o 'ñünnc'ü in mü'bügue ? C'o merio c'o o ngõ'tc'üji c'e juajma c'ü i̱ pöguevi , i̱ jñügue 'na parte pero i̱ tsjapü i̱ jñügue texe . Chjëntjui c'ü ri xique 'na bëchjine o̱ Espíritu Mizhocjimi .
49004014	Recommendation	Bübü o xöpüte c'o dya pãrã o̱ 'ñiji Mizhocjimi . Me mamaji bëchjine ga dyonpüji yo nte . Nu'tsc'eji , dya rí 'ñejmeji c'o . Yo ts'it'i me pötüji o̱ pjeñeji ; texe c'o äräji , nde ejmeji . Mizhocjimi , dya ne c'ü rga cjatsc'eji o ts'it'i .
46006009	Sin	Pe i̱ṉ cjijñiji zö ra tsja na s'o 'na nte pero sö ra zät'ä nu ja manda Mizhocjimi . Dya cja rí tsjijñiji a cjanu , na ngueje dya cjuana . C'o ma't'ü o ts'ita , dya sö ra zät'äji nu ja manda Mizhocjimi . Ni ri ngue c'o tsãjã o ndixũ , ni ri ngue o ndixũ c'o tsãjã o bëzo , dya xo sö ra zät'äji nu ja manda Mizhocjimi . Ni xo ri ngue c'o dya be chjüntü c'o cja a cjanu c'o na s'o . Ni xo ri ngue c'o obütsjë nu mibëzoji . Ni xo ri ngue yo mbẽ'ẽ , dya xo sö ra zät'äji nu ja manda Mizhocjimi . Ni ri ngue c'o nepe c'o pë's'i nu minteji . Ni xo ri ngue c'o tĩ'ĩ . Ni xo ri ngue c'o sante . Ni xo ri ngue c'o onpü nu minteji ngue c'ua pje c'o ra ndënbiji o ra jñünbüji .
58010025	Recommendation	Cãrã o cjuarma c'o dya cja jmurüji co c'o nu cjuarmatsjëji . Dya ni jyodü a cjanu . Ni jyodü rá jmurügöji y rá pötü rga zopjüji . Ni jyodü na puncjü rá cjaji a cjanu , na ngueje rí pãrãgöji ya va chëzhi c'e pa 'ma ra ẽjẽ na yeje e Jesucristo .
51003005	Sin	Nu'tsc'eji i̱ 'natjoji co e Cristo 'ma o ndũ ; nguec'ua dya rí tsjaji c'o cjaji cja ne xoñijõmü . Nu'tsc'eji i̱ṉ bëzoji , dya rí tsãjãgueji ndixũ ; xo 'ñetsc'eji i̱ṉ ndixũji , dya xo rí tsãjãgueji bëzo . Y 'ma dya be i̱ṉ 'ñeji nin su , dya cjó rí tsjaji c'o na s'o . Dya rí tsjijñigueji c'o me na s'o . Dya xo rí tsjagueji c'o me na s'o . Dya xo rí ñegueji c'o pë's'i c'ü 'naja in dyoji . 'Ma rí ñegueji c'o pë's'i c'ü 'naja , rí pë'sc'eji in s'ocügueji 'ma , chjëntjovi 'ma ri ma't'üji o ts'ita .
52005008	Faith	Nutscöji rá cãrãji e Jesucristo c'e pa c'ü . Nguec'ua ni jyodü rá pjötpüji ngüenda rá sido rá ejmeji e Jesucristo . Xo rá sido rá s'iyaji yo nín minteji . Xo rá sido rá te'beji ra 'ñe zinzgöji Mizhocjimi rá mimiji co angueze . Je ga cjanu rga pjörütsjëji ín aljmaji .
55001007	Grace	C'ü o dyacöji Mizhocjimi , dya ngue c'ü ra zũ ín mü'büji . Ngueje c'ü ra zëzhi ín mü'büji , 'ñe c'ü rá s'iyaji yo nte , 'ñe c'ü rá cjijñiji na jo 'na pjeñe .
62002004	Sin	'Ma cjó c'o ra mama : “ Rí pãrãgö Mizhocjimi ” , ra 'ñeñe , pero 'ma dya cja'a ja c'o nzi va manda Mizhocjimi , nu'ma , na mbëchjine 'ma c'ü , y dya bübü o̱ mü'bü o̱ jña Mizhocjimi c'ü na cjuana .
50002002	Faith	Na ngueje texe yo cja ró xi'ts'iji , ri 'na ma cjatjo c'ü rí tsjijñiji ngue c'ua rí tsjacüji xenda rá mäcjö . Rí pötqui s'iyaji c'ua ja nzi ga s'iyats'üji e Cristo , ri 'na ma cjatjo in mü'büji .
43007030	Description	Nuc'ua , mi ne ro zürüji c'ua . Pero dya cjó o pënch'i , na ngueje dya be ne Mizhocjimi ro zürüji .
54006018	Recommendation	Nguec'ua rí xipcje c'o rico ra mbös'üji c'o pje ni jyodü . 'Ma ra tsjaji ga cjanu , ix na cjuana ri rico 'ma anguezeji a jmi Mizhocjimi . Xipcjeji 'ma cjó pje ni jyodü , ra unüji , dya ra mamaji “ jiyö . ”
43018030	Description	O ndünrüji c'ua , o xipjiji : ― Nu 'ma dya ro tsja c'o na s'o nu , dya xo ro ẽ nzhö'c'üjme .
45014006	Faith	C'o cjapü ngüenda c'o sjũpa , mbeñeji Mizhocjimi ga tsjaji . C'o dya cjapü ngüenda , xo mbeñeji Mizhocjimi . C'o si pje nde ma jñõnü , mbeñeji Mizhocjimi na ngueje unüji na pöjö . C'o dya xo si , xo mbeñe Mizhocjimi c'o . Xo unüji na pöjö .
45012012	Recommendation	Rí mäcjeji na ngue ra ch'a'c'eji c'o me na jo'o . Zö pje rí sufridoji , pero dya rí jyëziji Mizhocjimi . Sido rí dyötüji angueze .
44024023	Description	Cjanu o ma't'ü c'ua 'na c'o mi manda cien tropa , o xipji c'ü ro mbörüji e Pablo , pero ro jyëziji ro nzhodü libre cja c'e palacio , y c'o o̱ dyoji e Pablo mi sö ro ma zenguaji ro ma zopcüji c'o mi jyodü .
46013007	Description	'Ma rá s'iyaji yo nín minteji , rá pësp'iji paciencia zö cjó pje ra xitsiji o zö cjó pje ra tsjacüji . Y rá creoji 'ma ra mama ra tsja c'o na jo .
47004013	Faith	T'opjü a cjava o̱ jña Mizhocjimi : “ Ró creo c'ü ró ärä , nguec'ua rvá mangö ” , eñe . Je xo ga cjazgönu . Rí creogö zö rá tũgö , pero ra tsjacö Mizhocjimi rá bübütjo na yeje , c'ua ja nzi va tsjapü e Jesús o bübütjo na yeje . Y ra zinzgö co nu'tsc'eji , rá ma cãrãji cja o̱ jmi . Nguec'ua rvá zo'c'üji .
52005014	Recommendation	Mi cjuarmats'üji , xo rí xi'tsc'öjme rí huënch'iji c'o dya ne ra pëpji . C'o me tõgü o̱ mü'bü , rí xipjiji o̱ jña Mizhocjimi ngue c'ua ra mäji . C'o dya nda ätpä na jo o̱ jña Mizhocjimi , rí pjös'üji . Jmanch'a rgui zopjüji texeji , dya ra ünnc'eji .
66016010	Description	C'ü na tsi'ch'a anxe o ma c'ua c'ü , o ma pjödü c'ü mi po c'ü o̱ mojmü a xes'e nu ja mi manda c'e animal c'ü na sate . Nuc'ua o bëxõmü c'ua nu . Nuc'ua c'o nte'e me mi sa o̱ c'ijñiji na ngueje me ma ü c'ü ma sufridoji .
48006016	Grace	Texe c'o ra 'ñench'e o̱ mü'bü e Jesucristo ngue c'ua ra mbös'üji nuevo rgá mimiji , Mizhocjimi ra juentse c'o , y ra unü c'ü rguí mäjä o̱ mü'büji , dya pje ra mbeñeji . Na ngueje c'o ra tsja a cjanu , ngueje c'o ra tsjapü Mizhocjimi o̱ nte c'ua ja nzi va tsja mi jinguã o tsjapü e Israel o̱ nte .
44018025	Faith	Nuc'ü , ya vi jíchiji ja ga cja o̱ 'ñiji e Jesús c'ín Jmugöji . Mi zopjü c'o nte co texe o̱ mü'bü , mi xipjiji ja ga cja e Jesús ja c'o nzi va dyärä . Pero dya mi pãrã na jo ja ga cja . E Apolos mi pãrã e Juan mi jichi co ndeje c'o nte . Pero dya mi pãrã ja ga nänbäji dya o̱ tjũ e Jesucristo 'ma jichiji c'o ench'e o̱ mü'bü angueze .
46010031	Recommendation	Pero rí xi'tsc'öji , 'ma rí sigueji o xëdyi , o 'ma pje c'o nde rí siji , o 'ma pje c'o rí tsjagueji , rí tsjaji c'ua ja ga ne Mizhocjimi , ngue c'ua ra 'mãrã me na jo angueze .
62002027	Recommendation	Pero dya ni jyodü rí dyätpäji o̱ jña anguezeji . Na ngue bübü dya in mün'c'eji o̱ Espíritu Mizhocjimi c'ü o dya'c'üji e Jesucristo . Nuc'ü , jí'ts'iji nguec'ua i̱ṉ pãrãji na jo ja ga cja . Nguec'ua rí xi'tsc'öji sido rí mbeñeji e Jesucristo ngue c'ua ri 'natjo in pjeñeji ja c'o nzi va jí'ts'iji . Na ngue na cjuana c'o mama o̱ Espíritu Mizhocjimi ; dya bëchjine c'o .
59002026	Faith	Xo rí mbeñegueji ja ga cja 'ma ya ni ndũ 'na nte , dya cja ni muvi c'ü o̱ cuerpo , na ngue dya cja bübü o̱ aljma c'ü . Je xo ga cjatjonu 'na nte , 'ma dya cja c'o na jo , nu'ma , dya xo ni muvi 'ma c'ü ni mama creo .
44027035	Description	Nuc'ua 'ma o nguarü o mama yo jña , cjanu o jñü c'ua o tjõmëch'i cjanu o unü 'na pöjö Mizhocjimi a jmi nza texeji . Cjanu o më'ch'i c'ua , cjanu o zi c'ua .
44015020	Sin	C'ü rá cjaji , rá penpeji 'na carta rá xipjiji c'ü dya ra zaji o̱ ts'ingue o animale c'o päsp'äji yo ts'ita . C'o bëzo , dya ra tsãji o ndixũ ; c'o ndixũ , dya xo ra tsãji o bëzo . Xo 'ñe c'o dya be chjüntü . Xo rá xipjiji , dya ra zaji o̱ ts'ingue o animale c'o dya mbedye o̱ cji . Dya xo ra ziji o cji .
44023003	Sin	O ndünrü c'ua e Pablo o xipji c'ü mi mero ndamböcjimi : ― Nu'tsc'e i̱ṉ cjapü na jots'ügue , pero na s'o c'o i̱ṉ cjague . Mizhocjimi ra castigaots'ü . I̱ṉ cjapü i̱ṉ jüncüji ngüenda ja c'o nzi ga mama c'o ley ; maco i̱ṉ manda ra mbëchquiji ín te , eñe e Pablo .
45008001	Description	Nuc'ua ya 'ñemeji libre dya , nu c'o 'natjoji co e Jesucristo , c'o cja c'ua ja ga ne o̱ Espíritu Mizhocjimi c'ü bübü cja o̱ mü'büji , y dya cja'aji c'ua ja ga netsjëji .
52005009	Grace	Dya ne Mizhocjimi ra tsjacöji rá sufreji . O ne o ndäjä e Jesucristo o 'ñe sufre . Nguec'ua 'ma rá ench'e ín mün'c'öji c'ü , dya ra tsjacöji Mizhocjimi rá ma sufreji .
66020008	Violence	Nuc'ua ra ma c'ua ; ra ma dyonpü yo nte texe cja ne xoñijõmü . Ra ma dyonpü c'o menzumü a Gog 'ñe c'o menzumü a Magog . Ra jmutüji c'ua , ngue c'ua ra tsjaji chũ . Me na puncjü c'o o̱ xondaroji . Chjëntjoji nza cja yo 'ñöxijõmü a ñünü cja ndeje .
46006011	Grace	Bübütsc'eji c'o je xo ma cjanu ma tsja c'o na s'o . Pero ya i̱ ñe o ndin'tsc'iji in mün'c'eji . Ya xo o xõcüts'üji Mizhocjimi . Y dya i̱ṉ tũji dya in nzhunc'eji . Nguetsjë o̱ Espíritu ín Mizhocjimigöji c'ü o dya'c'eji a cjanu . Je dya'c'eji a cjanu na ngue c'ü vi ndũ e Jesucristo c'ín Jmugöji por nutscöji .
55001012	Faith	Nguec'ua rrũ sufregö a pjörü . Pero dya rí tsegö rgá sufre . Rí ench'e ín mü'bü Mizhocjimi , rí pãrãgö c'ü na zëzhi angueze , nguec'ua ga tsja'a ja c'o nzi ga mama . Na ngueje ró unü ín mü'bügö c'ü , rí pãrãgö ra mböcügö ngue c'ua 'ma ra zädä c'e pa 'ma ra jñüncüji ngüenda Mizhocjimi , dya pje ra chötcö c'o na s'o .
49006018	Faith	Nu'tsc'eji , sido rí dyötügueji Mizhocjimi ra mböxc'üji . Xõmü , ndempa rí dyötügueji Mizhocjimi . Rí dyötüji c'ua ja nzi ga ne o̱ Espíritu Mizhocjimi c'ü bübü cja in mü'bügueji . Rí dyötügueji Mizhocjimi ra mbös'ü texe c'o o̱ nte angueze .
52001001	Grace	Nutscö e Pablo 'ñe e Silvano 'ñe e Timoteo rí pen'c'öjme ne carta . Rí pen'c'öjme ne carta nu'tsc'eji i̱ṉ jmurüji a Tesalónica i̱ṉ ench'e in mün'c'eji Mizhocjimi c'ín Tatagöji , 'ñe e Jesucristo c'ín Jmugöji . Mizhocjimi c'ín Tataji 'ñe e Jesucristo c'ín Jmugöji ra sido ra nuc'ügueji na jo , ngue c'ua ra mäjä in mün'c'eji , dya pje rí mbeñeji .
50004005	Faith	Zö cjó pje ra tsja'c'üji , pero rí pësp'iji paciencia . Nuc'ua ra mbãrã yo nte c'ü me na jopü in mü'bügueji . Rí tsjaji a cjanu na ngueje e Jesucristo c'ü ín Jmugöji ya ngue ra ẽjẽ .
46011026	Faith	Nguec'ua rí xi'tsc'öji , 'ma rí sigueji a cjanu o tjõmëch'i , 'ñe c'ü ri po o vaso , i̱ṉ jizhigueji 'ma c'ü o päjtc'äji va ndũ c'ín Jmugöji . Rí tsjagueji a cjanu , hasta 'ma ra ẽjẽ na yeje .
59005015	Faith	Nuc'ua 'ma ra 'ñejmeji co texe o̱ mü'büji rgá dyötüji , ra tsja c'ín Jmugöji ra jocü c'o ri sö'dyë 'ma . Y 'ma vi tsja c'o na s'o , xo ra perdonao Mizhocjimi 'ma c'ü .
55001003	Faith	C'o ín mboxatitagöji mi ma't'üji Mizhocjimi y mi cjaji na jo . Je xo ga cjazgö nu , rí ma't'ü Mizhocjimi y rí cjagö c'o rí pãrãgö c'ü na jo . Xo 'ñetsc'e . Nguec'ua 'ma rí ötcö Mizhocjimi xõmü ndempa , rí unügö 'na pöjö .
66006016	Description	Yo nte o xipjiji a cjava c'o t'eje 'ñe c'o ndojo : ― Tunügueji a xes'ezügöjme . A cjanu rí tsopcüjme nguec'ua dya ra jñandgajme Mizhocjimi c'ü junrü cja e trono ; dya xo ra jñandgajme e Jesucristo c'ü e Ts'imë . Anguezevi me ra jñüncüjme ngüenda ra tsjacüjme rá ma sufridojme .
66002017	Description	Nu'tsc'eji o̱ ntets'üji Mizhocjimi c'ü mi Tatagö i̱ṉ äräji yo jña yo xi'ts'iji o̱ Espíritu , rí tsjagueji c'ua ja nzi ga mama . Mama a cjava o̱ Espíritu Mizhocjimi : texe c'o sido ra 'ñejmezü , rá unüji c'ü ra ziji c'e maná c'ü je va ẽjẽ a jens'e . Xo rá unüji 'naja ndojo c'ü na t'öxü . Juns'ü 'na tjũ c'e ndojo c'ü dya cjó pãrã . Nguextjo c'ü ra jñü c'e ndojo nguextjo c'ü ra mbãrã c'ü ” , eñe e Jesucristo c'ü o xitsigö rá xi'tsc'öji .
61002003	Sin	C'o xöpüte , me ri neji o merio . Ra jyodüji ja rgá zo'c'üji , ngue c'ua rí cheñeji co anguezeji rí unüji o ofrenda . Pero ndeze mi jinguã , ya mama Mizhocjimi c'ü ra jñünpü ngüenda c'o . Y ya bübü ra tsjapü ra ma sufre c'o .
53002011	Sin	Nguec'ua Mizhocjimi ra mbenpeji c'ü ra pëpji a mbo cja o̱ mü'büji , ngue c'ua ra creoji c'e bëchjine c'ü ri mama c'e nte .
45002024	Sin	Je xo ga cjatjonu , ya t'opjü cja o̱ jña Mizhocjimi c'ü mama a cjava : “ Nu yo dya menzumü a Israel sadüji Mizhocjimi na ngueje c'o menzumü a Israel cjaji c'o na s'o ” , eñe .
55003008	Sin	C'o na s'o ga xöpüte , ya s'odü o̱ pjeñeji . Zö mama ejmeji Mizhocjimi , pero dya cjuana . C'ua ja nzi va tsja e Janes 'ñe e Jambres mi onpüvi c'o nte ngue c'ua dya ro dyätäji e Moisés , je xo ga cjatjonu c'o xöpüte onpüji yo nte ; dya neji c'ü ra mbãrã yo nte c'o jña c'o na cjuana .
66003019	Recommendation	Texe yo rí s'iyagö , rí huënch'iji rgá zopjüji ngue c'ua ra nzhogü o̱ mü'büji . Nguec'ua rí tsjacjuanagueji ra nzhogü in mü'bügueji .
45005001	Faith	Mizhocjimi mama c'ü dya rí tũji nzhubü dya , na ngueje ya ró ench'eji ín mü'büji e Jesucristo . Ya xo rí pötü rgá nuji dya Mizhocjimi , na ngue c'ü o tsja'a e Jesucristo c'ü ngueje ín Jmuji .
54004016	Recommendation	Rí pjötpütsjë ngüenda ja rgui dyätque Mizhocjimi . Xo rí pjötpü ngüenda ja rgui xöpque c'o 'ñaja . 'Ma rí sido a cjanu , ra jogü in mü'bügue 'ñe c'o o̱ mü'bü c'o ra dyä'tc'ägue .
44026011	Violence	'Ma mi töt'ügö cja nintsjimi c'o mi creo e Jesús , mi cjapü ra sufreji ; xa'ma ro mamaji c'ü dya ma jo e Jesús . Me mi ünbügö na puncjü c'o . Nguec'ua 'ma mi c'ueñeji , 'ma mi pöji cja c'o jñiñi c'o tsja cja c'o nan'ño país , mi pa jodügöji nu .
48005019	Sin	Ixi jñetsetjo 'na nte , 'ma cja'a c'ua ja ga netsjë c'o na s'o . C'o nte c'o cja c'ua ja ga netsjë , cãrã c'o 'ñeje ndixũ c'o dya ngue nu su'u . Y cãrã ndixũ c'o 'ñeje bëzo c'o dya ngue nu xĩra . Xo cãrã c'o pje nde cja ga cjanu c'o na s'o , cjaji c'o va ẽjẽ o̱ pjeñetsjëji , dya c'a's'üji .
46003007	Grace	Nguec'ua , dya nda ni muvi c'ü cant'a , ni xo ri ngue c'ü xi'chp'i o ndeje . C'ü na cjuana ni muvi , ngue Mizhocjimi c'ü cjapü ra nocü .
46001007	Faith	Nguec'ua , dya pje bë'tsc'eji dya ; sö rí pëpqueji na jo dya Mizhocjimi . Y te'be in mün'c'eji dya c'ü ra ẽjẽ na yeje e Jesucristo c'ü ín Jmugöji .
66014002	Description	Cja rron ärä c'ua 'na jña c'ü vi 'ñeje a jens'e c'ü mi yürü nza cja rrã puncjü o ndare , 'ñe nza cja 'ma pjäjnä . C'e jña'a c'ü ró ärägö mi nza cja bizhi 'ma pjë'biji na puncjü o arpa .
44010043	Faith	Texe c'o profeta o mamaji ja ga cja e Jesús . O mamaji 'ma cjó c'o ra 'ñench'e o̱ mü'bü c'ü , ra perdonaoji 'ma c'o na s'o c'o vi tsjaji , eñe e Pedro .
45002007	Faith	Bübü c'o te'be Mizhocjimi ra tsjapüji ra jogüji c'ua ja xo nzi ga cja angueze na jo . Jodüji c'ü ra mama Mizhocjimi cjaji na jo . 'Ma dya ra tõgüji rgá tsjaji c'ü ne Mizhocjimi , angueze ra unüji 'ma c'ü ra bübütjoji , dya ra ndũji .
66001004	Grace	Nutscö e Juan , rí pen'c'eji ne carta , nu'tsc'eji cjuarma i̱ṉ cãrãji cja yo yencho jñiñi a Asia . Mizhocjimi c'ü bübü ; exmi bübü . Angueze ra ẽ ra jñüncüji ngüenda . O̱ Espíritu Mizhocjimi c'ü pëpji cja yo yencho nitsjimi , je ni 'ñeje cja Mizhocjimi nu ja manda . Mizhocjimi 'ñe o̱ Espíritu me nuc'üji na jo ; ra dya'c'üji c'ü ra söya in mü'büji c'ü dya pje rí tsjijñiji .
44019004	Faith	O ndünrü c'ua e Pablo o xipjiji : ― 'Ma mi jichi e Juan c'o nte , mi xipjiji ro jyëziji c'o na s'o ro 'ñench'e o̱ mü'büji c'ü cja ro ẽjẽ , c'ü ngueje e Jesús . Ngueje c'ü o mama Mizhocjimi ra 'ñevgueji libre cja c'o na s'o , eñe e Pablo .
61002009	Violence	C'o ma't'ü Mizhocjimi c'o cja na jo , me sufreji na ngue c'ü na s'o c'ü cja yo nte . Pero me na zëzhi c'ü ín Jmugöji , ra mbös'ü ra zëzhi c'o . C'o mi cja na s'o , zö dya be va sädä c'e pa 'ma ra jñünpüji ngüenda , pero ya mama Mizhocjimi ra castigao c'o .
58011016	Grace	Pero me mi ne o̱ mü'büji 'na jñiñi c'ü me xe na jo'o , c'ü ngue a jens'e . Nguec'ua , dya tseje Mizhocjimi ga mama : “ Ngue o̱ Mizhocjimizgö yo ” , eñe . Ixi jñetsetjo c'ü dya tse c'ü . Na ngueje ya dyät'ä 'na jñiñi nu ja ra ma ngãrã anguezeji .
54004007	Recommendation	Dya rí tsjapü ngüenda c'o jña c'o mama c'o na s'o ga xöpüte . C'o pezhe c'o , dya pjöxcöji rá ätäji Mizhocjimi , na ngueje dya ni muvi c'o . Nu'tsc'e rí xötpü rí dyätä Mizhocjimi .
66020009	Violence	Rguí 'ñeji texe cja ne xoñijõmü ra zät'äji cja c'e ndajñiñi c'ü me ne Mizhocjimi , nu ja ri cãrã c'o o̱ nte . Nu c'e jñiñi ngueje a Jerusalén . Ra ngãrãji texe a ñünü cja c'e jñiñi ngue c'ua ra chjotüji c'o ri cãrã nu . Pero nuc'ua ra jyäbä o sivi a jens'e . Ra ndë'ë texe c'o ri cãrã texe a ñünü cja c'e jñiñi .
44010048	Description	Nuc'ua e Pedro o xipji c'o nte c'o dya mi menzumü a Israel ro jiji , na ngue xo 'ñench'e o̱ mü'büji e Jesús c'ü ín Jmugöji . Nuc'ua anguezeji o xipjiji e Pedro c'ü ro mimi ja nzi pa co anguezeji .
45002019	Grace	I̱ṉ junt'ü in mü'büji i̱ṉ pjëchiji rí jíchiji c'o dya be xogü o̱ ndö . I̱ṉ mangueji i̱ṉ pãrãji rí xöpüji yo nzhontjo cja bëxõmü , ngue c'ua ra bübü jya's'ü cja o̱ mü'büji .
62002025	Grace	Nuc'ü , ngueje c'ü o mama e Jesucristo ; ra dyacüji c'ü rá bübütjoji co Mizhocjimi para siempre .
59003017	Description	Pero 'ma ngue Mizhocjimi c'ü dacöji rgá pãrãgöji , rá cjaji na jo 'ma . Rá jodüji ja rga mimiji na jo yo nín minteji , y rá zopjüji na jo yo . Rá äräji cjó c'o jün 'na jña c'ü ra mama , dya rá c'a's'üji . Me rá juentseji yo nín minteji y rá pjös'üji . Rá jyëzga s'iyaji . C'o rá cjijñiji c'o na cjuana , ngue c'o rá mamaji c'o ; dya rá pezheji o bëchjine .
43003035	Faith	Mizhocjimi me s'iya c'ü nu T'i'i . O nzhötü texe cja o̱ dyë'ë .
61003009	Grace	Bübü c'o mama : “ Ya mezhe na puncjü e Jesucristo ; maco dya sö ra ẽjẽ c'ua ja nzi va mama ” , eñeji . Pero dya je ga cjanu . E Jesucristo me pëscöji paciencia , dya ne cjó ra ma sufre ; ne'e c'ü ra nzhogü o̱ mü'bü texe yo nte . Nguec'ua dya be ga 'ñeje .
46007007	Grace	Quera ro tsja nza cjazgö texe yo cjuarma , dya ro chjüntüji . Pero nzi 'nazgöji sö rá cjaji c'ua ja nzi va dyacöji Mizhocjimi . Bübü c'o ya o ch'unü ra chjüntü , bübü c'o o ch'unü ra mintsjë .
46014001	Recommendation	C'ü rí tsjaji , rí s'iyagueji yo nin minteji . Xo rí ñeji c'ü ra dya'c'eji o̱ Espíritu Mizhocjimi ja rgui pëpqueji Mizhocjimi . C'e bëpji c'ü xenda rí ñeji , ngue c'ü rí ñagueji o̱ jña Mizhocjimi co poder .
47004006	Grace	Mi jinguã 'ma mi bëxõmütjo , o mama Mizhocjimi que ro bübü o jya's'ü . O bübü c'ua jya's'ü . Je xo va cjatjonu , Mizhocjimi o dyacöji o̱ jya's'ü a mbo cja ín mün'c'öji . Nguec'ua rí unnc'öji ngüenda , 'ma rí äräji ja ga cja e Cristo , rí pãrãji ja ga cja c'ü me na zö Mizhocjimi . Na ngueje e Cristo , xo Mizhocjimi c'ü .
44018024	Description	Dya go mezhe go säjä c'ua a Efeso 'na bëzo c'ü mi chjũ e Apolos . Mi Israelita pero vi jmus'ü a Alejandría . C'e bëzo mi pãrã na jo o̱ jña Mizhocjimi , y mi pjëchi ra zopjü na jo c'o nte .
58013012	Grace	Je xo va cjatjonu e Jesús , je ngue a tji'i cja c'e ndajñiñi a Jerusalén nu ja o pjongüji angueze ro ma sufre . Je ngue nu o ma pjödü o̱ cji'i va ndũ nu , para o ndintsquiji ín mün'c'öji c'o na s'o , nutscöji rí nteji .
56002015	Recommendation	Nu yo jña yo , rí xipjigue yo cjuarma . Rí zopjüji ra tsjaji a cjanu c'o na jo . Y 'ma ra tsjaji c'o na s'o , rí huënch'iji . Na ngueje je ga cjanu ga xi'ts'i Mizhocjimi . Nguec'ua , dya cjó ra despreciaots'ügue c'o jña c'o rí xipjiji .
62004009	Grace	Mizhocjimi o jítscöji c'ü me s'iyazüji ; o ndäjä c'ü 'natjo o̱ T'i o ẽjẽ cja ne xoñijõmü , ngue c'ua ra bübü Mizhocjimi cja ín mü'büji .
43017024	Grace	’ Nu'tsc'e mi Tatats'ügö , nu yo i̱ dyacü , rí negö c'ü xo ra bübüji nu ja je rá magö . Nguec'ua ra jñandaji c'ü me ma zö'ö rmá bübügö co nu'tsc'e 'ma dya be mi t'ät'ä ne xoñijõmü . Ra jñandaji c'ü ja gui s'iyazügö ndeze 'ma dya be mi t'ät'ä ne xoñijõmü .
45003016	Sin	Me s'odüji texe . Nu ja sät'äji me cjapüji ra sufrido c'o cãrã nu .
58004014	Faith	Pero e Jesús c'ü nu T'i Mizhocjimi ngue ín ndamböcjimigöji dya c'ü , c'ü me na nojo c'ü ñacöji a jmi Mizhocjimi . Angueze ya cjogü a jens'e a jmi Mizhocjimi . Nguec'ua ni jyodü rá sido rá ejmeji c'ü .
61001017	Grace	Ró jandajme 'ma mi cãrãjme angueze cja c'e t'eje . Me ma sjũ'ũ nu , na ngue Mizhocjimi c'ü nu Tata o tsjapü me go juëns'i e Jesucristo , y o mama c'ü me na jo c'ü . Ró ärägöjme o̱ jña Mizhocjimi c'ü vi 'ñeje nu ja me na zö , o mama : “ Nujnu , ngue ín Ch'igö nu me rí s'iyagö nu me rí mäpägö ” , eñe .
46012011	Description	Na puncjü bëpji , pero 'natjo o̱ Espíritu Mizhocjimi c'ü 'ñünngöji ín mün'c'öji rá cjaji texe yo bëpji . Nde dacüji ja c'o nzi ga netsjë .
66008012	Description	C'ü na nguiyo anxe o mbë'bi c'ua c'ü o̱ trompeta . O s'odü c'ua c'ü na jñi e jyarü ; 'ñe c'ü na jñi e zana . Xo 'ñe c'ü na jñi parte yo seje . Exco juench'e c'ua c'ü na jñi o̱ siviji . Nuc'ua c'ü na jñi 'ma ndempa 'ñe c'ü na jñi 'ma xõmü ; dya cja mi jya's'ü c'ua .
44018017	Violence	Nuc'ua c'o dya mi menzumü a Israel , o pënch'iji c'ua e Sóstenes c'ü mi manda cja c'e nintsjimi a Corinto , o mbäräji a jmi e Galión nu ja mi jün ngüenda . Pero e Galión dya tsjapü ngüenda .
43010039	Violence	Nuc'ua mi neji na yeje ro zürütjoji . Nuc'ua o mbedyetjo e Jesús cja o̱ dyëji .
47004016	Faith	Nguec'ua , dya ga tõgü ín mün'c'ö . Zö ya ni ma rá titagö , pero pama pama pjöxcö Mizhocjimi , dacö cja ín mün'c'ö c'ü rga zëzhigö .
43012003	Description	Nuc'ua e María o tũ'ũ nde kilo o ungüento c'ü mi dyavo nardo . Me mi muvi na mizhi . O ngosp'ü c'ua o̱ ngua'a e Jesús . Cjanu o ndintspi co o̱ ñixti . Nu cja c'e ngumü me co jyä'ä c'ü mi yüdü c'e ungüento .
58011009	Faith	Nu cja c'e jñiñi c'ü vi mama Mizhocjimi ro unü e Abraham , e Abraham mi nzhontjo mi nzhontjo nu . Na ngue dya be mi ngue o̱ cjaja c'e jñiñi c'ü . Mi bübütjo e Abraham cja 'na ngũxipjadü c'ü mi tä's'ätjoji . E Abraham mi nzhontji e Isaac c'ü nu t'i , 'ñe e Jacob c'ü nu bëche c'o xo vi xipji Mizhocjimi ro tsjapü o̱ cjajavi c'e jñiñi c'ü . Zö mi nzhontjo e Abraham , pero mi sido mi ejme Mizhocjimi .
50003017	Recommendation	Nu'tsc'eji ín cjuarmats'ügöji , rí tsjaji c'ua ja nzi rgá cjagö . Nu'tsc'eji rí unüji ngüenda nu c'o nzhodü c'ua ja nzi rgá nzhodügö .
48006002	Recommendation	'Ma cja na s'o 'na cjuarma , chjëntjui c'ü ri tuns'ü 'na pöjö c'ü me na jyü . Nguec'ua rí pjösc'eji 'ma c'ü . O zö pje ri pjëzhi c'ü ni jyodü 'na cjuarma , rí pjösc'eji c'ü . 'Ma rí tsjagueji a cjanu , ya i̱ tsjagueji c'ü o xitsiji e Cristo .
59002024	Faith	Nguec'ua ya i̱ṉ unnc'eji ngüenda 'ma cjó c'o mama creo pero 'ma dya cja c'o na jo , dya sö ra mama 'ma Mizhocjimi c'ü dya cja tũ o̱ nzhubü c'ü .
45009014	Faith	¿ Pje rá mangöji , 'ma ? ¿ Cjo rá mamaji c'ü dya jo c'ü cja Mizhocjimi ? Jiyö . Me na jo ga tsja Mizhocjimi .
45014001	Recommendation	Bübü cjuarma c'o cjijñi cja o̱ mü'bü c'ü dya ra jogü ra tsjaji nu c'o i̱ṉ cjagueji , zö i̱ṉ cjijñiji cja in mü'büji ra jogü rí tsjagueji c'o . Rí säjäji c'o cjuarma c'o . Pero dya rí söji jña c'ü rgui xipjiji c'ü dya jo c'ü cjijñi anguezeji .
66012007	Violence	Cja nu o ts'a c'ua 'na chũ'ũ a jens'e ; e Miguel 'ñe c'o o̱ anxe Mizhocjimi c'o mi dyoji , o chũji co c'e c'ijmi . Me mi chũ'ũ c'e c'ijmi 'ñe c'o anxe c'o mi dyoji c'e c'ijmi .
49004026	Recommendation	Nu 'ma ünnc'üji , dya rí jyëziji ra ndõ'c'üji c'ü rí tsjagueji na s'o . Dya rí sjëyaji 'napa .
60003009	Recommendation	C'o pje cja'c'üji , dya rí nzhopqueji . C'o sanc'üji , dya pje rí xiqueji . C'ü rí tsjagueji , rí ma'tp'ügueji Mizhocjimi ra intsjimi c'o . Na ngue je xo va cjanu va intsjimits'üji Mizhocjimi 'ma o 'ñünnc'ü in mü'bügueji .
43008029	Grace	Nu c'ü o ndäcjä bübü co nuzgö . Dya pje jyëzguigö c'ü rá bübütsjëgö c'ü , na ngueje sido rí cjagö c'o ne angueze .
49006014	Recommendation	A cjanu rí zëzhiji . 'Na xondaro nzünt'ü na jo o̱ mbünt'ü c'ü na jo rga zëzhi . A cjanu ra zë'ts'iji na jo 'ma sido rí mamaji c'ü na cjuana . 'Na xondaro co'bü o̱ tijmi co 'na t'ëzi nguec'ua nu c'o üvi , 'ma pjat'üji , dya ra chötpü cja ts'ingue . A cjanu 'ma sido rí tsjagueji c'o ne Mizhocjimi , angueze ra mbö'c'üji na ngueje e Jesucristo ya je bübü cja in mü'bügueji . Nguec'ua dya pje ra nguich'i cja in mü'büji c'o na s'o .
66001020	Description	I̱ jñandague rí jüngö yencho seje cja ín jodyë . Rí böbügö a nde c'o yencho lámpara c'o ngueje o oro . Rá xi'ts'igö pje ne ra mama yo . Nu c'o yencho seje ngueje c'o cja mbörü cja c'o yencho nitsjimi . Nu c'o yencho lámpara ngueje c'o yencho nitsjimi c'o .
58002009	Grace	Pero rí unnc'öji ngüenda c'ü ya va sädä yo jña . Na ngueje c'o cjë c'o mi bübü va e Jesús cja ne xoñijõmü , xenda mi pjëzhi ts'inguilëjë ma nojo c'o o̱ anxe Mizhocjimi que na ngueje e Jesús . Na ngue e Jesús vi 'ñe nza cjazgöji rí nteji . Y me go sufre va ndũ . Nguec'ua Mizhocjimi o 'ñeme ra manda e Jesús . Nguec'ua rá sũgöji dya c'ü . Mizhocjimi me go nezgöji , nguec'ua va ndäjä a cjanu e Jesús o 'ñe pätcägöji va ndũ c'ü .
50002013	Grace	Ra sö rí dyätäji Mizhocjimi , na ngueje Mizhocjimi ngue c'ü pëpji cja in mü'bügueji . Ngue angueze cja'c'üji rí ñe rí tsjaji c'ua ja nzi ga ne angueze . Xo pjöxc'üji nguec'ua sö rí tsjaji c'o .
43015011	Grace	’ Ró xi'ts'iji nu yo jña'a yo , ngue c'ua ra mäjä in mü'büji c'ua nzi rgá mäjägö . A cjanu , na cjuana me rí mäcjeji 'ma .
54001001	Description	Nutscö e Pablo rí pen'c'e ne carta . O juancügö e Cristo Jesús rá cjagö apóstole rá zopjü yo nte . O mandazü Mizhocjimi 'ñe e Jesucristo c'ín Jmugöji rá zopcjöji a cjanu . Mizhocjimi o ndäjä e Jesucristo o ẽ 'ñevgueji libre , nguec'ua rí pãrãgöji rá salvagöji .
54002009	Recommendation	Yo hermana , rí xipjiji c'ü dya ra jyodüji c'ü rguí jñetse rrũ zöji cja yo nte . Bübü o ndixũ c'o je'e o bitu c'o dya ni jyodü ra jye'eji . Cjapüji me rrũ zö o̱ ñi'iji . Me teveji o tjeve de oro 'ñe de plata . Je'eji o bitu c'o me na mizhi ngue c'ua ra mama yo nte me na zöji .
43002015	Violence	E Jesús o dyät'ä c'ua 'naja o chirrio . Cjanu o ndas'üji va pjongüji cja c'e templo texeji co c'o o̱ nzhünüji 'ñe c'o o̱ ndënchjürüji . Cjanu o pjö'tp'ü o̱ merio c'o mi pötü o merio . O tunbüji c'o o̱ mexaji .
49002010	Grace	Ngue Mizhocjimi c'ü o jocüzüji ín mü'bügöji . O tsjacüji rí 'natjoji co e Jesucristo , nguec'ua dadyo ín mü'büji . Nudya , ne'e Mizhocjimi dadyo rga mimiji dya , ngue c'ua rá cjagöji c'o na jo c'ua ja ya nzi va mbeñe Mizhocjimi .
60004012	Recommendation	'Ma va ẽjẽ c'o me na s'ëzhi c'o me i̱ṉ sufreji , dya rí tsjijñiji : “ Maco rí ench'e ín mü'büjme e Jesucristo , ¿ jenga rí sufregöjme ? ” , rí 'ñeñeji . Jëtsc'iji rí sufreji , ngue c'ua ra jñetse cjo sido rí 'ñejmeji Mizhocjimi . Rí xi'tsc'öji yo , na ngue rí s'iyats'üji .
66019007	Recommendation	Mö rá mäjäji dya , me rá mäjäji rá ma't'üji Mizhocjimi rá unüji na pöjö . Na ngueje ya zädä c'ü ra tsja chjüntü . Ya zädä c'ü rá cãrãji co e Jesucristo . Chjëntjovi 'ma cjaji chjüntü . Nu c'e Ts'imë e Jesucristo ngue c'e t'i c'ü ra chjüntü . Nutscöji rí ejmeji e Jesucristo , nguetscöji c'e xunt'i , ya ró jocüji rá ma cãrãgöji co angueze .
49006017	Recommendation	'Na xondaro junt'ü 'na casco o̱ ñi ngue c'ua ra mbörü o̱ ñi cja chũ . Je xo ga cjats'ügueji nu . I̱ṉ pãrãgueji e Jesucristo o jocüts'üji in mü'büji ; o 'ñempc'eji libre ngue c'ua , dya rí tsjijñiji c'o na s'o cja in ñigueji . 'Na xondaro xo jün 'na tjëdyi . Co c'e tjëdyi c'ü jün , cjapü ra c'ueñe c'o chũvi . Je xo ga cjats'ügueji nu . C'ü dya jo , me jonnc'üji chũ . Pero i̱ṉ pãrãgueji o̱ jña Mizhocjimi . Co c'e jña , o̱ Espíritu Mizhocjimi ra mböxc'üji ngue c'ua , dya rí dyätäji c'ü dya jo ; rí tsjapüji ra c'ueñe .
44007024	Violence	O jñanda c'ua 'na c'o mi menzumü a Egipto mi pärä 'na c'o mi menzumü a Israel . Nuc'ua e Moisés cjanu o ma ñana c'ü mi menzumü a Israel , o mbö't'ü c'ü mi menzumü a Egipto na ngue mi pärä c'e Israelita .
53003013	Recommendation	Mi cjuarmats'üjme i̱ṉ texeji , rí tsjaji c'o na jo . Dya ra tõgüts'üji rgui tsjaji a cjanu .
46016013	Faith	Nu'tsc'eji rí pjötpüji ngüenda c'ü dya rí tsjaji c'o na s'o . Sido rí 'ñejmeji Mizhocjimi . Rí zëzhiji zö pje rí sufreji .
44007043	Sin	C'ü mi ma't'ügueji , ngue e Moloc 'ñe e Renfán . I̱ dyät'äji c'e ts'ingumü nu ja mi tägä e ts'ita Moloc . Xo i̱ dyät'äji e ts'ita Renfán c'ü mi nza cja 'na seje . Nuc'o , mi tunügueji ja c'o mi pöcjeji . Nguec'ua rá pjongüts'üji rí pjöt'ügueji a Babilonia a manu , eñe c'o profeta .
53002015	Recommendation	Nguec'ua dya rí creoji c'o ra xi'ts'iji o bëchjine , dya xo ra pi'ts'iji . Dya xo rí jyëziji c'o jña c'o o dyacöjme Mizhocjimi ró xi'tsc'öjme . Rí sido rí 'ñejmeji c'o ró xi'tsc'öjme 'ma mi bübüjme co nu'tsc'eji . Xo 'ñe c'o ró xi'tsc'öjme cja carta .
47005005	Grace	Nguetsjë Mizhocjimi c'ü o mama ra dyacöji a cjanu . Y ya xipji o̱ Espíritu o ẽjẽ o 'ñe bübü cja ín mün'c'öji . Nguec'ua rí pãrãgöji c'ü xo ra dyacöji c'ü ri nuevo ín cuerpogöji .
54002011	Recommendation	'Ma jmurü yo cjuarma , ni jyodü yo ndixũ ra dyäräji na jo 'ma cjó c'o ra zopjüji , dya ra ndünrüji .
54005019	Recommendation	'Ma cjó c'o ra 'ñe xi'tsc'e c'ü o tsja na s'o 'naja c'o tita , dya xtí creogue . Nu 'ma bübü yeje o jñi'i c'o o ndäcä vi tsja na s'o , rí creogue 'ma .
45016016	Recommendation	Rí pötqui zenguateji co texe in mü'büji , na ngue c'ü ya je 'ñets'ügueji Mizhocjimi . Bö'tc'üji Cjimi texe yo ja nde jmurü yo ma't'ü e Jesucristo .
66018019	Description	Cja rron dyü's'üji jõmü o̱ ñiji . Cja rron mapjüji , ra huëji , ra nzhumüji . Ra mamaji a cjava : ― Nutscöji rí pë's'iji o barco , 'ñezgöji rí comercianteji rí nzhodüji cja mar , ró tõjõji na puncjü merio na ngue c'ü mi jün na puncjü ne jñiñi . Pero nu c'o mi jün , 'natjo ndajme o chjorü texe , ra mamaji a cja c'ua .
62003001	Grace	Tsjijñiji ja va s'iyazgöji Mizhocjimi . Me go s'iyazgöji na puncjü o tsjacüji o̱ t'izgöji . Jã , ya ngue o̱ t'izgöji dya Mizhocjimi . Yo nte yo dya pãrã Mizhocjimi , dya unüji ngüenda c'ü ngue o̱ t'izgöji Mizhocjimi . Na ngue , dya xo unüji ngüenda e Jesucristo c'ü ngue o̱ T'i Mizhocjimi .
60005005	Recommendation	Nu'tsc'eji i̱ṉ sẽji , 'ñetsc'eji i̱ṉ süngüji , rí dyätäji yo pastor . Nu'tsc'eji i̱ṉ texeji , rí pötqui respetaoji , dya rí tsjapü rrã nots'üji . Na ngue je t'opjü a cjava cja o̱ jña Mizhocjimi : Mizhocjimi nu'u na ü c'o cjapü na nojo . Pero c'o dya cjapü na nojo , me nu'u na jo c'o , eñe .
45003004	Faith	Mizhocjimi tiene que ra cumple texe nu c'o o mama . Exna cjuana Mizhocjimi cja'a c'ü mama , zö ra mama texe yo nte c'o dya cjuana . Je t'opjü cja o̱ jña Mizhocjimi c'ü mama a cjava : Nu'tsc'e Mizhocjimi , na cjuana nu c'ü i̱ṉ mama . 'Ma ra unüji ngüenda ja cja c'ü i̱ṉ cjague , ra mbãrãji i̱ṉ cjague na jo , eñe .
44009014	Violence	Nudya , cja säjä va , tjë 'na carta c'ü o dyopjü c'o ndamböcjimi . C'ü mama c'e carta , e Saulo pë's'i sjëtsi ra zücüjme rí texejme nutscöjme rí ma'tc'öjme , ra pantcajme a pjörü .
61002001	Sin	C'o nte a Israel , mi cãrã c'o mi cjapü mi 'ñeje cja Mizhocjimi c'o jña c'o mi mamaji , pero dya ma cjuana c'o mi mamaji . Je xo rga cjanu a ndetsc'eji , ri cãrã o xöpüte c'o dya rga cjuana . Anguezeji , dya ra tsjapüji ngüenda c'ü ín Jmugöji , maco o ndũ por anguezeji . Nguec'ua Mizhocjimi ra tsjapü ra ma sufreji . C'o xöpüte ra jí'ts'iji c'o dya cjuana . 'Ma cjó c'o ra creo c'o ri jizhi anguezeji , ra bëzhi 'ma c'o .
43005018	Violence	Nuc'ua c'o mi pjëzhi cja c'o nte a Israel xenda mi jodüji c'ua ro mbö't'üji . Na ngueje e Jesús dya mi sũpü c'e pa'a c'ü söyaji ; xo mi mama : “ Mizhocjimi nguejmi Tatagö . ” A cjanu mi cjapü ra mbãrãji c'ü Mizhocjimi angueze .
46011002	Faith	Me rí mä'c'ägöji cjuarma , na ngue i̱ṉ mbenzgöji texe c'ua ja rí nzhodü . Me xo i̱ṉ cjaji ja c'o nzi rvá xi'tsc'öji .
44002025	Faith	Mi jinguã o mama e David c'ü ja rvá te e Jesús . O mama : Rí pãrãgö Mizhocjimi bübü co nuzgö , dya jëzguigö . Nuc'ü , bübü cja ín jodyëgö pjöxcügö ; dya ni jyodü pje rá sũgö .
60001023	Grace	Ya ch'a'c'üji dya 'na mü'bü c'ü nuevo . Nuc'ü , dya vi 'ñeje cja nin tataji 'ñe nin nanaji . 'Ma jiyö , ro tjeze . Pero Mizhocjimi o dya'c'üji c'ü , 'ma i̱ dyätpäji o̱ jña . Nu o̱ jña , me na zëzhi , dya ra tjeze .
59005016	Recommendation	'Ma cjó c'o ra tsjatsc'eji c'o na s'o , ni jyodü ra ma cja yo cjuarma ra xipjiji c'ü vi tsja na s'o , ngue c'ua ra dyötüji Mizhocjimi por c'ü vi tsja na s'o . Ra jogü 'ma c'e cjuarma . 'Ma ra dyötü Mizhocjimi 'na nte c'ü ätä Mizhocjimi , ra dyärä 'ma Mizhocjimi . Y ra tsja c'ua ja va dyörü c'e nte .
43006047	Faith	Na cjuana c'ü rí xi'ts'igöji , nu c'ü ejmezügö ra ch'unü c'ü rguí bübütjo co Mizhocjimi para siempre .
43014018	Grace	Nuzgö dya rá sogüts'üji nza cja 'na jyoya . Nuzgö rá yepe rá nzhogütjogö rá ẽjẽ va ja i̱ṉ cãrãgueji .
45003002	Grace	Ni muvi na puncjü . C'ü xenda ni muvi c'ü pë's'i yo menzumü a Israel , ngueje nu jña Mizhocjimi nu o unüji ra dyätäji .
49006005	Recommendation	Nu'tsc'eji i̱ṉ mbëpjiji rí dyätägueji yo in lamuji cja ne xoñijõmü . Rí dyätäji co texe in mü'büji nza cja gui dyätägueji e Jesucristo c'ü in lamugueji a jens'e .
45002004	Grace	Mizhocjimi me na jo , me pëscöji paciencia yo rí cjagöji . ¿ Cjo i̱ṉ cjijñiji c'ü dya ra fastidiao ? ¿ Cjo dya i̱ṉ pãrãji dya , me pëscöji paciencia ngue c'ua ra nzhogü ín mü'büji ? Pero i̱ṉ cjapüji c'ü dya ni muvi c'ü ni mbëscöji paciencia .
62005014	Faith	Dya rá sũji rga ötüji Mizhocjimi . Na ngue 'ma rá ötüji ja c'o nzi ga ne angueze , rí pãrãgöji ra dyätcäji .
45015013	Faith	Mizhocjimi dacüji c'ü me rrã te'beji . Rí ötügö ra tsja'c'üji rí mäcjeji na puncjü . Me ra söya na jo in mün'c'eji na ngueje i̱ṉ ejmeji angueze . Nguec'ua me xo rí che'beji na jo na ngueje na zëzhi o̱ Espíritu Mizhocjimi c'ü bübü in mü'bügueji .
43019041	Description	Cja c'e lugar c'ü , nu ja je vi dät'ä e Jesús , mi bübü 'naja huerta . Nu cja c'e huerta mi bübü 'naja cueva nu ja ro ngöt'üji o añima . Dya cjó be mi cöt'üji nu .
66019020	Violence	O zürüji c'ua c'e animal c'ü na sate . Xo 'ñe o zürüji c'e profeta c'ü ngue c'ü na yeje o animal . C'e profeta ngue c'ü mi böbü a jmi c'ü ot'ü animal , mi cja c'o señal c'o me ma nojo . A cjanu , ngue c'ü vi dyonpü c'o mi cuat'ü o̱ número c'ü ot'ü animal c'o ma't'ü c'e ts'ita c'ü exi nguetjo c'ü . C'e animal 'ñe c'e profeta c'ü dya cjuana o pant'aji vivo cja c'ü e zapjü c'ü ngue asufre c'ü me yot'ü sivi .
45012020	Recommendation	Xo mama a cjava : “ Nu 'ma ri sant'a c'ü i̱ṉ üvi , unügue c'ü ra zi'i . Nu 'ma ri tũre , unügue ndeje . 'Ma rí tsjague a cjanu , xãmã ra nguijñi , ra tseje na ngue vi tsja'c'ü na s'o ” , eñe c'ín Jmuji .
51003016	Recommendation	Me na zö o̱ jña e Cristo ; jyëzi ra zi'ch'i cja in mü'bügueji . Jyodüji rí pãrãgueji ja ga cja Mizhocjimi . A cjanu rí pötqui xöpügueji ja cja o̱ jña e Cristo . Rí chõpügueji o salmo Mizhocjimi , 'ñe o himno . Rí unüji na pöjö Mizhocjimi co texe in mü'büji .
51003019	Recommendation	Nu'tsc'eji i̱ṉ bëzoji 'ma ya i̱ṉ chjüntüji xo rí s'iyagueji c'o in suji . Dya na s'o rgui huënch'iji .
54005016	Recommendation	'Ma ra ndũ c'ü nu xĩra 'na o̱ dyoji 'na cjuarma , ni jyodü c'e cjuarma ra mbös'ü c'e ndixũ . C'e cjuarma , dya ra nde'be texe yo cjuarma ra mbös'üji c'e ndixũ . Pero 'ma bübü 'na ndixũ c'ü dya cjó 'ñeje cjó ra mbös'ü , ni jyodü texe yo cjuarma ra mbös'üji c'ü .
62005011	Grace	C'ü o mama Mizhocjimi , ngue c'ü o dyacüji c'ü rgá bübütjoji co angueze para siempre . Rí bübütjoji na ngue o̱ T'i Mizhocjimi bübü co nuzgöji .
62005012	Faith	'Ma cjó c'o ench'e o̱ mü'bü c'ü o̱ T'i Mizhocjimi , ya bübü co Mizhocjimi c'o . 'Ma cjó c'o dya ench'e o̱ mü'bü c'ü o̱ T'i Mizhocjimi , dya bübü co Mizhocjimi 'ma c'o .
43008036	Grace	Nu c'ü na cjuana ra 'ñempc'eji libre cja c'o na s'o , nguetscö o̱ T'izü Mizhocjimi .
49003013	Faith	Nutscö e Pablo , rrã sufridogö na ngueje rí zo'c'öji nu'tsc'eji , dya i̱ṉ menzumüji a Israel ; ngue c'ua rí pãrãgueji nu c'ü o mbeñe Mizhocjimi . Me rí ö'tc'üji , dya ra tõgü in mü'bügueji na ngueje c'ü rrã sufridogö . Rí mäcjeji na ngue c'ü rí zo'c'üji o̱ jña Mizhocjimi .
45016018	Sin	Na ngueje c'o cja'a a cjanu , dya cjaji c'ü manda e Jesucristo c'ü ín Jmuji . Cjatsjëji c'ua ja nzi ga neji . Me t'ecjañumü ga ñaji . Me xo cjapüji me pãrãji . A cjanu onpüji c'o cjuarma c'o ts'i ni 'ñejme c'o pje nde sjipjiji .
45001029	Sin	Me mi cjaji c'o dya jo . C'o bëzo mi tsãjãji ndixũ ; c'o ndixũ mi tsãjãji bëzo . C'o mi pë's'i c'o dyaja , mi nepeji . Y mi cjijñi na s'o o̱ pjeñeji . Me mi pötma envidiaji c'o o̱ minteji . Me mi pö't'üteji . 'Ma ra zöji jña'a , me ma s'o ma santeji . Me mi pjëchiji ra dyonpü o̱ dyoji . Me mi nuji na ü c'o o̱ minteji . Me mi pötma mbechpetsjëji c'o o̱ dyoji .
55001014	Recommendation	Mizhocjimi o dya'c'ü i̱ṉ pãrãgue c'o jña c'o na cjuana . Nguec'ua rí pjötpügue ngüenda c'ü rgui tsjague c'o , 'ñe xo rí xipji yo nte c'ü xo ra tsjaji yo . Ra mböxc'ügue o̱ Espíritu Mizhocjimi c'ü bübü ín mün'c'öji .
48006008	Faith	Nu c'o sido cja'a c'ua ja ga netsjë nguec'ua ga tsjaji c'o na s'o , dya ra bübüji co Mizhocjimi c'o , ra ndũji . Pero c'o sido ätä o̱ Espíritu Mizhocjimi nguec'ua ga tsjaji c'o na jo , ra ch'unüji c'ü rguí bübüji Mizhocjimi , dya ra ndũji .
46010009	Recommendation	Mi cãrã anguezeji c'o mi cja na s'o ; mi nuji cjo ro castigao Mizhocjimi anguezeji . Nguec'ua ma ẽjẽ c'o c'ijmi mi saji c'o nte ; nguec'ua mi tũji . Nutscöji , dya rá söji a cjanu o̱ jña e Jesucristo rá nuji cjo ra castigaozüji o iyö .
46013005	Recommendation	'Ma rá s'iyaji yo nín minteji , dya pje rá mamaji c'ü rguí tseji anguezeji . Dya rá jodüji ja rga pjös'ütsjëji ; rá jodüji ja rga pjös'üji yo nín minteji . 'Ma rá s'iyaji yo nín minteji , dya ra ünngöji 'ma cjó pje ra tsjacüji . Dya xo rá mbeñeji c'o pje vi tsjacöji c'o na s'o .
66009009	Description	Mi jeji o bitu c'o exmi nza cjatjo t'ëzi . Mi nguetjo cja o̱ tijmiji mi cjõ'müji . Nu c'o o̱ juajaji me mi nzhĩ'ĩ nza cja na puncjü carro c'o cjüt'ü o pjadü 'ma chinpjadü 'ma ni möji cja chũ .
43015022	Sin	’ Nudya tũji o̱ nzhubüji dya , na ngueje 'ma ró ẽ zopjügöji ín jñagö , dya 'ñejmezüji .
51004005	Recommendation	Rí nzhodügueji na jo . A cjanu , nu c'o dya ejme e Jesucristo ra unüji ngüenda c'ü na cjuana o̱ jña e Jesucristo . Jyodügueji ja rgui zopjügueji yo dya ejme e Jesucristo .
45006006	Faith	Rí pãrãgöji , me mi cjaji c'o na s'o c'ua ja nzi ma netsjëji , pero 'natjo c'ua o dät'äzüji cja ngronsi co e Jesucristo . O dät'äzüji nu , ngue c'ua dya cja rá ne rá cjaji c'o na s'o , ngue c'ua dya cja rá tjünt'üji a xütjü e nzhubü .
62003010	Sin	Nguec'ua rgá pãrãgöji cjó ngue o̱ t'i Mizhocjimi , 'ñe cjó ngue o̱ t'i c'ü dya jo . 'Ma cjó c'o dya cja'a c'o na jo , 'ñe 'ma dya xo s'iya o̱ cjuarma , nu'ma , dya ngue o̱ t'i Mizhocjimi 'ma c'ü .
45008007	Sin	Nu c'ü ra jyodü ra tsja c'ü netsjë , üvi Mizhocjimi c'ü . Dya ne ra dyätpä o̱ ley Mizhocjimi . Dya xo sö'ö ra dyätä .
44002026	Faith	Nguec'ua me mäjä ín mü'bü , y me rí unü 'na pöjö Mizhocjimi . Zö rá tũgö , pero rí pãrãgö c'ü rá tetjo .
46010020	Sin	Dyäräji na jo c'ü rá xi'tsc'öji . 'Ma pje c'o pö't'ü c'o dya ejme Mizhocjimi , cja rrũ mbä's'äji cja c'o o̱ arta anguesji , dya ngue Mizhocjimi c'ü päsp'äji ; ngue c'o demonio c'o ngue o̱ dyoji e Satanás c'ü dya jo . Nguec'ua 'ma i̱ṉ sagueji c'o ts'ingue c'o vi mbäsp'äji yo ts'ita , chjëntjui c'ü ri pë's'igueji parte co c'o demonio . Nguec'ua , dya rí negö rí sido rí sagueji c'o o̱ ts'ingue c'o animale c'o vi mbäsp'äji yo ts'ita .
44013001	Description	C'o cjuarma c'o mi cãrã a Antioquía , mi bübü c'o mi profeta 'ñe c'o mi xöpüte mi jizhiji o̱ jña Mizhocjimi . Mi ngue e Bernabé , 'ñe e Simón c'ü mi xiji Negro , 'ñe e Lucio c'ü mi menzumü a Cirene , 'ñe e Manaén c'ü junto va tevi e Herodes c'ü mi manda a Galilea , 'ñe e Saulo .
49005006	Recommendation	Bübü c'o ra xi'ts'iji c'ü dya ra tsja , zö rí tsjaji a cjanu c'o na s'o . Pero dya cjuana . Nguec'ua , dya rí jyëziji ra dyon'c'üji . C'o dya ätä Mizhocjimi c'o cja a cjanu c'o na s'o , ya mama Mizhocjimi ra tsjapü ra sufrido c'o .
56001011	Sin	Xipjiji jña c'o cjuarma c'ü dya ni jyodü ra xipjiji . Nguec'ua bübü o ngumü nu ja ya nde jyëziji Mizhocjimi . C'ü ni tsjaji xöpüte , nguextjo c'ü ra ndõji na puncjü o t'opjü . Nguec'ua ni jyodü rí huënch'igue c'o xöpüte , ngue c'ua dya cja ra ñaji a cjanu .
43013011	Sin	E Jesús ya mi pãrã cjó ngue c'ü ro nzhö'ö , nguec'ua o mama a cjanu : “ Dya chjĩzĩts'üji i̱ṉ texeji . ”
43010001	Sin	’ Na cjuana c'ü rá xi'ts'igöji . Nu c'ü dya ra cjogü cja o̱ ngoxtji nu ja cot'üji o ndënchjürü , nu c'ü je dacütjo cja ndüngumü , nuc'ü ngueje mbẽ'ẽ c'ü ; y xopcü nu ja cjot'ü o ndënchjürü .
61002015	Sin	Anguezeji ya xõgüji cja c'e 'ñiji c'ü na jo , ya ndëpiji c'ü o̱ 'ñiji e Balaam c'ü mi ngue o̱ t'i e Beor . E Balaam mi ne ro ndõjõ na puncjü o merio ; nguec'ua va tsja na s'o .
44014005	Violence	Nuc'ua c'o mi menzumü a Israel c'o dya mi ätä c'o apóstole , cjanu o ma ñaji c'ua c'o pje mi pjëzhi cja c'e jñiñi . Xo ñaji c'o 'ñaja nte c'o dya mi menzumü a Israel . O mamaji c'ü ro tsjapüji burla c'o apóstole , cja rrũ pjat'üji o ndojo .
43021017	Description	E Jesús o xipji c'ua na jñi'i : ― Nu'tsc'e Simón , o̱ t'its'ü e Jonás , ¿ cjo i̱ṉ neze ? O nguijñi c'ua e Pedro na ngueje e Jesús vi xipji c'ü na jñi'i : “ ¿ Cjo i̱ṉ neze ? ” O ndünrü c'ua , o xipji : ― Nu'tsc'e , ín Jmuts'ügö , i̱ṉ pãrãgue texe . I̱ṉ pãrãgue rí netsc'ö na puncjü . O xipji c'ua e Jesús : ― Pjörü c'o ín nzhënchjürügö .
66021027	Sin	C'o na s'o , dya ra cjogü a mbo cja c'ü e jñiñi c'o . Dya xo ra cjogü nu , c'o pezhe o bëchjine . Nu c'o ra cjogü nu , nguextjo c'o quis'i o̱ tjũ'ũ cja c'e libro c'ü tjë'ë c'e Ts'imë . Nu c'o juns'ü o̱ tjũ'ũ nu , ngue c'o ra bübütjo co Mizhocjimi para siempre .
66017004	Sin	Nu c'ü e ndixũ mi je'e bitu c'ü ma cjipobü , 'ñe c'ü me ma mbaja , 'ñe mi cuat'ü oro . Xo mi quis'i ts'irojo c'o me ma zö , xo 'ñe o perla . C'e ndixũ mi tjë 'na mojmü c'ü mi ngueje oro , c'ü me mi nizhi . Mi nizhi c'o s'ante 'ñe c'o me ma s'o na ngueje vi tsja na s'o c'e ndixũ .
51003014	Recommendation	Texe yo rrã xi'ts'iji , ni muvi yo . Pero c'ü xenda ni muvi ngue c'ü me rí pötqui s'iyaji . A cjanu rí tsjaji texe c'ua ja nzi ga ne Mizhocjimi .
43012023	Description	O ndünrü c'ua e Jesús , o mama : ― Ya va sädä rá tũgö , rá magö a jens'e cja Mizhocjimi nu ja rvá ẽcjö .
45002022	Sin	Nu'tsc'eji i̱ṉ xipjiji yo bëzo c'ü dya ra tsãjãji ndixũ , yo ndixũ c'ü dya ra tsãjãji bëzo , ¿ jenga i̱ṉ tsãjãgueji ? Nu'tsc'eji me i̱ṉ üji yo ts'ita yo tägä cja nitsjimi , ¿ jenga i̱ṉ põnüji nu ja na tägä yo ?
45007008	Sin	C'ü mama c'e ley , o tsjapü xenda mi 'ñünngü ín mü'bü nguec'ua me mi ne ro cjagö texe c'o na s'o . 'Ma dya ro bübü ley , dya ro unü ngüenda cjo mi tũ nzhubü .
44026017	Grace	
56003003	Sin	Ni jyodü rá trataji na jo yo nte . Na ngueje xo 'ñetscöji , dya xo mi pãrãgöji Mizhocjimi , y dya xo mi ne ro äräji . Mi oncügöji nguec'ua sido mi cjaji c'o mi netsjëgöji , y mi mäpcöji c'o na s'o , dya mi sö ro jëzgöji . Me mi cjijñi na s'o ín mü'büji . Y me mi mbidiaji c'o 'ñaja . Nguec'ua mi pötma nugöji na ü yo nín mintegöji .
54005021	Recommendation	Pãtcö ín mü'büvi Mizhocjimi 'ñe e Jesucristo c'ín Jmuji 'ñe c'o o̱ anxe c'o o juajnü . Nguec'ua rí xi'tsc'ö rí pjötpügue ngüenda ixtí tsjapü na jo t'önü ante c'ü rí huënch'i 'na cjuarma . Y dya cjó rí unügue favor .
58010035	Recommendation	Nguec'ua , dya rí jyëziji e Cristo ; sido rí jñunt'ü in mü'büji c'ü ra salvats'üji c'ü , dya rí sũji . Na ngueje 'ma rí sidoji , ra dya'c'eji 'ma Mizhocjimi c'o me na jo .
46004002	Faith	I̱ṉ pãrãgueji o mbëpji ni jyodü ra tsjacjuanaji ja c'o nzi ga ne c'o o̱ lamuji .
44009043	Description	Nuc'ua e Pedro o mezhe na puncjü o pa va mimi a Jope . Mi oxü cja o̱ ngumü 'na bëzo c'ü xo mi chjũ e Simón c'ü mi corti o̱ xipjadü o animale .
46003016	Grace	¿ Cjo dya i̱ṉ pãrãji , ngue o̱ templots'üji Mizhocjimi ? Na ngue nguetsjë c'ü o̱ Espíritu Mizhocjimi c'ü bübü in mün'c'eji dya .
58010019	Faith	Nguec'ua mi cjuarmats'ügöji , ra sö rá chëzhgöji dya a jmi Mizhocjimi c'ü bübü nu ja me na sjũ'ũ ; dya cja ni jyodü rá sũgöji . Na ngueje e Jesucristo o pjödü o̱ cji va ndũ .
43008021	Sin	Nuc'ua o ndünrü c'ua na yeje e Jesús : ― Nutscö ya rá ma'a . Nu'tsc'eji rí jyongüji . Pero rí chũgueji na ngue c'o in nzhunc'eji c'o i̱ṉ tũgueji . Nguec'ua nu ja je rá magö , nu'tsc'eji , dya ra sö rí sät'äji nu .
51003012	Recommendation	Mizhocjimi me s'iyats'üji . O juan'c'üji rí tsjagueji o̱ ntets'üji angueze . Nguec'ua xo rí juentseji yo nte . Rí tsjagueji na jonte . Nu'tsc'eji , dya rí tsjatsjëgueji c'ü me na nots'üji . Tsjapüji c'ü xenda na jonte c'o dyaja que na ngue'tsc'eji . Dya rí nzhopcüji c'ü cja'c'üji c'ü na s'o yo nin minteji .
43012026	Faith	Nu c'ü ne ra ndünt'ü ín xütjügö , ni jyodü sido ra 'ñejme ín jñagö . Nu ja je rá bübügö je xo ra bübü nu . Mi Tatagö a jens'e ra s'iya nu c'ü sido ejme ín jñagö .
54003004	Description	Ni jyodü ra tsja c'e pastor ra zopjü na jo c'o ri cãrã o̱ ngumü . Ngue c'ua c'o o̱ t'i ra respetaoji ra dyätäji .
52005011	Recommendation	Nujyo jña yo , rí pötqui zopjüji yo . Nguec'ua rí mäjäji , y xenda rí zëzhgueji . Ya i̱ṉ pötqui zopjüji a cjanu , pero rí sidoji .
62003011	Recommendation	C'e jña c'ü i̱ dyäräji 'ma cja vi 'ñench'e in mü'büji e Jesucristo , ngue c'ü ni jyodü rá pötca s'iyaji .
46007026	Recommendation	Rí cjijñigö xenda na jo 'ma dya ra chjüntü dya yo hermano 'ñe yo hermana . Na ngueje ya va sädä c'o pa c'o me ra tsjacüji yo nte rá sufreji va .
43003001	Description	Mi bübü 'naja c'o fariseo c'ü mi chjũ Nicodemo . Mi jmu'u cja c'o menzumü a Israel .
59002025	Description	Xo rí tsjijñiji c'ua ja va tsja e Rahab . O recibido cja o̱ ngumü c'o ye bëzo c'o vi 'ñe zo'bü cja c'e jñiñi . Nuc'ua 'ma ya ro mëvi , o tsja c'ua c'e ndixũ o xipjivi nan'ño 'ñiji ja rví mëvi ngue c'ua dya ro zürüji c'o . Na ngue c'ü o tsja c'e ndixũ o mbös'ü c'o ye bëzo , o mama c'ua Mizhocjimi c'ü dya cja mi tũ o̱ nzhubü . Ante , nde ma dyonpütjo o bëzo c'e ndixũ .
54002015	Faith	Nguec'ua yo ndixũ , söji na ü 'ma mus'üji o̱ t'i . Pero ra salvaji nu 'ma ra dyätpäji o̱ jña e Jesucristo . Xo ni jyodü ra s'iyaji yo nín minteji , 'ñe ra tsjaji na jo y ra nguijñiji na jo o̱ pjeñeji .
44013017	Grace	Mizhocjimi o juajnü c'o ín mboxatitaji nutscöji rí menzumüji a Israel , o tsjapüji o̱ nte . 'Ma mi cãrã anguezeji a ma a Egipto , Mizhocjimi o intsjimi anguezeji , nguec'ua va ngãrãji na puncjü . Nuc'ua o pjongüji libre cjanu o möji c'ua , na ngue me na zëzhi angueze .
44015008	Grace	Ja c'o nzi va dyacöji Mizhocjimi o̱ Espíritu , je xo ga cjanu va unü yo dya menzumü a Israel c'o ya 'ñench'e o̱ mü'bü e Jesucristo . Na ngue Mizhocjimi pãtpã o̱ mü'bü texe yo nte .
59002011	Sin	Bübü ley c'o mandazüji Mizhocjimi nza cja ne jña nu mama a cjava : “ Dya rí tsãji o ndixũ . Ni xo ri ngue'tsc'eji i̱ṉ ndixũji , dya rí tsãji o bëzo ” , eñe Mizhocjimi . Xo mama : “ Dya rí pö't'ünteji ” , eñe c'ü . 'Ma dya i̱ṉ tsãji o ndixũ , pero 'ma ya i̱ pö't'ünteji , dya i̱ṉ ätäji 'ma c'o ley .
43010028	Grace	Nu c'o ín nzhënchjürügö rí unügö c'ü sido ra bübütjoji . Nuc'o , dya ra ndũ'ũ c'o . Nuc'o , dya cjó sö cjó ra zipqui cja ín dyëgö .
45016020	Grace	Mizhocjimi ngue c'ü cjacüji dya pje rá cjijñiji . Dya ra mezhe , angueze ra tsja'c'ü rí chõpüji c'ü dya jo c'ü ni chjũ Satanás . Rí yödütjoji c'ü . Rí ötcö e Jesucristo c'ü ín Jmuji me ra nuc'üji na jo .
55003005	Sin	Ra tsjapü ri ma't'üji Mizhocjimi , pero 'ma ra 'ñünbü Mizhocjimi o̱ mü'büji , anguezeji dya ra dyätäji c'ü . Nu c'o ra tsja ga cjanu , dya pje rí dyocjeji c'o .
45012005	Description	Je xo ga cjatjozügöji nu . Na puncjüzüji . Pero 'natjo ín cuerpoji na ngueje e Cristo bübü cja ín mü'büji . Rí 'natjo cuerpoji rí texeji ; rí pötü rgá pjöxteji .
56003008	Faith	Na cjuana yo jña yo cja ró xi'ts'i . Nguec'ua rí negö sido rí zopjügue yo ench'e o̱ mü'bü Mizhocjimi , rí xipjiji co texe in mü'bü c'ü na cjuana yo , ngue c'ua ra mbötpüji ngüenda ra tsjaji c'o na jo . Na jo yo jña yo ; ni muvi na puncjü 'ma cjó c'o ra unü ngüenda .
59002023	Faith	'Ma o tsja a cjanu e Abraham , je o zädä angueze c'ü t'opjü cja o̱ jña Mizhocjimi c'ü mama a cjava : “ E Abraham o 'ñench'e o̱ mü'bü Mizhocjimi ; o creo c'ü ro tsja c'ua ja nzi va mama . Nguec'ua va mama Mizhocjimi c'ü dya cja mi tũ o̱ nzhubü e Abraham ” , eñe . E Abraham xo t'opjü cja o̱ jña Mizhocjimi , c'ü mi jovi na jo Mizhocjimi .
59002001	Faith	Me na nojo e Jesucristo c'ín Jmugöji , cjuarma . Nguec'ua 'ma i̱ṉ ejmeji angueze , dya cjó rí tsjapüji xenda rrĩ muvi 'na nte que na ngue c'ü 'na .
45003013	Sin	Me na s'o jña c'o mamaji . Onpüji yo nte 'ma ñaji . Me xosp'üji bëchjine .
49005028	Recommendation	E Jesucristo me s'iya yo o̱ nte angueze . A cjanu , nu'tsc'eji i̱ṉ bëzoji 'ma ya i̱ṉ chjüntüji , xo ni jyodü rí s'iyaji c'ü nin su . 'Ma cjó c'o s'iya c'ü nu su , nguetsjë o̱ cuerpo c'ü s'iya c'ü , na ngueje 'natjo o̱ cuerpovi co nu su .
45009030	Faith	¿ Pje rá mangöji 'ma ? Nu c'o dya mi menzumü a Israel , dya mi jodüji ja rvá jogüji a jmi Mizhocjimi . Pero o 'ñench'e o̱ mü'büji Mizhocjimi , nguec'ua Mizhocjimi mama c'ü dya tũji nzhubü dya .
54003009	Faith	Ya ch'acöji rá pãrãji dya yo jña yo dya cjó mi pãrã mi jinguã . C'ü ra tsja diácono ni jyodü ra sido ra creo yo jña yo . Pero dya nguextjo ra creo ; xo ni jyodü ra tsja c'o na jo .
54006002	Recommendation	Bübütsc'eji c'o pëpji cja o lamu c'o ejme Mizhocjimi . C'e cjuarma c'ü mbëpji , zö cjuarmavi dya c'ü nu lamu , pero dya ra jogü ra tsjapü c'ü dya ni muvi c'ü nu lamu . C'ü ra tsja , xenda ra mbëpi na jo'o , na ngueje cjuarma c'e lamu c'ü pëpi , nguec'ua ga tsja c'e mbëpji s'iya c'ü nu lamu . Nujyo rí xöpügue yo , y rí xipjiji ra tsjaji yo .
45003003	Faith	Pero c'o menzumü a Israel cãrã c'o dya ätä o̱ jña Mizhocjimi . Na ngueje c'ü dya ejmeji , ¿ pje i̱ṉ cjijñiji , cjo i̱ṉ cjincjeji c'ü dya ra cumple Mizhocjimi c'ü o mama ra tsja ? Iyö .
43019034	Violence	Nuc'ua 'naja c'o xondaro o chjopcü o̱ ximãtjã e Jesús co 'naja lanza . Nuc'ua ya o mbedye c'ua o cji'i 'ñe o ndeje .
43015012	Recommendation	Ngueje nu rí mandats'üji nu , rí pötqui s'iyaji c'ua ja nzi rvá s'iyats'ügöji .
45006013	Recommendation	Dya cja rí jyëziji in cuerpoji xe ra tsja c'o na s'o , ne ri ngue in chöji , ne ri ngue in ts'ijñiji , texe in cuerpoji . Pero rí unüji in mü'büji Mizhocjimi na ngueje i̱ chũji co e Jesucristo , y ya xoxc'üji Mizhocjimi . Xo rí unü in cuerpoji c'ü rgui tsjaji c'o na jo .
58010039	Faith	C'o sũ a cjanu , ra ndũji , dya ra salvaji . Nutscöji , dya rá sũji . Rí ench'e ín mün'c'öji Mizhocjimi nguec'ua ra dyacöji c'ü dya rá tũji , rá bünc'öji .
45011026	Grace	Nuc'ua ra jogü c'ua o̱ mü'bü texe yo menzumü a Israel , c'ua ja nzi va t'opjü a cjava : Ra ẽjẽ nu c'ü ra böbü a nde . Rguí 'ñeje a Sion , ra ndintspi o̱ mü'bü yo o̱ mboxbëche e Jacob .
52002015	Violence	C'o ín menzumügöjme a Judea ngue c'o o mbö't'ü e Jesús , maco ngue ín Jmugöji c'ü . O tsjaji c'ua ja nzi va tsja c'o mi mboxpalegöjme va mbö't'üji c'o profeta c'o ín menzumütsjëjme . Ngue c'o ín menzumügöjme a Judea c'o o pjongüzüjme cja in jñiñigueji , 'ñe cja c'o 'ñaja jñiñi . Mizhocjimi üdü na ngue anguezeji cjaji c'o na s'o . Anguezeji na s'o ga ts'asp'üji yo nu minteji .
58010026	Sin	Nutscöji rí pãrãgöji c'ü na cjuana ja ga cja e Cristo . Nguec'ua nu 'ma ixtá mbeñe rá cjaji c'o na s'o , dya sö xe ra perdonaozgöji c'o . Na ngueje ya ndũ e Cristo por nutscöji , dya cja sö xe ra ndũ na yeje .
49002006	Grace	Mizhocjimi o xos'ü e Jesucristo 'ma ya vi ndũ ; xo 'ñetscöji o xoxcügöji 'ma . Nguec'ua Mizhocjimi o tsjacüji rí 'natjoji dya , co e Jesucristo c'ü manda a jens'e . C'ua ja nzi ga nugüji dya Mizhocjimi , ya 'natjo c'ua rí mimiji co e Jesucristo .
49004025	Recommendation	Dya rí pezheji bëchjine . Nu c'ü rí tsjaji , rí pötü rgui xipjiji c'o na cjuana . Rí tsjaji a cjanu na ngueje ya 'natjo ín cuerpoji co e Jesucristo .
48002005	Faith	
46014013	Recommendation	Nguec'ua c'ü ña nan'ño idioma , ra dyötü Mizhocjimi ra unü c'ü rguí mbãrã pje ne ra mama c'o jña c'o ri ña , ngue c'ua ra xipji c'o 'ñaja .
44009001	Violence	E Saulo me mi nu'u na ü c'o mi ench'e o̱ mü'bü e Jesucristo c'ín Jmugöji , sido mi mama : ― Rá pö't'ügö texe c'o , eñe . Nguec'ua o ma c'ua cja c'ü mi mero ndamböcjimi .
43017013	Description	’ Mi Tatats'ügö , ya rá magö c'ua ja je i̱ṉ bünc'e . Rrã mangö yo jña'a yo , nudya xe rí bünc'ö cja ne xoñijõmü , ngue c'ua nu yo i̱ dyacö , na cjuana ra mäjäji c'ua ja nzi rgá mäjägö .
60004013	Recommendation	C'ü rí tsjaji , rí mägueji , na ngue c'ü rgui sufregueji ja c'o nzi va sufre e Jesucristo . 'Ma ra ẽjẽ angueze c'ü me rrã zö rva ẽjẽ , me rí mägueji na puncjü .
44011006	Description	'Ma ró janda na jo cja c'e manta , ró janda o c'ijmi 'ñe o s'ü 'ñe o animale c'o na sate , 'ñe c'o 'ñaja animale c'o bübü nziyo o̱ ngua .
51003008	Recommendation	Nudya ni jyodü rí jyëziji texe yo . Dya rí tsjaji cuë . Rí jyombeñeji 'ma cjó pje ra tsja'c'üji . Dya xo rí tsjijñiji c'ü cjó rí tsjapügueji c'ü na s'o . Dya xo rí santegueji . Dya ra mbedye c'o na s'o jña cja in tegueji .
44018003	Description	C'e bëpji c'ü mi cja e Aquila 'ñe e Priscila , mi mismotjo c'e bëpji c'ü mi cja e Pablo . Mi tä'bäji o̱ xipjadü o animale mi pöji . Y nu c'o mi tõmü , mi ät'äji o̱ ngumüji . Nguec'ua e Pablo o mimiji co anguezevi , mi tä'bäji o xipjadü .
45006012	Sin	Nguec'ua , dya cja rí sidoji e nzhubü c'ü xe rí tsjaji c'ü ne'e in cuerpoji .
53003012	Recommendation	Nu'tsc'eji i̱ṉ cjaji a cjanu , nguetsjë e Jesucristo c'ín Jmugöji c'ü manda yo rá xi'tsc'öjme dya . Rí xi'tsc'öjme c'ü dya cja rí nzhodü rí ñu'tp'ügueji o̱ bëpji c'o 'ñaja , pero rí pëpjiji ngue c'ua rí chöt'üji c'ü rí sigueji .
44007009	Sin	’ C'o once ín mboxatitagöji me mi sjëyaji na ngue c'ü o̱ tataji xenda mi s'iya e José que na ngue anguezeji . Nguec'ua o mböji e José , o mböpüji c'o mi pa a Egipto o zidyiji nu e José . Pero Mizhocjimi mi bübü co e José , o 'ñeme libre nu ja mi sufre .
44011028	Description	'Na c'o profeta mi chjũ e Agabo . O̱ Espíritu Mizhocjimi o 'ñünbü o̱ mü'bü . Nguec'ua o böbü nu ja mi jmurü c'o cjuarma , o mama c'ü ro ẽjẽ 'na tjijmi ro sufreji texe cja c'o país . O zädä c'e jña 'ma mi manda e Claudio .
44020036	Description	Nuc'ua e Pablo 'ma o nguarü o zopjü a cjanu c'o pastor , cjanu o ndüñijõmü o dyötü Mizhocjimi co texe anguezeji .
48005024	Faith	'Ma o ndũ e Cristo cja ngronsi , xo ró tũgöji nutscöji ya rí ench'e ín mü'büji . Nguec'ua rí jëziji c'o na s'o c'o netsjë ín mü'büji .
59001002	Recommendation	Bübü 'ma ra sätsc'eji 'na ndumü o pje c'o nde rí sufregueji . Pero jñunt'ü in mün'c'eji cjuarma , ngue yo rgui mäcjeji yo ; ni ri ts'inguilë rí ndumüji .
62001006	Sin	'Ma rá mamaji : “ Rí 'natjoji co Mizhocjimi ” , rá eñeji , pero 'ma rí nzhodüji cja bëxõmü rí cjaji c'o na s'o , nu'ma , na mbëchjinezüji 'ma . Na ngue dya cjuana c'o rí mangöji 'ma .
44010011	Description	O jñanda ya vi xogü a jens'e . Cjanu o jñanda nza cja 'na manta c'ü me na nojo c'ü vi 'ñeje a jens'e o säjä a jõmü . O jñetse nza cja c'ü cjó c'o mi pënch'i nza nziyo squina .
44002009	Description	Nu c'o vi ẽ dyärä c'o mi ña c'o cjuarma , mi cãrã c'o vi jmus'ü cja c'e país c'ü mi chjũ a Partia . Xo mi cãrã c'o vi jmus'ü a Media 'ñe a Elam . Xo mi cãrã c'o vi jmus'ü a Mesopotamia . Xo mi cãrã c'o vi jmus'ü a Judea . Xo mi cãrã c'o vi jmus'ü a Capadocia 'ñe a Ponto 'ñe a Asia .
51001010	Faith	Rí ötüjme Mizhocjimi c'ü rí nzhodügueji na jo c'ua ja nzi ga ne e Jesucristo c'ü ín Jmugöji . A cjanu ra mä'c'äji angueze . A cjanu rí tsjaji c'o na jo ; y xenda rí pãrãgueji angueze .
54001018	Recommendation	Nu'tsc'e Timoteo ín ch'itsc'ö , 'ma dya be mi pëpque Mizhocjimi , bübü o cjuarma c'o o pätpä Mizhocjimi va mamaji c'ü rí pëpque na jo c'ü . Nguec'ua rí xi'tsc'ö dya , rí pëpcje na jo cja Mizhocjimi , ja c'o nzi ga tsja na jo o chũ 'na tropa ga mbëpi c'ü nu gobierno .
66019001	Faith	Nuc'ua ró ärä c'ua me na puncjü nte c'o mi cãrã a jens'e . Mi mapjüji na jens'e , mi mamaji a cjava : Aleluya . Ngue ín Mizhocjimigöji o jocüzü ín mü'büji , o 'ñevgueji libre . Nuc'ü , me na nojo c'ü ; me na zëzhi .
49002001	Grace	Nu'tsc'eji , xo o xoxc'ügueji Mizhocjimi ; o dya'c'ügueji c'ü gui bübütjogueji . Na ngue c'o na s'o c'o mi cjagueji , chjëntjui c'ü ya rvi chũgueji .
46010021	Sin	'Ma i̱ṉ sigueji c'ü po'o c'e vaso gui mbeñeji e Jesucristo , dya sö rí sigueji c'o vi mbäsp'äji yo ts'ita . 'Ma i̱ṉ sigueji c'o ni pë'sc'eji parte co e Jesucristo , dya sö rí sigueji c'o rvi pë's'iji parte co c'o demonio .
49005003	Recommendation	Nu'tsc'eji , ya nguets'üji o̱ ntets'üji Mizhocjimi dya . Nguec'ua , nudya , rí nzhodügueji c'ua ja nzi ga ne Mizhocjimi . Nu'tsc'eji , i̱ṉ bëzoji , dya rí tsãjãgueji o ndixũ . Nzitjots'ügueji i̱ṉ ndixũji , dya rí tsãjãgueji o bëzo . Dya rí ñepegueji c'ü pë's'i yo nin minteji . Nuyo , dya rí tsjagueji yo ; dya xo rí mamaji yo .
56001015	Sin	Pero rí xi'tsc'ö , c'o ya ndintspiji o̱ mü'bü c'o na s'o , unüji ngüenda c'ü na jo zö pje ra ziji . Pero c'o dya ench'e o̱ mü'bü e Jesucristo , na s'o o̱ mü'büji . Nguec'ua na s'o , zö pje ra tsjaji . Na ngueje ya s'odü o̱ pjeñeji , dya pãrãji pje ni mbë c'ü na jo'o 'ñe c'ü na s'o .
44009021	Description	C'o o dyärä mi ña e Saulo , me mi cjijñi mi mamaji : ― Nujnu ngue nu mi cjapü me ra sufre c'o creo e Jesús c'o cãrã a Jerusalén . C'ü vi 'ñeje a 'ñeva ngue c'ü ro zürü yo creo , ro ndün't'üji co cadena cja rrũ zidyiji cja c'o ndamböcjimi . Maco nudya , ya xipji o̱ jña e Jesús yo nte , eñeji .
58008006	Description	Na ngue c'ü ni tsja dya mböcjimi e Cristo , cja nuevo ne testamento nu o zocüzüji dya Mizhocjimi . C'ü ot'ü testamento c'ü ngue c'o ley , dya sö ro ndintsquiji ín mü'büji . Pero ya mama Mizhocjimi ra ndintsqui e Jesucristo ín mü'bügöji . Nguec'ua c'e bëpji c'ü pë's'i dya e Cristo , xenda ni muvi c'ü , que na ngueje c'ü o̱ bëpji yo mböcjimi .
50001021	Faith	Rí 'natjogöbe co e Cristo , nguec'ua me rí mäjä xe rí bübütjogö cja ne xoñijõmü . Pero xenda na jo rá tũgö , na ngueje rá ma bünc'ö co e Cristo .
50001006	Faith	Ngue Mizhocjimi c'ü o pëpji cja in mü'bügueji ngue c'ua i̱ 'ñench'e in mü'büji angueze . Rí pãrãgö Mizhocjimi sido ra pëpji cja in mü'büji hasta 'ma ra ẽjẽ na yeje e Jesucristo ; ngue c'ua rí nocüji cja o̱ dyë Mizhocjimi .
62005020	Faith	Rí pãrãgöji o ẽjẽ o̱ T'i Mizhocjimi o ẽ dyacüji rá pãrãji Mizhocjimi c'ü na cjuana . Rí 'natjoji dya co Mizhocjimi c'ü na cjuana . Na ngue ya bübü ín mü'büji dya o̱ T'i Mizhocjimi , c'ü ngue e Jesucristo . 'Ma rí 'natjoji co Mizhocjimi c'ü na cjuana , rá bübütjoji 'ma , dya rá tũji .
45012018	Recommendation	Rí tsjaji posible rí pötqui ñuji texe yo nte , zö dya ra nuc'üji anguezeji .
58010023	Faith	Ni jyodü sido rá junt'ü ín mü'büji a cjanu ; dya rá yembeñeji . Y rá xipjiji yo nte . Na ngue Mizhocjimi cumple c'ü mama .
43014027	Grace	’ Yo nte 'ma zenguaji yo nín minteji , xipjiji ra söyaji . Pero c'o o̱ mü'büji sido sũ'ũ , dya söya . Nutscö , söya ín mü'bügö , rá cjapü ra söya in mü'bügueji . Nuzgö ya rá magö . Pero dya rí sũ'ũji , ra söya in mü'büji .
47005006	Faith	Zö rá tũgö , pero dya ra tsja'a , na ngue me mäjä ín mün'c'ö . Nu dya xe rí bübügöji , dya be rí cãrãji a jens'e a jmi c'ín Jmugöji .
43012047	Grace	'Ma cjó c'o ra dyärä yo jña yo rí mangö , pero 'ma dya ätcä , dya nguezgö rá mama c'ü ni jyodü ra ma sufrido c'ü . Na ngueje c'ü rvá ẽcjö cja ne xoñijõmü , dya ngue c'ü rá cjapü ra ma sufrido yo cãrã ; ngue c'ü rá salvaji .
62003012	Sin	Dya rá cjaji c'ua ja nzi va tsja e Caín . Nuc'ü , o tsja c'o na s'o c'o o̱ bëpji e Satanás c'ü dya jo , o mbö't'ü c'ü o̱ cjuarma . Na ngue c'ü o̱ cjuarma mi cja c'o na jo , y e Caín mi cja c'o na s'o .
66016020	Description	Nuc'ua yo ts'ixoñijõmü yo je bübü a nde'e cja mar , o ojtjo c'ua texe yo . Yo t'eje o yät'ä texe yo . Dya cja mi bübü ne ri 'naja .
58011012	Description	Nguec'ua e Abraham , zö ya me mi pale cjó xe ro mama c'ü xe ro sö ro 'ñeje t'i c'ü , pero go tsãjã na puncjü o̱ mboxbëche c'ü . Yo seje a jens'e , 'ñe c'o 'ñõxõmü c'o järä a ñünü cja yo ndare 'ñe cja yo mar , dya cjó sö ra mbezhe c'o . Je xo ga cjatjonu yo o̱ mboxbëche e Abraham , me na puncjü yo .
54001017	Faith	Mizhocjimi nunca ra nguarü rgá manda . Zö ya rguí nguins'i ne xoñijõmü , pero Mizhocjimi ra bübütjo para siempre . Dya sö rá jandagöji . Dya cjó bübü c'ü ri pãrã nza cja angueze ; ojtjo xe 'na Mizhocjimi . Nguec'ua ni jyodü rá sũgöji c'ü , y rá mamaji c'ü me na nojo . Nunca rá jëziji rga ma't'üji . Amén .
66014007	Faith	C'e anxe o mapjü na jens'e o mama a cjava : ― Sũ'ũji Mizhocjimi . Ma't'üji angueze na ngueje me na nojo . Ya va sädä c'ü ra jñün'c'üji ngüenda . Ma't'üji Mizhocjimi c'ü o dyät'ä e jens'e 'ñe ne xoñijõmü 'ñe e ndeje 'ñe yo mbereje , o mama a cjanu c'e anxe .
44006001	Description	Pama mi creo na puncjü o nte e Jesucristo . Nuc'ua 'ma ya ma puncjü c'o mi creo , c'o cjuarma c'o mi ña griego o reclamaoji o mamaji : ― Yo ndixũ yo ín dyocjöjme yo ya ndũ o̱ xĩra , dya nda ch'unüji pje ra ziji . Xenda ch'unü yo ndixũ yo ña hebreo , embeji c'o apóstole .
60002021	Grace	Mizhocjimi o tsja'c'üji o̱ t'itsc'eji ngue c'ua rí tsjaji c'e tjũrü ja c'o nzi va tsja e Jesucristo . O sufre por nutscöji . Nu'tsc'eji xo rí tsjaji na jo , zö rí sufregueji .
53003010	Recommendation	'Ma xe mi bübüjme co nu'tsc'eji , ró xi'tsc'öjme 'ma cjó c'o dya pëpji , dya xo ra zi o xëdyi , ró ents'eji .
43003016	Grace	Mizhocjimi me s'iya texe yo cãrã cja ne xoñijõmü . Nguec'ua va nzhö c'ü nu T'i c'ü 'natjo para o ndũ va ngõtcü ín nzhubüji ; nguec'ua texe c'o ra 'ñench'e o̱ mü'bü angueze , dya ra ndũji , ra bübütjoji .
44019015	Description	'Na nu pa 'ma o nänbäji a cjanu o̱ tjũ e Jesús , o ndünrü c'ua c'e s'ondajma o mama : ― Ri pãrãgö cjó ngueje e Jesús . Xo rí pãrãgö cjó ngueje e Pablo . Natsc'eji , ¿ pje pjë'tsc'eji ? , eñe .
66019019	Violence	Ró janda c'ua c'ü e animal c'ü na sate 'ñe c'o rey cja ne xoñijõmü 'ñe c'o o̱ xondaroji . Ya vi jmurüji ngue c'ua ro tsjaji chũ'ũ nu c'ü mi chägä c'e t'öxpjadü 'ñe c'o o̱ xondaro angueze .
44027002	Description	Ró tes'ejme cja 'na barco c'ü vi 'ñeje cja c'e jñiñi a Adramitio , c'ü ro zät'ä cja c'o jñiñi a Asia c'o järä squina cja mar . Cja rrũ möjme c'ua . Xo ró möcjöjme 'na bëzo c'ü mi chjũ e Aristarco c'ü mi menzumü a Tesalónica c'ü tsja cja c'e estado de Macedonia .
58013003	Recommendation	C'o o'o a pjörü , rí mbeñegueji rí pjös'üji c'o , nza cja 'ma ri 'natjo c'ua ri cãji a pjörü . Xo rí mbeñeji rí pjösc'eji c'o cjapüji ra sufre . Na ngueje 'na xo bübü 'ma ra tsja'c'eji xo rí sufregueji .
51003017	Recommendation	Texe c'o rí mamagueji , rí mamaji na ngueje o̱ ntets'üji e Jesucristo . Texe c'o rí tsjagueji , rí tsjaji na ngueje o̱ ntets'ügueji e Jesucristo . Xo rí unügueji na pöjö Mizhocjimi c'ü ín Tatagöji , na ngueje c'o o tsja e Jesucristo .
48006006	Recommendation	C'o xötpü o̱ jña Mizhocjimi ni jyodü ra mbös'üji c'o jizhi o̱ jña Mizhocjimi , ra unüji c'o rguí jyodüji .
44007005	Description	Dya ch'unü e Abraham ne ri 'na juajma c'ü ro tsjapü o̱ cjaja . Pero o mama Mizhocjimi c'ü ro zädä 'ma ro unü e Abraham texe ne país ro tsjapü o̱ cjaja . Xo mama c'ü ro tsjapü o̱ cjaja c'o o̱ mboxbëche c'o ro tsãjã . Zö dya mi 'ñeje e Abraham o̱ t'i , pero Mizhocjimi o mama a cjanu .
44007019	Description	C'e rey o tsjapüji na s'o c'o ín mboxatitagöji , mi xipjiji ra ma mbëziji c'o o̱ ts'it'iji 'ma cja mi mus'ütjoji . A cjanu , dya nda rvá puncjüji 'ma .
43020003	Description	O ma c'ua e Pedro co c'ü 'naja discípulo . Je mëvi nu cja c'e cueva nu ja je vi c'öt'ü e Jesús .
44024016	Faith	Siempre rí jodügö rá cjagö c'o na jo , ngue c'ua dya rá cjagö na s'o a jmi Mizhocjimi , ni pje rá cjapcö yo nín minteji .
65001013	Description	Me bëzhiji o̱ tseji ga tsjaji c'o me na s'o . Nguec'ua ga chjëntjui nza cja 'ma pjö's'ü na zëzhi o ndeje cja trazapjü o cja mar va tũ'ũ texe c'o na s'o , va pjons'ü cja nezapjü . Xo chjëntjui nza cja 'na seje c'ü dya cja ri nzhodü cja o̱ 'ñiji . Nguec'ua c'o xöpüte ra tsjapüji ra möji nu ja me na bëxõmü ; nunca ra mbedyeji nu .
48001012	Description	Na ngueje dya cjó xitsigö yo nte ja ga cja , ni cjó xo ro xöcü . Nguetsjë e Jesucristo o jítsi ró pãrãgö ja ga jocüzü ín mü'büji .
45007005	Sin	C'e ley o jítscöji pje pjëzhi c'o na s'o c'o dya ro cjaji . Nguec'ua , 'ma dya be mi ench'e ín mü'büji e Jesucristo , ma ẽjẽ ín pjeñeji c'ü ro cjaji c'o na s'o c'o mama c'e ley c'ü dya ro cjaji . Mi cjaji ; nguec'ua mi tũji .
54002007	Faith	Mizhocjimi o juancü rá cjagö apóstole rá zopjü yo nte rá xipjiji ja ga s'iyazüji c'ü . Pãtcö ín mü'bü e Cristo c'ü dya bëchjine yo rí mangö c'ü o juancü Mizhocjimi ; na cjuana . O juancü rá xöpü yo dya menzumü a Israel , ngue c'ua ra mbãrãji c'ü na cjuana , ra 'ñench'e o̱ mü'büji e Jesucristo .
62003024	Faith	'Ma cjó c'o cja'a ja c'o nzi ga mama Mizhocjimi , 'natjovi 'ma co Mizhocjimi , y Mizhocjimi bübü o̱ mü'bü . C'ü rgá pãrãgöji bübü Mizhocjimi cja ín mü'büji , ngue c'ü 'ñünngü ín mü'büji o̱ Espíritu c'ü o dyacöji .
46010024	Recommendation	Dya rí tsjijñiji nguextjo cjo i̱ṉ pë'sc'eji derecho c'ü pje rí tsjaji ; xo rí tsjinncjeji yo nin cjuarmaji . Na ngueje dya jo pje rí tsjaji c'ü ra tsjapü ra tsja c'o na s'o yo .
45012016	Recommendation	Rí pötqui ñuji na jo . Dya rí tsjapüji na nojo c'ü ri nguetjo yo pje pjëzhi rí ñegueji y rí jogueji . Texe yo dya pje pjëzhi , xo rí ñeji yo , xo rí joji yo . Dya rí tsjiñitsjëji c'ü me ri pãrãgueji .
49004031	Recommendation	Nguec'ua , dya cja rí pötqui ñugueji na ü . Nu'tsc'eji , dya cja rí tsja in cuëji . Rí jyombeñeji 'ma cjó pje ra tsja'c'üji . Dya cjó xo rí sannc'eji ; dya cjó xo rí xosp'üji o bëchjine . Dya cjó cja rí tsjapüji na s'o .
51001025	Faith	Mizhocjimi o 'ñembguegö rá cjagö mbörü cja yo ejme angueze . Nguec'ua rrã zo'c'ügöji dya , yo o̱ jña Mizhocjimi ; nguec'ua sö rí pãrãgueji na jo , ja cja c'ü mama Mizhocjimi .
66001014	Description	Me ma t'öxü o̱ ñixti . Ma t'öxü nza cja o xi'dyo ; 'ñe nza cja xitsji . C'o o̱ ndö mi 'ñetse nza cja sivi .
47004015	Grace	Nu yo rí sufregö , ngue para rá pjöxc'öji . Na ngue c'ü rí zo'c'öji , xenda na puncjüts'üji c'o ra unü ngüenda ja ga s'iyazgöji Mizhocjimi . Nguec'ua na puncjü c'o ra unü 'na pöjö Mizhocjimi , ra mamaji c'ü me na nojo angueze , 'ñe me na jo .
43006056	Faith	Nu c'ü ra zi nu e jñõnü c'ü ngueje ín cuerpogö , 'ñe ra zi ín tsjigö ra bübüzügö . Y nutscö je rá bünc'ö cja o̱ mü'bü angueze .
43011027	Faith	Nuc'ua e Marta o xipji c'ua : ― Jãgã , ín Jmuts'ügö . Nutscö rí ejmegö ngue'tsc'e e Cristo , o̱ T'its'ü Mizhocjimi . Ngue'tsc'e o mama Mizhocjimi ri 'ñecje cja ne xoñijõmü .
44002042	Faith	Sido mi äräji c'o jña c'o mi mama c'o apóstole . Me mi mäji ma ngãrãji . 'Natjo c'ua mi siji c'ü mi mbeñeji ja va ndũ e Jesús . Sido mi ötüji Mizhocjimi .
58001009	Grace	Nu'tsc'e me i̱ ñegue i̱ tsjague c'o na jo . Nunca i̱ tsjague c'o na s'o , na ngue dya i̱ ñegue . Nguec'ua rvá da'c'ö c'ü me na notsc'e . Nguec'ua in dyocjeji mäjä c'o , pero nu'tsc'e xenda i̱ṉ mäcje .
44012002	Violence	O manda o mbö't'üji co tjëdyi e Jacobo c'ü mi ngue o̱ cjuarma e Juan .
55002016	Recommendation	Cãrã o xöpüte c'o me ña jña'a c'o dya ni muvi , na ngueje dya sũji Mizhocjimi . Dya rí dyocjeji anguezeji ni xo rí sögueji o jña c'o . Na ngueje co c'o jña c'o mamaji , xenda ra tsjaji c'o na s'o , cja na 'ñe c'o nte c'o ri ärä .
62003015	Sin	'Ma cjó c'o nu'u na ü nu cjuarma , chjëntjui c'ü ro pö't'ünte . I̱ṉ pãrãgueji c'o pö't'ünte , dya bübü Mizhocjimi cja o̱ mü'bü c'o .
43021015	Faith	Nuc'ua 'ma o nguarü o ziji o xëdyi , e Jesús o xipji e Simón Pedro : ― Nu'tsc'e , Simón , o̱ t'its'ü e Jonás , ¿ cjo xenda i̱ṉ s'iyazügö que na ngueje yo ? E Pedro o xipji c'ua : ― Jãgã . Nu'tsc'e ín Jmuts'ügö , i̱ṉ pãrãgue rí nets'egö . O ndünrü c'ua e Jesús : ― 'Huiñi c'o ín ts'imëgö .
46012008	Grace	Bübüzügöji c'o ya ch'unü ja rgá zopjü yo nte , ngue c'ua ra mbãrãji c'ü na cjuana . Pero nguetsjë o̱ Espíritu Mizhocjimi c'ü unüji a cjanu . Bübüzügöji c'o ya ch'unü ja rgá zopjü yo nte , ngue c'ua ra mbãrãji ja rgá mimiji . Pero nguetsjë c'e Espíritu c'ü 'ñünbü o̱ mü'büji , ngue c'ua ra zopjüji a cjanu .
44007013	Description	Nuc'ua 'ma mü o möji na yeje a Egipto , e José o xipjitsjë anguezeji : “ Nutscö nguetscö e José in cjuarmazüji ” , eñe . Nuc'ua e José cjanu o jíchi anguezeji a jmi e Faraón . Nguec'ua va mbãrã e Faraón anguezeji mi ngue o̱ cjuarma e José .
60003010	Recommendation	Je mama ga cjava o̱ jña Mizhocjimi : 'Ma cjó c'o ne ra mäjä rgá mimi texe c'o pa , ni jyodü dya cja ra mama o jña c'o na s'o . Dya xo ra mbedye bëchjine a ne .
44004032	Description	C'o mi creo e Jesús , mi 'natjo o̱ mü'büji 'ñe o̱ pjeñeji ; mi pötü ma s'iyaji . C'o pje mi pë's'i , dya cjó mama : “ Ngue ín tsjacjö nu ” , ro 'ñeñeji . Na ngue c'o mi pë's'iji mi cjapüji nde mi ngue o̱ cjaji .
46015003	Grace	C'ü ró xi'tsc'öji , nguetsjë Mizhocjimi c'ü o jítscö c'o . Y ngue c'o xenda ni jyodü rá pãrãgöji . Ró xi'tsc'öji o ndũ e Cristo va ngõtcüji ín nzhunc'öji , ja c'o nzi va mama o̱ jña Mizhocjimi c'ü ro ndũ .
66018024	Violence	Cja c'e jñiñi c'ü , je ch'öt'ü nu , o̱ cji c'o profeta 'ñe c'o dyaja o̱ nte Mizhocjimi 'ñe texe c'o o mbö't'üji cja ne xoñijõmü , je o mama a cja c'ua c'e anxe .
44013048	Faith	C'o dya mi menzumü a Israel , 'ma mü o dyäräji c'o jña c'o o mama e Pablo , me go mäji o mamaji c'ü me na jo o jña Mizhocjimi . Bübü c'o o 'ñench'e o̱ mü'bü e Jesús . Nguec'ua o bübütjoji co Mizhocjimi . Nuc'o , ngue c'o ya vi juajnü Mizhocjimi .
66022020	Description	Nu c'ü mama yo jña'a yo , mama a cjava : ― Dya cja ra metscö rá ẽjẽ , eñe . Je rga cjanu , amén . Xä'dä , nu'tsc'e Jesús ín Jmuts'ügöjme .
50004009	Recommendation	Rí tsjagueji c'o ró jí'tsc'öji . Ya i̱ṉ pãrãgueji xo ngue c'o rí cjagö c'o . Nuc'ua ra bübü Mizhocjimi cja in mü'bügueji c'ü cja'c'üji rí mäjäji cja in mü'büji .
53003015	Recommendation	Pero dya rí ñugueji na ü c'o . Jmanch'a rgui zopjüji rí xipjiji ra jyëziji c'o na s'o . Na ngueje ngue nin cjuarmaji .
51002008	Recommendation	Bübü o xöpüte c'o va ẽ on'c'üji . Mamaji me pãrãji , pero dya pje ni muvi c'ü xi'ts'iji na ngue dya mamaji c'ua ja ga cja e Jesucristo . Nu c'ü xi'ts'iji , ngueje o̱ tjũrü yo nte ; c'ua ja nzi ga nguijñiji cja ne xoñijõmü . Nguec'ua rí xi'tsc'öji rí pjötpügueji ngüenda c'ü dya rí jyëziji ra dyon'c'üji .
50003014	Faith	Nu c'ü rí cjagö rí chjëntcjöbe nza cja 'naja nte c'ü me cja carrea . Nu c'e nte c'ü , ne ra ndõjõ c'ü ra ch'unü . A cjanu , nuzgö rí cjacjuanagö , rí tjünt'ügö a xütjü e Jesucristo ; ngue c'ua rá tõjõ c'ü ra unü Mizhocjimi . Mizhocjimi ra dyacü rá sät'ä a jens'e nu ja bübü angueze ; ra dyacü c'ü exti nguetjozügö e Jesucristo .
56002014	Faith	E Jesucristo o ne o ndũ va ngõtcüji ín nzhubüji . O ndintsquiji ín mün'c'öji , ngue c'ua o sö o tsjacüji o̱ ntezgöji c'ü . O ndintsquiji ngue c'ua rá cjaji dya c'o na jo , co texe ín mün'c'öji .
43005024	Faith	’ Yo nte , chjëntjui c'ü ya ni ndũji , na ngueje tũji o̱ nzhubüji . Pero rí xi'tsc'öji c'ü na cjuana , nu c'ü ra dyätcä ín jñagö , 'ñe ra 'ñejme nu c'ü o ndäcjä , exta bübütjo . Nguec'ua dya rá jünpü ngüenda ra ma sufrido .
66021015	Description	Nu c'ü mi zocügö , mi jün 'na vara c'ü mi ngue oro . Nuc'ü , je mi dyëdyi c'ü e jñiñi . Xo mi dyëdyi c'ü e ndüngumü 'ñe c'o o̱ ngoxtji .
50003019	Sin	Nu c'ü je ra tsjapüji yo , ngue c'ü ra ndũji ; je ra möji a linfiernu . Anguezeji cjatsjëji c'o netsjëji ; dya cjaji c'o ne Mizhocjimi . Cjaji c'o na s'o c'o ex 'na tsejetjo , pero me mäpäji c'o . C'o cja'a yo nte cja ne xoñijõmü ngue c'o me jodü ra tsjaji c'o .
54003006	Sin	Dya sö ra tsja pastor 'na bëzo nu 'ma cja ni creo . 'Ma jiyö , 'na ra tsjapü na nojo . Nguec'ua Mizhocjimi ra jñünpü ngüenda ra sufre ja c'o nzi va jñünpü ngüenda e Satanás c'ü dya jo , na ngue xo tsjapü na nojo c'ü .
65001003	Recommendation	Nutscöji o̱ t'izgöji Mizhocjimi o jítsiji c'o jña c'o ne Mizhocjimi rá creoji . C'o jña c'o , ngue c'o mi negö ro pen'c'eji 'na carta ro xi'tsc'öji , c'ü ja ga salvazüji e Jesucristo . Pero bübü o xöpüte c'o nan'ño ga jizhi . Nguec'ua cja ne carta , ni jyodü rá xi'tsc'öji rí sido rí creogueji c'o jña c'o ot'ü o jí'ts'iji , dya rí jyëzgueji cjó ra dyon'c'ügueji . Porque dya cja pje xe bübü c'ü ni jyodü rá creoji . Rí s'iyats'üji cjuarma , nguec'ua rí xi'tsc'öji yo .
44004002	Description	Me mi sjëyaji na ngue e Pedro 'ñe e Juan mi jíchivi c'o nte , mi xipjiji c'ü vi te e Jesús nguec'ua ra zädä 'ma ra te'e texe yo ya ndũ .
66018005	Sin	Na ngueje c'o nzhubü c'o cjaji , me na puncjü . Chjëntjovi c'ü je ri cjins'i hasta a jens'e . Mizhocjimi pãrã c'ü me cjaji na s'o , y ya mama c'ü ya zädä c'ü ra sufridoji .
43004046	Description	O yepe o ma c'ua e Jesús a Caná c'ü tsja a Galilea . Nujnu , nguejnu vi tsjapü c'ü e ndeje o mbëzhi vino . Nujnu , mi bübü nu , 'naja c'ü mi jmu'u . Nu c'ü nu t'i'i mi sö'dyë . Je mi bübü a Capernaum .
45012011	Recommendation	C'ü rí tsjaji rí pëpjigueji na jo ; dya rí ndyemeji . Ngueje c'ín Jmugöji i̱ṉ pëpiji . C'ü rí tsjaji , rí tsjaji c'ua ja nzi ga ne o̱ Espíritu Mizhocjimi c'ü bübü cja in mü'büji .
60001008	Faith	I̱ṉ neji e Jesucristo zö dya i̱ jñandaji . Zö dya xo i̱ṉ jandaji dya , pero i̱ṉ ench'e in mü'büji . Me i̱ṉ mäpqueji na puncjü , c'ü dya i̱ṉ jüngueji jña ja rgui mamaji ja cja c'ü ni mägueji .
62004013	Grace	Mizhocjimi o dyacüji o̱ Espíritu . Nguec'ua rí pãrãgöji c'ü bübü Mizhocjimi ín mü'büji , 'ñe c'ü rí 'natjoji co angueze .
43019029	Description	Mi järä nu , 'naja s'äbä c'ü mi nizhi o vinagre . Nuc'ua o popjüji 'naja esponja cja c'e vinagre . Cjanu o mbans'aji cja 'naja maza c'ü ni chjũ'ũ hisopo . Nuc'ua o c'uãsp'ãji c'e maza o zät'ä cja o̱ ne'e e Jesús .
51001013	Grace	Mizhocjimi o 'ñembgueji libre , ngue c'ua dya cja mandazüji e Satanás c'ü cjapü ra bëxõmü cja o̱ mü'bü yo nte . O tsjacüji Mizhocjimi o̱ t'izüji , nguec'ua c'ü mandazüji dya , ngue e Jesucristo c'ü o̱ T'i . Mizhocjimi me s'iya c'ü nu T'i .
45016017	Recommendation	Mi cjuarmats'üji , rí ö'tc'üji rí pjötpüji ngüenda nu c'o nan'ño ga jizhi , nguec'ua ga xõcüji c'o cjuarma . Dya rí dyocjeji c'o .
45012007	Recommendation	C'o o ch'unü ra tsja mböxte cja o̱ bëpji Mizhocjimi , ra tsjacjuana . C'o o ch'unü ra xöpü o̱ jña Mizhocjimi , ra xöpü na jo'o .
43016023	Faith	’ Nu pa'a c'ü rá chjëtjoji na yeje , dya pje rí dyönngüji 'ma . Ya ri pãrãji ja ga cja c'ü rí xi'ts'iji dya . Na ngueje i̱ṉ ejmezüji , sö rí dyötüji mi Tata a jens'e . Nuc'ua ra dya'c'üji c'ua ja nzi gui dyötüji c'ü .
66021019	Description	Nu c'o cimiento c'ü e ndüngumü mi qui'i o ndojo c'o me na zö c'o me na mizhi . Nu c'ü o̱ cimiento c'ü ot'ü , mi ngue ndojo c'o xiji jaspe . Nu c'ü na yeje mi ngueje ndojo c'o xiji zafiro . Nu c'ü na jñi'i mi ngueje ndojo c'o xiji ágata . Nu c'ü na nziyojo mi ngueje ndojo c'o xiji esmeralda .
59004017	Sin	Tsjijñiji . C'o pãrã ra tsja c'o na jo , pero 'ma dya cjaji c'o , tuns'ü o̱ nzhubü 'ma c'o .
66019005	Faith	Nuc'ua ró ärägö c'ü 'na jña c'ü je ma ẽjẽ cja c'e trono . Mi mama a cjava : Unüji na pöjö ín Mizhocjimigöji , nu'tsc'eji , texets'üji o̱ mbëpjits'üji angueze . Nu'tsc'eji i̱ṉ sũji angueze i̱ṉ ätäji , rí unüji na pöjö , zö pjë'ts'iji zö dya pje pjë'ts'iji , o 'ñeñe a cja c'ua c'e jña'a .
47005002	Faith	Nu dya xe bübü dya ín cuerpogö , me rí sö rgá sufre . Rí negö ra ch'acö c'ü ri nuevo ín cuerpo c'ü dya rá tũgö . Na ngueje 'ma rá tũgö , ra dya ín cuerpogö , y dya be ri ch'acügö c'ü ri nuevo ín cuerpogö . Cja ra ch'acü a cjanu , 'ma ra ẽjẽ na yeje e Jesucristo .
48006004	Recommendation	Yo nin cjuarmatsjëji , dya ngueje yo rí jñandagueji c'ü cja yo , cja rrĩ mangueji : “ Xenda na jozgö que na ngue ne cjuarma nu ” , rí 'ñeñeji . Iyö . Je nguetsjë c'o i̱ṉ cjagueji rí ñuji cjo na jo c'o o jiyö . Y 'ma na jo c'o i̱ṉ cjagueji , je ngue c'o rgui mägueji 'ma c'o .
46007036	Recommendation	'Ma cjó c'o 'ñeje 'na xunt'i c'ü dya chjüntü , 'ma ya cjogütjo va xunt'i , 'ma cjijñi c'ü nu tata c'ü ni jyodü ra chjüntü ; nu'ma , ra tsja c'e bëzo ja c'o nzi ga nguijñi , ra chjüntpü 'ma c'ü o̱ xunt'i . Dya xo rrã s'o c'ü ra chjüntpü c'ü .
43016002	Violence	Yo nte a Israel ra pjongüts'üji cja o̱ nintsjimiji . Ra zädä 'ma ra nguijñiji c'ü ri ne Mizhocjimi ra tsja anguezeji ra mbö'tc'üji .
66015001	Description	Nuc'ua ró janda c'ü 'naja señal a jens'e c'ü ma nojo c'ü rví zũ yo nte . C'e señal mi ngue yencho anxe c'o mi jün yencho c'o rví tsjapü ro sufrido yo nte . Nu c'o me ra sufrido yo nte ngue c'o ya rguí nguarü , na ngueje ya ra nguarü c'ü ni ünmbü Mizhocjimi yo nte .
43018023	Description	O ndüntü c'ua e Jesús , o xipji : ― Nu 'ma ró tjüntügö na s'o , mamague pje pjëzhi c'ü na s'o c'ü ró xipji . 'Ma ró tjüntügö c'ü na cjuana , ¿ jenga i̱ pjëchqui ín jmigö ?
50004003	Recommendation	Xo 'ñetsc'e mi cjuarmats'ügö , 'ma rí zopjügö nu o̱ jña e Cristo yo nte , dya tõgü in mü'bügue gui pjöxcü . Rí ö'tc'ügö rí zopjü nza yeje c'o hermana ngue c'ua ri 'na ma cjatjo rgá nguijñivi . Rí zopjüvi na ngueje nza yeje c'o hermana o mböxcügö 'ma rmí zopjügö nu o̱ jña e Cristo yo nte . Xo o mböxcü e Clemente 'ñe c'o dyaja . Texe c'o , o 'ñench'e o̱ mü'büji e Jesucristo ; nguec'ua o̱ tjũ'ũ anguesji je t'opjü cja c'e libro c'ü quis'i o̱ tjũ c'o ra bübütjo .
66016006	Sin	Me na jo a cjanu c'ü i̱ṉ cjague . Nudya ya i̱ tsjapü yo nte ra sufridoji na ngueje c'ü o pjönbüji o̱ cji'i c'o profeta c'o o päjtc'ä va zopjü yo nte . Y xo pjönbüji o̱ cji c'o dyaja in ntegue . Anguezeji ni jyodü ra sufrido rgá ziji o cji , na ngueje me na s'o c'o o tsjaji .
45006002	Sin	Jiyö . Ya ró tũji . Ya 'ñevgueji libre cja c'o na s'o ; nguec'ua dya cja rá cjaji c'o .
66017011	Violence	Nu c'ü e animal c'ü mi bübü , y dya bübü dya , ngue c'ü na ocho rey . Pero xo ngueje 'naja c'o yencho . Nuc'ü , ra pant'a Mizhocjimi a ma a linfiernu .
48004030	Recommendation	Pero dyärä'maji c'ü t'opjü cja o̱ jña Mizhocjimi : “ Chäjnä ne ndixũ nu mbëpite rí xipji ra mëvi nu t'i . Na ngueje nu o̱ t'i ne ndixũ nu , dya pje ra ch'unü ni pje xo ra s'opcü nu . Nguextjo nujnu t'i ne ndixũ nu dya mbëpite , nu ra s'opcü texe ” , eñe cja o̱ jña Mizhocjimi .
54006009	Sin	Nu c'o ne ra mbë's'i na puncjü o merio , cjijñiji o̱ mü'bü pje c'o nde ra tsjaji , maco na s'o c'o , dya ni jyodü ra tsjaji . Nguec'ua ga bëzhiji o̱ aljmaji y ra möji a ma a linfiernu .
66017016	Violence	Nu c'o dyëch'a mota c'o i̱ jñandague , nuc'o 'ñe c'e animal c'ü na sate ra nuji na ü c'ü e s'orixũ , ra tsjapüji ra sufrido . Xo ra ts'osp'üji c'o o̱ bitu ra nzerga , jo rro mbö't'üji . Jo rron zapüji c'o o̱ ts'ingue . Xo ra ndüt'üji cja sivi .
46008003	Faith	C'ü ni muvi , dya ngue c'ü rá pãrãgöji na puncjü ; ngue c'ü rá neji Mizhocjimi . Nu'ma , ra recibidozüji Mizhocjimi .
45003009	Sin	¿ Pje rá mangö 'ma ? Rí menzumüji a Israel , ¿ cjo xenda na jozüji que na ngueje yo dyaja nte ? Jiyö . Ya ró jí'ts'iji c'ü nde tjünt'ü a xütjü nzhubü texe yo nte . Nutscöji rí menzumüji a Israel , xo nzitjo yo dyaja nte nde rí cjaji c'o na s'o .
44007041	Sin	Nguec'ua cjanu o dyät'äji c'ü mi nza cja 'na ts'inzhünü . Cjanu o mbö't'üji o animale c'o o mbäsp'äji a jmi . Me go mäpäji c'e ts'inzhünü , maco vi dyät'ätjoji co o̱ dyëtsjëji .
66009020	Sin	O ndũ na puncjü nte co c'o plaga . Bübü c'o dya ndũ , pero dya o nzhogü o̱ mü'büji . Sido o tsjatjoji c'ü na s'o . Sido o ma't'ütjoji o demonio . Sido o ma't'ütjoji yo ts'ita yo oro , yo plata , yo bronce , yo ndojo , yo za'a . Maco yo ts'ita dya janda yo . Dya xo äräji . Dya xo nzhodüji .
47005011	Faith	Rí sũgö c'ín Jmugöji , na ngueje rí pãrãgö ra jñüncü ngüenda c'ü . Nguec'ua rí xipji yo nte ra unüji ngüenda nguetscö 'na xöpüte c'ü na cjuana . Mizhocjimi pãtcö ín mü'bü c'ü rí jodü rá xöpügö ja c'o nzi ga ne . Y rí te'begö c'ü xo 'ñetsc'eji xo rí unnc'eji ngüenda c'ü rí jodü rá xöpügö ja c'o nzi ga ne Mizhocjimi .
49002003	Sin	Nutscöji , dya rmí ätägöji Mizhocjimi . Rmí cjagöji c'o mi netsjëji ; texe c'o mi ne ín cuerpogöji . Rmí cjagöji texe c'o ma ẽjẽ cja ín ñigöji . Mizhocjimi rmí ünngügöji c'ua ja xo nzi ga ünmbü texe c'o dyaja c'o cja na s'o . Mizhocjimi ra tsjapü ra sufrido c'o .
44002040	Recommendation	Xe na puncjü o jña c'o o mama e Pedro va zopjü c'o nte . Mi zopjüji co texe o̱ mü'bü mi xipjiji : ― Nu'tsc'eji i̱ṉ cãrãji yo cjë dya , na s'o i̱ṉ cjaji . Jyëziji c'o na s'o , ra nzhogü in mü'büji . Nguec'ua ra jogü in mü'büji .
45008013	Faith	Nu 'ma rí sidogueji e nzhubü , rí chũji 'ma . Pero nu 'ma rí dyätäji o̱ Espíritu Mizhocjimi c'ü bübü cja in mü'büji , dya rí tsjaji c'ü i̱ṉ netsjëji 'ma . Y rí bübütjogueji 'ma .
45010011	Faith	O̱ jña Mizhocjimi mama a cjava : “ Nu c'ü ejme e Jesucristo , dya ra yembeñe na ngueje Mizhocjimi ra tsja texe c'ü o mama ” , eñe .
45001008	Faith	C'ü ot'ü rá xi'ts'iji dya : texe cja ne xoñijõmü mamaji que i̱ṉ ejmeji e Jesucristo . Nguec'ua rí nädä e Jesucristo rgá unü na pöjö ín Mizhocjimiji .
52001004	Faith	Xo rí unngöjme 'na pöjö Mizhocjimi cjuarma , na ngueje rí pãrãjme me netsc'eji c'ü , 'ñe o juan'c'ügueji c'ü .
60004008	Recommendation	C'ü xenda ni muvi rí tsjaji , rí pötqui s'iyaji co texe in mü'büji . Na ngue 'ma i̱ṉ s'iyaji , i̱ṉ perdonaoji , 'ma cjó c'o pje tsja'c'üji .
44027001	Description	Nuc'ua e Festo cjanu o mama ro zidyiji e Pablo a Roma c'ü tsja a Italia , ro möji cja barco . E Festo o nzhö e Pablo cja 'na bëzo c'ü mi chjũ e Julio c'ü mi manda cien tropa c'o mi xiji grupo Augusto . Xo nzhötüji e Julio c'o 'ñaja nte c'o ma o'o a pjörü , xo ro zidyiji a Italia . Nutscö e Lucas xo ró möcjöjme .
66015003	Faith	Mi tõjõji 'na himno c'ü ja va 'ñeme Mizhocjimi e Moisés o mbëpi Mizhocjimi va pjongü libre c'o nte , 'ñe ja va 'ñeme Mizhocjimi c'e Ts'imë o ẽjẽ cja ne xoñijõmü , o ẽ 'ñevgueji libre . Je mi mamaji a cjava : Nu'tsc'e Mizhocjimi , ín Jmuts'üjme , sö rí tsjague texe . Me na nojo texe yo i̱ tsjague , 'ñe me na zö'ö . Na jo texe yo i̱ṉ cjague , 'ñe na cjuana . I̱ṉ mandague texe cja yo jñiñi .
60002002	Faith	O lëlë 'ma cja ni jmus'üji , me neji o chichi ra ziji o̱ lechi . Je xo rga cjatsc'eji nu ; me xo rí ñeji yo o̱ jña Mizhocjimi yo na cjuana . Ngue o jñõnü c'o da'c'üji para in mü'büji ngue c'ua rí zëzhgueji , ngue c'ua ra 'ñempc'eji libre texe cja c'o na s'o .
66014013	Faith	Nuc'ua ró ärägö 'na jña'a c'ü je vi 'ñeje a jens'e . Nuc'ü , o xitsi a cjava c'ü : ― Je rí dyopjügue a cjava : “ Nu c'o sido ejme e Jesucristo c'ü ín Jmugöji , zö ra bö't'üji , pero ra zät'äji nu ja me na jo . ” Mama a cjanu o̱ Espíritu Mizhocjimi , na cjuana me ra mäjäji . Mizhocjimi me ra mäpä anguezeji na ngueje o tsjaji c'ua ja nzi va ne angueze . Nguec'ua ya ra söyaji . O xitsi a cjanu c'e jña'a .
59001027	Faith	C'o ix na cjuana ma't'ü Mizhocjimi c'ín Tataji , pjös'üji yo ndixũ yo ya ndũ nu xĩra , 'ñe yo jyoya 'ma sufreji . Xo pjörütsjëji ngue c'ua dya ra ndëpiji o̱ 'ñiji yo nte cja ne xoñijõmü va yo dya pãrã Mizhocjimi . C'o cja a cjanu yo na jo , dya s'o a jmi Mizhocjimi c'o .
51002004	Recommendation	Nujyo rí mamagö yo , ngue c'ua dya cjó ra dyon'c'üji . Na ngueje bübü c'o me pãrã o jña ja ga dyonpü yo nu minteji .
66005013	Description	Nuc'ua ró ärä texe c'o o dyät'ä Mizhocjimi c'o cãrã a jens'e 'ñe cja ne xoñijõmü , 'ñe a mbo e jõmü , 'ñe c'o cã'ã cja e ndeje . Mi tõjõji ; mi mamaji a cjava : Rí ma'tc'üjme nu'tsc'e Mizhocjimi i̱ṉ junrü cja e trono . Xo rí ma'tc'üjme nu'tsc'e Jesucristo ngue'tsc'e c'e Ts'imë c'ü o bö't'ü . Me na nojots'üvi , me na zë'ts'iguevi . Sido rá ma'tc'üjme ; dya ra nguarü c'ü rá ma'tc'üjme , je mi mama a cjanu c'o .
66008008	Description	C'ü na yeje anxe o mbë'bi c'ua c'ü o̱ trompeta . Nuc'ua mi 'ñetse nza cja 'na trat'eje c'ü ma tjë'ë , o ma zo'o cja ndeje nu cja mar . Nuc'ua c'ü ni zö na jñi c'ü e mar o mbëzhi cji'i c'ü .
44007058	Violence	Cjanu o pjongüji cja c'e ndajñiñi , cjanu o pjat'üji c'ua o ndojo . Ngue c'o testigo c'o vi xosp'ü o bëchjine e Esteban c'o ot'ü o pjat'ü o ndojo . Ante c'ü ro pjat'üji c'ü , o ts'o's'üji c'o mabitu c'o mi jeji , cjanu o unüji 'na sẽ c'ü mi chjũ e Saulo ro mbörü c'o .
45015011	Faith	Xo mama : Nu'tsc'eji , dya i̱ṉ menzumüji a Israel , rí ma'tc'eji ín Jmuji , i̱ṉ texeji . Texe yo nte nde ra mamaji me na jo Mizhocjimi .
45011036	Faith	Texe yo bübü , texe yo ts'a , je ni 'ñeje cja Mizhocjimi . 'Ma pje c'o ts'a , ngueje angueze vi mbeñe c'ü ro ts'a . 'Ma pje c'o ts'a , ngue c'ü ra 'mãrã Mizhocjimi . Dya rá jëziji rga mamaji angueze me na zö'ö . Je rga cjanu , amén .
43001029	Faith	C'ü na yejnu pa'a o jñanda e Juan , ma ẽjẽ e Jesús nu ja mi bübü angueze . O mama c'ua e Juan : ― Jñandaji dya . Va ẽjẽ nu c'ü o 'ñeme Mizhocjimi ra ndunbü o̱ nzhubü yo cãrã cja ne xoñijõmü . Ngueje o̱ Ts'imë Mizhocjimi .
58011031	Description	'Ma dya be mi xinchp'iji cja c'e jñiñi , o xipjiji ye bëzo c'o mi Israelita o ẽjui , o 'ñe zo'büvi nu . Cja c'e jñiñi , mi bübü 'na ndixũ c'ü nde ma dyonpütjo o bëzo . Nuc'ü , mi chjũ'ũ Rahab c'ü . Pero c'e ndixũ go 'ñench'e o̱ mü'bü Mizhocjimi , nguec'ua va mbös'ü c'o vi 'ñe zo'bü . O tsjocüvi a mbo cja o̱ ngumü , ngue c'ua dya ro zürüji c'o . Nguec'ua 'ma o nügü c'o ndüngumü c'o mi c'ot'ü c'e jñiñi , c'o tropa c'o mi Israelita , dya go mbö't'üji c'e ndixũ . Pero c'o nu menzumüji a Jericó , dya go zũji Mizhocjimi . Nguec'ua va mbö't'üji c'o .
43010010	Grace	’ E mbẽ'ẽ ni 'ñetjo ra ẽ põnü c'o ndënchjürü . Ra mbö't'ü texe c'o . Nutscö rvá ẽjẽgö ngue c'ua ra bübütjoji . Me ra mäpä Mizhocjimi rgá bübütjoji .
50003020	Faith	Pero nutscöji je rí menzumüji a jens'e . Nutscöji rí ten'c'öji je rguí 'ñeje nu , nu c'ü o 'ñevgueji libre . Ngueje e Jesucristo c'ü ín Jmugöji .
45015007	Recommendation	Nguec'ua rí pötqui säjäji , c'ua ja nzi va säcjäji e Cristo . 'Ma je rgui tsjaji a cjanu , ra 'mãrã Mizhocjimi me na zö'ö .
44021024	Recommendation	Rí möcjeji yo cjuarma cja ne templo rí chõmügue o animale c'o rí unügueji . Nuc'ua yo cjuarma ra unüji c'o mböcjimi ra mbäsp'äji Mizhocjimi . A cjanu ra jogüji a jmi Mizhocjimi . Nuc'ua ra sö ra 'ñaxpaji o̱ ñiji , na ngue ya rguí cumpleji c'o promesa . Nuc'ua yo ín menzumügöji ra mbãrãji c'ü dya cjuana c'ü äräji ; i̱ṉ cjague ja c'o nzi ga mama c'o ley c'o o dyopjü e Moisés .
45004012	Faith	Xo 'ñetjo yo menzumü a Israel yo ya jmeya o̱ cuerpoji , 'ma ra 'ñench'e o̱ mü'büji Mizhocjimi c'ua ja nzi va tsja e Abraham 'ma dya be mi jmeya o̱ cuerpo , nu'ma , xo ra tsjapüji o̱ mboxbëche 'ma angueze .
44001026	Description	Nuc'ua cjanu o echaji suerte ; o toca e Matías . Nguec'ua o zötjo c'o doce apóstole .
45004007	Grace	O mama e David : Me ra mäjä 'na nte , 'ma ra perdonao Mizhocjimi o̱ nzhubü y dya ra castigao .
66011004	Description	C'o yeje nguejyo ye za'a yo olivo ; xo 'ñejyo yeje candelero yo bübü a jmi Mizhocjimi c'ü manda texe cja ne xoñijõmü .
59004009	Recommendation	Rí huëji na ngue c'o na s'o c'o i̱ṉ cjagueji . Nu'tsc'eji , me i̱ṉ mäpäji c'o na s'o . Nguec'ua rí mbeñeji c'ü dya ga jo c'ü xe rí mäpäji yo .
64001011	Recommendation	Rí s'iyats'ü cjuarma . Nguec'ua rí xi'tsc'ö c'ü dya rí chëpi c'e 'ñiji c'ü na s'o ; rí sido c'ü na jo . 'Ma cjó c'o sido cja'a c'o na jo , ixi jñetse c'ü ngue o̱ t'i Mizhocjimi . 'Ma cjó c'o cja'a c'o na s'o , ixi jñetse c'ü dya pãrãji Mizhocjimi .
45004011	Faith	Pero ya vi 'ñench'e o̱ mü'bü Mizhocjimi ; nguec'ua o mama Mizhocjimi c'ü dya cja mi tũ nzhubü e Abraham . O jmeya o̱ cuerpo c'ü rví jizhi ya vi mama Mizhocjimi c'ü dya cja mi tũ nzhubü c'ü . Nguec'ua e Abraham ngue o̱ mboxtita texe c'o ench'e o̱ mü'bü Mizhocjimi zö menzumüji a Israel , zö jiyö . Zö dya jmeya o̱ cuerpo yo dya menzumü a Israel , pero 'ma ra 'ñench'e o̱ mü'büji Mizhocjimi , ra tsjapüji o̱ mboxbëche 'ma e Abraham . Na ngueje ejmeji c'ua ja nzi xo va 'ñejme e Abraham . Y ra mama Mizhocjimi c'ü ya perdonaoji ; dya ri tũji nzhubü .
45006007	Grace	Na ngueje 'naja nte c'ü ya ndũ , dya cja cja'a c'o na s'o .
47004010	Faith	Ja c'o nde rí nzhodügö , me jongöji ja rgá mbötcöji , ja c'o nzi va mbö't'üji e Jesús . Nguec'ua me rí sufregö . Pero Mizhocjimi pjöcügö . Je ga cjanu ga jñetse c'ü bübütjo e Jesucristo , y dacü c'ü rgá bübütjogö .
50002021	Sin	C'o dyaja cjuarma c'o bübü co nutscö dya , jodütsjëjëji c'o netsjëjëji . Dya pje jodüji c'ü ra mbös'üji c'o dyaja c'ua ja nzi ga ne e Jesucristo .
58011011	Faith	E Sara c'ü nu su e Abraham , dya mi muxt'i c'ü . Ya xo vi cjogü o̱ cjë'ë 'ma ro muxt'i . Pero o 'ñench'e o̱ mü'bü Mizhocjimi , mi pãrã c'ü ro mus'ü 'na ts'it'i c'ua ja nzi va mama Mizhocjimi . Nguec'ua Mizhocjimi o unü e Sara ro nduns'ü c'e ts'it'i c'ü o mus'ü .
43006039	Grace	Nunu , ngueje c'ü ne'e Mizhocjimi , nu c'ü o ndäcjä ; ne'e c'ü dya rá bëzhi ne ri 'naja c'o o dyacü . 'Ma rá ẽcjö na yeje rá xos'üji .
46008006	Faith	Pero nutscöji rí ejmeji e Cristo , 'natjo Mizhocjimi c'ü rí ma'tc'öji , c'ü ngue ín Tatagöji c'ü o dyät'ä texe ne jens'e 'ñe ne xoñijõmü . C'ü vi ngambgöji , nguextjo angueze rá pëpcöji c'ü . Xo 'natjo c'ü rí cjapcöji ín Jmugöji , c'ü ngue e Jesucristo c'ü o dyät'ä texe yo bübü . Ngue angueze o dyacöji c'ü rgá bünc'öji dya .
52003006	Description	Cja nzhogü e Timoteo , cja jüncübe 'na jña c'ü me rvá mäcjöbe e Silvano . O xitscöbe i̱ṉ ejmeji na jo e Jesucristo , y i̱ṉ pötqui s'iyaji . Xo xitscöbe me i̱ṉ mbenzgöjme na puncjü . O xitscöbe me ne in mün'c'eji rí jñandgöbe ín jmigöbe , c'ua ja xo nzi ga ne ín mün'c'öbe rá jantc'öbe in jmigueji .
60005004	Grace	Nguec'ua 'ma ra ẽjẽ c'e Ndambörü c'ü ngue e Jesucristo , ra dya'c'üji c'ü dya ra tjeze , ra dya'c'üji c'ü me rguí muvits'üji cja o̱ jmi ; rí bübütjoji co angueze para siempre .
47003012	Faith	Rí pãrãgö c'ü dya ra nguarü ne jña nu . Nguec'ua , dya rí co'bügö ne rí 'naja jña , rí xi'tsc'öji na cjuana texe c'ü ja ga cja .
61002012	Sin	C'o xöpüte , chjëntjui nza cja yo animale yo dya sũ Mizhocjimi . C'ü vi ngama Mizhocjimi yo animale , ngue c'ü ra zürüji ra mbö't'üji . Je xo rga cjatjonu c'o xöpüte c'o na s'o , ra chjotüji c'o , dya ra salvaji . Na ngue sadüji nu c'ü dya pãrãji .
43012006	Sin	C'ü vi mama a cjanu e Judas , dya ngue c'ü mi juentse c'o dya pje mi pë's'i . Na ngue dya mi juentse c'o . C'ü vi mama yo jña'a yo , ngue c'ü mi mbẽ'ẽ . Mi pjörü c'e cjĩmerio , y mi quibi c'o je mi üt'üji nu .
62004016	Faith	Ró unnc'öji ngüenda ja va s'iyazgöji Mizhocjimi ; nguec'ua ró ench'e ín mü'büji . Mizhocjimi s'iyazgöji rí texeji . 'Ma cjó c'o s'iya yo nín minteji , nu'ma , 'natjovi 'ma co Mizhocjimi . Y Mizhocjimi bübü o̱ mü'bü .
44011019	Description	'Ma mü o pjat'üji o ndojo e Esteban , o mbürü o tsjapüji o sufre c'o mi creo e Jesucristo . Nguec'ua o c'ueñeji o möji cja c'o 'ñaja jñiñi . Bübü c'o o ma hasta cja c'e país a Fenicia , 'ñe c'e país a Chipre , 'ñe c'e jñiñi a Antioquía . Mi xipjiji o̱ jña e Jesucristo c'o nu menzumüji c'o mi cãrã nu . Pero c'o dya mi menzumü a Israel , dya mi xipjiji c'o .
54006006	Faith	Nu 'ma rá quejmetjoji conforme co nu yo rí pë's'iji , 'ñe 'ma rá sũji Mizhocjimi , nu'ma , ngue 'ma rá tõji na puncjü que o merio .
66013007	Violence	Mizhocjimi xo o jyëzi c'ü ro jyonbü chũ'ũ c'o o̱ nte Mizhocjimi . C'e animal o ndõjõ . Xo o jyëzi c'e animal ro manda texe cja yo nte , zö pje ma razaji , zö pje ma jña ñaji , zö pje ma jñiñi c'ü menzumüji .
60002020	Faith	'Ma ra yapc'üji na ngue i̱ tsjaji c'o na s'o , ¿ pje ra dyeje , zö rí pësp'iji paciencia ? Pero nu 'ma rí tsjagueji c'o na jo , 'ñe 'ma rí pësp'iji paciencia c'o ra tsja'c'üji rí sufreji , nu'ma , ra mä'c'äji 'ma Mizhocjimi .
58009015	Grace	Mizhocjimi o mama mi jinguã c'ü ro perdonaozgöji ín nzhunc'öji , y dya cja ri tũgöji c'o . Mi tũji ín nzhunc'öji na ngueje dya mi ätcöji c'ü ot'ü testamento c'ü ngue c'o ley c'o vi mandazgöji Mizhocjimi . Pero ya zocüzüji dya 'na testamento nu cja nuevo . Na ngue 'ma o ndũ e Jesucristo , o ngõtcöji c'o mi tũgöji , 'ñe c'o mi tũ c'o mi cãrã mi jinguã . Nguec'ua nudya , texe c'o o tsjapü Mizhocjimi o̱ t'i mi jinguã , 'ñe c'o cjapü dya o̱ t'i , ra perdonao dya Mizhocjimi c'o , c'ua ja nzi va mama mi jinguã .
45006001	Sin	¿ Pje rá mamaji 'ma ? ¿ Cjo sido rá cjaji c'o na s'o ngue c'ua xenda ra juentsqueji Mizhocjimi ?
49005004	Recommendation	Dya rí mamaji c'o na s'o jña ngue c'ua dya rí bëzhi in tsejeji . Dya rí ña , ñagueji jña c'o dya pje ni muvi . Dya rí enmbegueji c'o jña c'o mama c'ü rí tsjagueji c'ü na jo . Nu c'ü rí tsjagueji , rí mamaji jña c'o rgui unüji na pöjö Mizhocjimi .
66006008	Violence	Nuc'ua ró janda c'ua 'naja pjadü c'ü ma c'axt'ü . Nu c'ü mi chägä , mi xiji ngueje nu pö't'ü yo nte nu . Cja o̱ xütjü ma ẽjẽ nu c'ü xiji Hades nu ja cãrã c'o tũ'ũ . O ch'unüvi sjëtsi ro mbö't'üji c'ü na nziyo parte yo nte yo cãrã cja ne xoñijõmü . Ro mbö't'üji co tjëdyi , co tjijmi , 'ñe co yo animal yo na sate yo cãrã cja ne xoñijõmü . Xo o tsjapüvi o zö'dyë na puncjü nte , ngue c'ua o ndũji .
45004016	Faith	O sjipji e Abraham ro ch'unü ne xoñijõmü . Xo 'ñe texe c'o o̱ mboxbëche , xo ro ch'unüji . O mama Mizhocjimi ro zädä a cjanu , nu 'ma ro 'ñench'eji o̱ mü'büji angueze , y dya ro jyodütsjëji ja rvá ndõjõji ne xoñijõmü . Nguetsjëjë Mizhocjimi ro unütjo . Nguec'ua na cjuana ro tsjapü o̱ tsjaja texe c'o o̱ mboxbëche e Abraham c'o cja ro ngãrã . Dya nguextjo c'o o̱ t'i e Abraham c'o tjë c'e ley ro ch'unü . Xo ro ch'unü nu c'o dya tjë c'e ley pero ench'eji o̱ mü'büji Mizhocjimi c'ua ja nzi va tsja e Abraham . Mizhocjimi o jñanda e Abraham nza cja 'ma ri ngueje ín mboxtitagöji texezüji rí ejmeji Mizhocjimi .
44028018	Description	C'o manda nu , c'o menzumü va a Roma , o jñüncüji ngüenda pero dya pje chötcüji c'ü rví mbötcüji . Nguec'ua mi ne ro 'ñevgueji libre .
45009016	Grace	Mizhocjimi 'ma ra juentse 'na nte , dya ngue c'ü mi ne c'e nte c'ü rví juentse . Ne xo ri ngue c'ü me mi cja'a c'e nte c'ü rví juentse . Mizhocjimi ra juentse na ngueje ne ra juentse .
46010008	Sin	Mi cãrã anguezeji c'o mi tsãjã o ndixũ . Nguec'ua 'na nu pa , o ndũ veintitres milji . Nutscöji , dya rá cjagöji a cjanu .
45007023	Sin	Zö rí mäpä o̱ ley Mizhocjimi , y rí pãrã c'ü na jo c'e ley , xe rí cjagö c'o na s'o . Nguec'ua dya pje sözgötsjë rá cjagö c'ü me ne ín mü'bügö rá ätä Mizhocjimi .
58006001	Faith	'Ma ot'ü , o xi'tsc'eji c'o ni mbürü jña c'ua ja ga cja e Cristo . O xi'tsc'eji c'ü ni jyodü 'na nte ra 'ñejme Mizhocjimi y ra jyëzi c'o na s'o ; 'ma jiyö , dya ra salva 'ma c'ü . 'Ma ot'ü , xo xö'c'eji ja rga jigöji nutscöji rí menzumüji a Israel ; cja rrũ 'ñescöji o̱ dyë'ëji rgá dyötcöji Mizhocjimi . Xo xö'c'eji c'ü ra te yo añima ra bübütjoji na yeje , cja rrũ tjünpüji ngüenda ja ra ma ngãrãji . Nujyo ni mbürütjo jña yo , dya nguextjo c'o ni jyodü rá unnc'öji ngüenda yo . Dya xo ni jyodü xe rá yepe rá xi'tsc'öji yo , na ngueje chjëntjui o̱ cimiento 'na ngumü c'ü ot'ü cjü'p'üji . C'ü ni jyodü rí tsjaji dya , ngue c'ü rí pãrãgueji mas ja ga cja e Cristo .
46016011	Recommendation	Dya rí tsjapüji menu c'ü . Nuc'ua , 'ma ra mbedye va , rí pjös'üji ra ma , ngue c'ua ra ma nu ja rí bünc'ö . Na ngueje rí pëtsa ra ma nu . Xo 'ñe c'o cjuarma .
59002014	Faith	Mi cjuarmats'üji , 'ma cjó c'o ra mamatsc'eji : “ Rí ejmegö Mizhocjimi ” , ra 'ñeñe , pero 'ma dya cja'a c'o na jo , ¿ pje ra dyeje 'ma c'ü ? ¿ Cjo sö ra salva c'e nte na ngue c'ü ni mantjo ejme ? Dya ra sö .
43007025	Description	Ja nzi c'o mi menzumü a Jerusalén o mamaji c'ua : ― Nujnu , ¿ cjo dya ngueje nu jodüji ra mbö't'üji ?
43020022	Faith	'Ma o nguarü o mama yo jña'a yo , o̱ juipji e Jesús . O xipjiji : ― Ra bübü cja in mü'büji o̱ Espíritu Mizhocjimi .
45010003	Sin	Anguezeji dya cjapüji ngüenda Mizhocjimi ja rgá sö ra jopcü o̱ mü'büji . C'ü cjaji , jodütsjëji ra cumpleji o̱ ley Mizhocjimi ngue c'ua ra jogüji cja o̱ jmi . Dya ne ra dyätäji c'ü mama Mizhocjimi , c'ü ja rgá sö ra jopcü o̱ mü'büji .
62005010	Faith	'Ma cjó c'o ench'e o̱ mü'bü e Jesucristo , pãrã c'ü ngue o̱ T'i Mizhocjimi e Jesús . Mizhocjimi o mama e Jesús ngue c'ü o̱ T'i . Nu c'o dya ejme Mizhocjimi , chjëntjui c'ü ro mamaji na mbëchjine Mizhocjimi . Na ngue dya creoji c'o o mama Mizhocjimi ja ga cja e Jesucristo .
43014012	Faith	Nuzgö , na cjuana c'ü rí xi'ts'iji , nu c'ü ra 'ñejmezügö , xo ra tsja c'ua ja nzi rgá cjagö . Nuzgö ya ngue rá magö cja mi Tata . Nuc'ua nu c'ü ra 'ñejmezügö rá unü c'ü ra tsja c'ü xenda na nojo que na ngue yo rí cjagö .
56002009	Recommendation	Bübü o cjuarma c'o mbëpjitjo . Xique anguezeji ra dyätäji c'ü nu lau , ra tsjaji texe c'ü ra xipjiji . Xipjiji , dya ra ndünrüji . Texe c'o ra tsjaji , ra jyodüji ja rgá mäjä c'ü nu lamu .
58012015	Recommendation	Rí pjötpütsjëji ngüenda . 'Ma jiyö , 'na ri bübütsc'eji 'naja c'ü ra xõgü co Mizhocjimi , maco o nugüji na jo va ndäjä c'ü nu T'i . 'Ma ri bübüts'üji c'ü ri cja na s'o , zö ri 'natjo nte , pero ra jí'ts'iji 'na 'ñiji c'ü na s'o , nguec'ua ri bübüts'üji na puncjü c'o xo ra tsja na s'o .
54003007	Recommendation	C'ü ra tsja pastor , xo ni jyodü ra mimi na jo , ngue c'ua yo nte yo dya ejme e Jesucristo ra mamaji : “ Me na jonte nu ” , ra 'ñeñeji . 'Ma jiyö , ra mamaji c'ü dya jo cja c'ü . Je ga cjanu ga ne e Satanás c'ü dya jo c'ü rá bëzhgö ín tseji cja yo nte .
49004007	Grace	Rí 'natjoji cja e Jesucristo . Pero angueze nandyo ga dyacüji nzi 'nazgöji ja rgá pëpiji angueze .
66016003	Description	Nuc'ua c'ü na yeje anxe o ma c'ua , o ma pjödü c'ü mi po'o o̱ mojmü a xes'e o mar . Nuc'ua c'e ndeje o mbëzhi nza cja o̱ cji 'na añima . Nguec'ua va ndũ c'ua texe c'o mi cã'ã cja o mar .
49006006	Recommendation	Rí pëpigueji na jo nin lamuji ; dya nguextjo 'ma ra jñantc'aji anguesji , para ra mamaji c'ua c'ü na jo c'ü i̱ṉ cjagueji . Rí pëpiji na jo nin lamuji na ngueje i̱ṉ pëpigueji e Jesucristo . Rí pëpigueji co texe in mü'büji , na ngueje je ga cjanu ga ne Mizhocjimi .
60003016	Recommendation	I̱ṉ cjaji dya c'o na jo , na ngue bübüts'üji dya e Jesucristo . Zö ra xo'sc'üji o bëchjine ra mamaji i̱ṉ cjaji c'o na s'o , pero sido rí tsjaji c'o i̱ṉ pãrãgueji na jo . Xa'ma ra tseje c'o pe'chc'eji a cjanu .
43006040	Faith	Nunu , ngueje c'ü ne'e mi Tata c'ü bübü a jens'e : texe c'o unü ngüenda nguezgö o̱ T'izü Mizhocjimi , y ejmezügöji , ra ch'unü c'ü rguí bübütjoji co Mizhocjimi . 'Ma rá ẽcjö na yeje rá xos'üji .
44012023	Violence	E Herodes o jyëzi c'o nte o ma't'üji angueze . Dya mama : ― Dya rí matcügöji ; nguextjo Mizhocjimi c'ü bübü a jens'e rí ma't'üji , ro 'ñeñe . Nguec'ua o ẽjẽ 'naja o̱ anxe Mizhocjimi o ẽ tsjapü o zö'dyë e Herodes , o ngã'ã o dyoxü a mbeme . C'o dyoxü o zapü a mbo o̱ pjeme ; dya mezhe o ndũ .
47001003	Grace	Me na jo Mizhocjimi , rí unügö na puncjü 'na pöjö . Ngue nu Tata e Jesucristo c'ín Jmugöji . Mizhocjimi me juentsqueji 'ma pje c'o rí sufregöji , na ngue ín Tatagöji c'ü . Y cjacüji rá mäji , na ngue ín Mizhocjimigöji c'ü .
54001006	Sin	Pero bübü c'o dya ne o̱ mü'bü ra tsja c'o na jo . Dya ätäji na jo Mizhocjimi . Nguec'ua ya xõgüji cja c'e 'ñiji c'ü na jo , me mamaji jña c'o dya pje ni muvi .
45001016	Faith	Me rí mäpägö ne jña nu mama ja cja e Cristo , na ngue me na jo . Yo nte 'ma äräji ne jña , Mizhocjimi me pëpji na zëzhi ngue c'ua ra 'ñeme libre cja c'o na s'o texe c'o ra 'ñejme . Ot'ü ra dyärä c'o menzumü a Israel ra jogü o̱ mü'büji . Nuc'ua xo ra dyärä c'o dyaja nte , xo ra jogü o̱ mü'büji .
46003011	Description	Yo nte , 'ma jäbäji 'na ngumü , ot'ü cjü'p'üji o̱ cimiento . Je xo va cjatjonu , nutscö ot'ü ró zo'c'öji , ró xi'tsc'öji rvi 'ñench'e in mü'büji e Jesucristo . Y dya ra jogü cjó ra 'ñe xi'tsc'eji nan'ño rgui 'ñejmeji . Na ngue ojtjo xe 'naja c'ü ra salvazüji .
49005033	Recommendation	C'ü rá xi'ts'iji dya , nu'tsc'eji cjuarma ya i̱ṉ chjüntüji , ni jyodü rí s'iyagueji c'ü in sugueji c'ua ja xo gui s'iyatsjëji . Xo 'ñetsc'eji i̱ṉ ndixũji , ni jyodü nzi 'najats'üji rí respetaoji c'ü in xĩragueji .
51002013	Grace	Na ngue c'o na s'o c'o mi cjagueji , chjëntjui c'ü ya rvi chũgueji . Mi cjagueji c'ua ja nzi mi netsjëji . Pero 'ma ró ench'e ín mü'büji e Jesucristo , o perdonaozüji Mizhocjimi texe c'o ín nzhubügöji , o tsjacüji rá bübütjoji . Na ngueje o te'e e Jesucristo 'ma ya vi ndũ , y bübütjo dya .
54004014	Recommendation	C'o cjuarma o pätpäji Mizhocjimi va mamaji c'ü rí tsjague ne bëpji , y c'o tita cja c'o cjuarma o 'ñe'sc'eji o̱ dyëji . Nguec'ua Mizhocjimi o dya'c'ü ja rgui tsjague ne bëpji . Nguec'ua rí xi'tsc'ö , dya rí jyëzi ne bëpji , sido rí tsjague .
66021001	Description	Ya vi nguarü e jens'e 'ñe ne xoñijõmü . Ya xo mi ojtjo o mar . Nuc'ua cja ró janda c'ua 'na jens'e c'ü cja dadyo ; cja na 'na xoñijõmü c'ü cja xo dadyo .
52005016	Recommendation	Dya rí jyëzi rgui mäjäji .
66009006	Description	Nu c'o pa'a c'o , ra jyodü yo nte ja rga ndũji ; pero dya ra chöt'üji . Zö me ri ne ra ndũji , dya ra ndũji .
52004014	Faith	Rí creoji e Jesús o ndũ , cjanu o tetjo . Nguec'ua rí pãrãgöji c'o ya ndũ c'o vi 'ñench'e o̱ mü'bü e Jesucristo , Mizhocjimi xo ra tsjapü ra tetjo c'o , ra ngãrãji e Jesucristo 'ma ra ẽjẽ na yeje .
62004015	Faith	'Ma cjó c'o ra mama co texe o̱ mü'bü : “ E Jesucristo ngue o̱ T'i Mizhocjimi ” , ra 'ñeñe , nu'ma , bübü 'ma Mizhocjimi cja o̱ mü'bü c'ü . Y angueze 'natjovi co Mizhocjimi .
49004022	Recommendation	Ne e Jesucristo c'ü dya cja rí nzhodügueji c'ua ja nzi mi nzhodügueji 'ma dya mi pãrãgueji angueze . Nu c'o mi cjagueji 'ma , ma s'o c'o . Mi pëzhgueji c'ü me ri mäcjeji a cjanu ; pero dya ma cjuana . Na ngue c'o mi cjagueji , ngue c'o rvi chũgueji c'o .
43010009	Grace	Nuzgö nguetscö e ngoxtji nu ja cjogü yo ndënchjürü . Nu c'ü ra 'ñench'ezü o̱ mü'bü , ngue c'ü sö ra cjogü . Nuc'ü , ngue c'ü ra jogü o̱ mü'bü c'ü . Nuc'ü , ra chöt'ü texe c'o ni jyodü o̱ mü'bü . Nguec'ua ra chjëntjovi nza cja 'na ndënchjürü c'ü ra cjogü , ra mbedye , ra chöt'ütjo o t'ëbi c'ü ra zi'i .
58011037	Violence	Mi bübü c'o o pjat'üji o ndojo va mbö't'üji . Mi bübü c'o o dyocüji a nde co serrote . Mi bübü c'o o xipjiji c'ü na jo ro mamaji c'ü dya cja ro ma't'üji Mizhocjimi ; 'ma jiyö , ro tsjapüji ro sufreji 'ma na puncjü . Mi bübü c'o o mbö't'üji co tjëdyi . Mi bübü c'o o c'ueñe cja o̱ ngumüji o möji na jẽ . Nguec'ua mi bëzhi c'o mi jyodüji , nguec'ua ya nguextjo o̱ xipjadü o ndënchjürü c'ü mi je'eji , 'ñe o̱ xipjadü o chivo . Mi sufreji na puncjü , y mi cjapüji na s'o c'o .
62002029	Faith	I̱ṉ pãrãgueji c'ü me na jo Mizhocjimi . Nguec'ua rí jñunt'ü in mü'büji , 'ma cjó c'o cja'a c'o na jo , nu'ma , ixi jñetse 'ma c'ü ngue o̱ t'i Mizhocjimi c'o .
44013047	Grace	Ngue c'ü o xitsibe Mizhocjimi . O mama a cjava : Ró juan'c'ü rí zopjü yo nte yo dya menzumü a Israel yo cãrã texe cja ne xoñijõmü , ngue c'ua ra salvaji ra bübü ín jya's'ügö cja o̱ mü'büji , eñe Mizhocjimi . A cjanu va mama e Pablo .
47004002	Faith	Bübü c'o cja na s'o c'ü ix 'na tsetjo . Me pãrãji ja ga dyonpüji yo nu minteji . Cjapü ñaji o̱ jña Mizhocjimi , pero dya mamaji c'ü na cjuana . Pötüji c'e jña ngue c'ua yo nte ra ndeñeji co anguezeji . Nutscö , dya ga cjanu rgá cjagö . Jandgagö Mizhocjimi c'ü rí mangö c'ü na cjuana c'ü ja ix ga cja o̱ jña . 'Ma ra ne ra unü ngüenda yo nte , ra sö ra mbãrãji texeji c'ü na cjuana c'o rí xipjiji .
44002033	Description	Cjanu o zidyi a jens'e o unü c'ü o mimi cja o̱ jodyë Mizhocjimi nu ja mandavi dya . Nuc'ua Mizhocjimi o tsja ja c'o nzi va mama , o unü poder e Jesús o ndäjä o̱ Espíritu Mizhocjimi o ẽjẽ cja ne xoñijõmü . Ngueje o̱ Espíritu Mizhocjimi c'ü cja'a yo i̱ṉ jandagueji 'ñe yo i̱ṉ äräji .
51003010	Recommendation	Nu'tsc'eji ya dadyo in mü'bügueji dya . Ya ni ma ra jñu'sc'ügueji dya e Jesucristo c'ü bübü cja in mü'bügueji . Ngue angueze c'ü cja'c'üji xenda rí pãrãgueji ja ga cja Mizhocjimi .
43011004	Faith	'Ma o dyärä e Jesús o mama : ― Nu c'e ndötc'ijeme c'ü , dya ngue c'ü rguí nzhũ'ũtjo . Na ngueje rá cjagö c'ü rguí unü ngüenda yo nte c'ü me na zëzhi Mizhocjimi . A cjanu xo ra unüji ngüenda nguezgö o̱ T'izü Mizhocjimi , me xo na zëtscö .
45001017	Faith	Nu na jo jña jítsiji ja ga sö ra mama Mizhocjimi ya na jozüji dya a jmi angueze . C'ü ra mama Mizhocjimi na jozüji , ni jyodü rá ench'e ín mü'büji e Jesucristo . Y sido rá ejmeji angueze . Je ga cjanu va t'opjü cja o̱ jña Mizhocjimi : “ Nu c'ü ra 'ñench'e o̱ mü'bü angueze , nuc'ü , ra mama Mizhocjimi ya perdonao ; dya tũ nzhubü dya c'ü . Xo ra bübütjo c'ü , na ngueje ejme ” , eñe .
43019017	Description	Nuc'ua o nduns'ütsjë c'ua c'ü nu ngronsi . O mbedye , o ma nu ja je mi chjũ'ũ ñinte . Cja jña hebreo mi chjũ'ũ Gólgota .
45012006	Faith	Yo bëpji yo sö rá cjaji , nde nandyo yo , c'ua nzi va dyacüji Mizhocjimi rá cjaji . C'o o ch'unü ra ña o̱ jña Mizhocjimi , ra ña c'ua ja nzi va unü Mizhocjimi ra ña .
66004007	Description	
49005015	Recommendation	Nguec'ua pjötpügueji ngüenda ja rgui nzhodügueji . Dya rí nzhodügueji c'ua ja nzi ga nzhodü c'o dya pãrã Mizhocjimi . Rí nzhodügueji na jo , na ngueje ya i̱ṉ pãrãgueji Mizhocjimi c'ü ne angueze rí tsjaji .
45010012	Grace	C'ü ra 'ñejme , dya ra tsja zö ri menzumüji a Israel ; zö ja nde ri menzumüji . Na ngueje 'natjo o̱ Jmu yo menzumü a Israel y yo dyaja nte . Ra 'nintsjimiji texe c'o ma't'ü angueze .
45010004	Faith	C'ü rguí jogü 'na nte a jmi Mizhocjimi , dya ngue c'ü ra cumple c'ü o̱ ley . Na ngue ya ẽjẽ e Cristo . Nu c'o ench'e o̱ mü'bü e Cristo , nguextjo c'o mama Mizhocjimi ya jogüji cja o̱ jmi .
50004006	Recommendation	Dya pje rí tsjijñigueji . Rí xipjigueji Mizhocjimi texe c'o ni jyonc'üji . Rí dyötügueji angueze . Rí unüji na pöjö .
46010006	Faith	C'ü ja va mbös'üji c'o , 'ñe c'o o tsjapü Mizhocjimi c'o , ngue c'ü xo rga unnc'öji ngüenda , ngue c'ua dya rá ne rá cjaji c'o na s'o , ja c'o nzi ma tsja anguesji .
66009002	Description	Cjanu o xo's'ü c'ua c'ü e t'o'o c'ü me na jẽ'ẽ . Cjanu o c'os'ü trabipji cja c'ü e t'o'o nza cja bipji cja 'na trahornu . Cjanu o bëxõmü e jyarü 'ñe e ndajma na ngueje ya mi chjana o bipji c'ü vi c'os'ü cja c'e t'o'o .
52004006	Recommendation	Dya rí 'ñeji c'ü 'na lado 'na ndixũ . 'Ma jiyö , i̱ṉ cjapüji na s'o c'ü nu xĩra ; maco ngue nin cjuarmaji c'e bëzo c'ü . Texe c'o ra tsja a cjanu , ra tsjapü c'ín Jmugöji ra sufreji , na ngue na s'o c'o vi tsjaji . Nujyo , ya ró xi'ts'ijme .
47005017	Faith	'Ma cjó c'o ra 'ñench'e o̱ mü'bü e Cristo , ya ri nuevo 'ma o̱ mü'bü 'ñe o̱ pjeñe c'ü . Dya cja ri cjijñi nza cja 'ma ot'ü . Tsjijñiji cjuarma , ya ri nuevo rgá nguijñi o̱ mü'bü 'ma c'e nte .
43005020	Faith	Mi Tata me s'iyazü . Nguezgö o̱ T'izü angueze . Mi Tata jítsi texe c'o cja'a angueze . Xe ra jítsi c'o xenda na nojo bëpji que na ngueje yo , c'o rá cjagö . Nguec'ua me rí tsjijñigueji .
49004028	Recommendation	Nu 'ma i̱ṉ mbẽgue , rí jyëzigue c'o , dya cja rí põnü . Nu c'ü rí tsja , rí pëpji na jo , ngue c'ua rí pë's'i pje rí unü nu c'o pje ni jyodü .
57001022	Recommendation	C'ü xe rí tsjague , rí xa'ma nu ja rá oxügö in nzungue . Na ngueje 'ma rí dyötcöji Mizhocjimi , rí te'be ra ch'acö sjëtsi rá ẽjẽ rá 'ñe zenguats'üji .
58013009	Recommendation	Nguec'ua , dya rí creogueji cjó c'o ra 'ñe dyon'c'üji ra jí'tsc'eji jña c'o ri nan'ño . Dya rí creoji 'ma dya ri chjëntjui c'o jña c'o ya i̱ dyäräji . Nutscöji ni jyodü rá unüji na jo ngüenda c'ua ja ga s'iyazgöji Mizhocjimi , ngue c'ua rá nzhodüji na jo cja o̱ 'ñiji . Dya ni jyodü me rá xõcüji pje ma jñõnü c'o rá sigöji , o c'o dya rá sigöji . Cãrã c'o me xõcü a cjanu , pero dya pjös'üji ja rgá mbãrãji na jo Mizhocjimi .
52005012	Recommendation	Bübü c'o in xo'ñigueji cja o̱ jña c'ín Jmuji . Anguezeji pëpjiji zö ya me rguí mbotjo o̱ cuëji . Y zo'c'eji 'ma pje i̱ṉ cjaji . Ni jyodü rí respetaoji anguezeji , cjuarma .
43009022	Description	O mama a cjanu c'ü nu tata 'ñe c'ü nu nana na ngueje mi sũvi c'o pje mi pjëzhi cja c'o nte a Israel . Na ngueje ya vi mamaji 'ma cjó c'o ro mama e Jesús ngueje e Cristo , ro pjongüji c'e nte'e cja o̱ nitsjimiji .
50003003	Faith	Pero nutscöji na cjuana o̱ t'izüji Mizhocjimi na ngueje ya ró ench'e ín mü'büji e Jesucristo ; nguec'ua rí ma't'üji Mizhocjimi cja ín mü'büji . Rí mamagöji nguetjo e Jesucristo c'ü embgueji libre . Dya rí jodüji rá cumpletsjëji c'o na jo .
62003023	Faith	Nu c'o o̱ mandamiento ngue c'ü rá ench'e ín mü'bügöji e Jesucristo c'ü o̱ T'i , 'ñe rá pötü rga s'iyaji yo mi cjuarmaji . Ngue c'ü o mama rá cjaji .
66013011	Description	Nuc'ua cja ró janda xe 'na animal c'ü o mbes'e cja ne xoñijõmü . Nuc'ü , mi peje yeje o̱ mota nza cja o̱ mota 'na Ts'imë . Pero mi ña'a nza cja 'na trac'ijmi .
46014020	Recommendation	Xo 'ñetsc'eji cjuarma . 'Ma i̱ṉ ñagueji nan'ño idioma , nu 'ma dya i̱ṉ pãrãji pje ne ra mama c'o jña c'o i̱ṉ mangueji , nu'ma , i̱ṉ chjëntcjeji 'ma yo ts'it'i yo dya be cjijñi na jo o̱ ñiji . Na jo rí tsjaji nzi ts'it'i c'ü dya cjó pje rí tsjapqueji c'o na s'o . Pero rí tsjijñiji nzi bëzo .
59005013	Recommendation	'Ma cjó c'o va sätsc'eji o ndumü , ra dyötü Mizhocjimi c'o . 'Ma bübütsc'eji c'o me mäjä , ra tõji o himno rgá ma't'üji Mizhocjimi .
58012012	Recommendation	C'o cja carrera , bübü 'ma ya me ni tõgü o̱ ngua . Nguec'ua dya cja nda sö ra cjuan'diji . Je xo ga cjatsc'eji nu , me tõgü in mün'c'eji . Nguec'ua rí xi'ts'iji rí zëzhgueji .
60001017	Recommendation	Nu'tsc'eji i̱ṉ xiqueji Mizhocjimi : “ Mi Tatats'ügöjme ” , i̱ṉ embgueji c'ü . Maco angueze jünncöji ngüenda ja c'o nzi rgá cjagöji nzi 'nazgöji ; dya juajnü . Nguec'ua ni jyodü rí sũji angueze rgui mimiji texe c'o pa c'o xe rí minc'eji va cja ne xoñijõmü .
58010036	Recommendation	Ni jyodü rí tsjagueji c'ua ja nzi ga ne Mizhocjimi ; ni jyodü rí sëchqueji ngue c'ua ra dya'c'eji c'ü ya mama .
58011001	Faith	Nu 'ma rí ench'e ín mü'bügöji Mizhocjimi , rí pãrãgöji 'ma c'ü ra zädä c'o ya mama angueze . Y rí te'beji c'o , zö dya rí jandaji cjo ra zädä .
49004017	Recommendation	Nguec'ua me rí ö'tc'üji rí tsjaji c'ua ja nzi ga ne ín Jmugöji ; dya cja rí nzhodügueji c'ua ja nzi ga nzhodü nu c'o dya pje ejme Mizhocjimi . Anguezeji me cjaji c'ua ja nzi ga netsjëji ; dya jo c'ü cjijñiji .
51002016	Recommendation	C'o na s'o ga xöpüte so'pc'üji c'o . Mamaji c'ü bübü o ts'ingue c'o dya sö rí sagueji , y bübü c'o dya sö rí sigueji . Xo mamaji c'ü ni jyodü rí sũpügueji yo mbaxua , zö ri ngue c'o cjaji chjümü o zã'mã o tsjë'ma . Dya rí jyëziji ra zo'pc'üji a cjanu .
66007015	Faith	Nguec'ua ya je cãrãji a jmi Mizhocjimi nu junrü cja ne trono . Nujyo , ma't'üji Mizhocjimi xõmü ndempa nu va ja bübü angueze . Mizhocjimi ngue nu ra mbörüji nu ; dya pje ra bëzhiji .
44020010	Description	E Pablo xo dagü cja c'e jyäxcumü , o ma ndaja c'e t'i c'ü ya vi ndũ . Nuc'ua cjanu o xitscöjme c'ua : ― Dya rí sũji . Mizhocjimi o tsjapü o te , ya bübütjo na yeje , enzgöjme .
55002010	Faith	Zö me rí sufregö , pero rí sëchcö , dya rí jëzi rgá zopjü yo nte . Na ngueje rí pãrãgö cãrã c'o ya juajnü Mizhocjimi . Anguezeji ra dyäräji c'e jña c'ü rá xipjiji , ra 'ñench'e o̱ mü'büji e Jesucristo . Nguec'ua ra jogü o̱ mü'büji y ra ma mimiji co Mizhocjimi nu ja me na zö'ö .
60005014	Recommendation	Rí pötqui s'iyaji ; rí pötqui zenguateji co texe in mü'büji . Nu'tsc'eji bübü in mü'büji e Jesucristo , rí ötcö Mizhocjimi ra mäjä in mü'büji , dya pje rí mbeñeji . Je rga cjanu .
49005021	Recommendation	Me rí pötqui dyätäji na ngueje i̱ṉ sũgueji c'ü ín Jmugöji .
61003017	Recommendation	Ya ró xi'tsc'öji ; nguec'ua i̱ṉ pãrãji ja ga cja c'o xöpüte c'o dya cjuana . Ya xõgüji cja o̱ 'ñiji Mizhocjimi , y dya ätpäji o̱ jña . Rí pjötpügueji na puncjü ngüenda c'ü dya rí creogueji c'o xi'ts'iji c'o , na ngue dya cjuana . 'Ma jiyö , xo 'ñetsc'eji xo rí yembeñeji , xo rí xõgüji cja o̱ 'ñiji Mizhocjimi . Rí xi'tsc'öji a cjanu , cjuarma , na ngue rí s'iyats'üji .
51003018	Recommendation	Nu'tsc'eji i̱ṉ ndixũgueji 'ma ya i̱ṉ chjüntüji , rí dyätäji nin xĩraji c'ua ja ga ne'e e Jesucristo c'ü ngueje ín Jmugöji .
54005020	Recommendation	'Ma cjó c'o sido cja na s'o , rí huënch'i 'ma cãrãji texeji . Nguec'ua ra zũ'ũ c'o 'ñaja cjuarma .
45014013	Recommendation	Nguec'ua dya cja rá pötca so'bü ín dyoji . C'ü rá cjaji , rá cjijñiji na jo c'ü dya pje rá cjaji c'ü ra tsjapü ra nügü yo mi cjuarmaji , nguec'ua dya ra xõgüji cja e Cristo .
45002010	Grace	Nu c'o cja na jo , ra chöt'üji c'ü me na zö . Mizhocjimi ra xipjiji cjaji na jo . Xo ra chöt'üji c'ü ra söyaji . Nu c'o menzumü a Israel c'o o tsja na jo , ra chöt'ü c'o . Nuc'ua c'o dyaja nte xo ra chöt'ü c'o .
58011034	Violence	Mi bübü c'o o mboch'üji cja trasivi c'ü me mi yorü , pero Mizhocjimi o tsja c'ü dya pje tsjapüji c'e trasivi . Na ngueje anguezeji xo mi ench'e o̱ mü'büji Mizhocjimi . Mi bübü c'o ro bö't'ü co tjëdyi . Pero dya pje xo tsjapüji c'o , na ngueje anguezeji xo mi ench'e o̱ mü'büji Mizhocjimi . Mi bübü c'o mi sũ o̱ mü'bü . Pero Mizhocjimi go tsjapu ro zëzhiji , na ngueje mi ench'e o̱ mü'büji Mizhocjimi . Nguec'ua va chũji na jo c'o o̱ tropa c'o nte c'o dya mi ma't'ü Mizhocjimi , va ndõpüji c'o .
48006017	Faith	Ndeze dya , ga ma a xo'ñi , dya rí negö cjó ra mama c'ü dya rí apóstolegö o ra tsjapü ni muvi c'ü ni dyopcüji o̱ cuerpoji ga circuncidaoji yo nte . Na ngueje xo 'ñezgö xo bübü yo jñetse cja ín cuerpogö , pero ngueje c'ua ja rvá sufregö na ngue rí pëpi e Jesús .
66018021	Violence	Nuc'ua ró janda 'na anxe c'ü ma zëzhi , o jñü 'na ndojo c'ü mi nza cja cjüjnü . Cjanu o ma pant'a cja e mar . O mama a cjava : ― Je rga cjanu rgá pant'aji na zëzhi c'e ndajñiñi c'ü ni chjũ Babilonia . Nuc'ü , dya cja xe ra ch'öt'ü c'ü .
65001020	Faith	Nu'tsc'eji , dya rí tsjaji c'ua ja nzi ga tsja anguezeji . Rí s'iyats'üji cjuarma nguec'ua rgá xi'tsc'öji yo . Me na jo yo jña yo rí creogöji . Pero dya nguextjo c'ü rí creogueji yo ; xo ni jyodü rí tsjagueji c'ua ja nzi ga mama yo jña yo . Rí dyötqueji Mizhocjimi ja c'o nzi ga 'ñünnc'ü in mü'büji o̱ Espíritu , rí dyötqueji ra mböxc'eji rí minc'eji na jo .
45012002	Recommendation	O̱ Espíritu Mizhocjimi da'c'üji nuevo in pjeñeji . Nudya c'ü i̱ṉ dadyoji , ni jyodü dadyo rgui nzhodüji . Dya cja rí nzhodüji c'ua ja nzi ga nzhodü nu c'o dya pãrã Mizhocjimi . Nuc'ua sö rí pãrãji c'ü ne Mizhocjimi . Sö rí pãrãji c'ü na jo .
46015009	Sin	C'o 'ñaja apóstole , xenda ma joji que na nguetscö . Dya ma jozgö c'ü ro juancügö Mizhocjimi rá cjagö apóstole . Na ngueje mi cjapcö ra sufre yo o̱ nte Mizhocjimi c'o mi jmurü mi ma't'üji e Jesucristo .
62002015	Recommendation	Dya rí ñe rí tsjaji c'o na s'o c'o cja yo nte yo dya pãrã Mizhocjimi . 'Ma cjó c'o me mäpä c'o cjaji cja ne xoñijõmü , dya mäpä 'ma Mizhocjimi c'ü ín Tataji .
45002001	Sin	Nu'tsc'eji , zö cjó c'o ri ngue'tsc'eji , dya rí tsjijñiji c'ü dya i̱ṉ tũji nzhubü . Nu'tsc'eji me i̱ṉ so'büji yo in minteji . Pero nu c'o cja in minteji , xo i̱ṉ cjatjogueji . I̱ṉ mamaji c'ü dya jo c'o cjaji . Dya xo jo c'o i̱ṉ cjagueji .
48002009	Description	C'o apóstole c'o me mi näntji pjëzhi na puncjü , ngueje e Jacobo 'ñe e Pedro 'ñe e Juan . Anguezeji o unüji ngüenda c'ü vi tsja Mizhocjimi vi tsjacügö apóstole , 'ñe vi mböxcü na puncjü . Nguec'ua va dyacüji o̱ dyëji va mäcäbe e Bernabé , cjanu xitsibe : “ Nu'tsc'evi 'ñetscöjme rí mbëpjiji cja e Cristo . Nu'tsc'evi rí ma zopjüvi yo nte yo dya menzumü a Israel , nutscöjme rá ma zopjüjme yo rí menzumüji a Israel .
43019023	Description	Nuc'ua c'o xondaro 'ma ya o nguarü o ndät'äji e Jesús , o nganbaji c'ua c'o o̱ bitu . C'o nziyo xondaro nde 'naja o̱ bitu va ngana c'o . Nde o nganbaji c'ü mi tëjë . C'ü mi tëjë mi 'na ma cjatjo va be'e texe , dya mi ch'äcä .
45002021	Sin	Nu'tsc'eji i̱ṉ xöpüji , ¿ jenga dya i̱ṉ cjaji c'ua ja gui xöpüji ? Nu'tsc'eji i̱ṉ zopjüji yo nte i̱ṉ xipjiji dya pje ra põnüji , ¿ jenga i̱ṉ põnügueji ?
46006019	Faith	¿ Cjo dya i̱ṉ pãrãgueji , in cuerpogueji ngue o̱ templo o̱ Espíritu Mizhocjimi c'ü me na sjũ'ũ c'ü bübü in mün'c'eji ? Nguetsjë Mizhocjimi c'ü o dya'c'üji c'ü . Dya ngue in tsjatsjëgueji in cuerpoji .
47005014	Grace	Na ngue c'ü me go s'iyazgöji e Jesucristo , rí unnc'ö ngüenda xo ni jyodü rá s'iyagö yo nte rga zopcjö yo . Na ngueje ró unü ngüenda o ndũ angueze c'ü ro tũgöji rí texeji ; nguec'ua chjëntjui c'ü ya ró tũgöji .
58003001	Faith	Mi cjuarmats'ügöji , o̱ t'itsc'eji dya Mizhocjimi ; nguetsjë angueze o 'ñünnc'ü in mü'büji nguec'ua vi 'ñench'e in mü'büji e Jesucristo . Ixtí unnc'eji na jo ngüenda ja ga cja e Jesús c'ü rí creoji . Ngue apóstole c'ü , na ngue Mizhocjimi o xipji o ẽjẽ cja ne xoñijõmü , o 'ñe zocüji . Xo ngue ín ndamböcjimigöji , na ngueje ñacöji dya a jmi Mizhocjimi .
44020035	Recommendation	Ró jí'ts'iji 'na tjũrü c'ü xo rí tsjaji . Rí pëpcjeji ngue c'ua rí pjös'üji c'o pje ni jyodü . Rí mbeñegueji c'ü o mama e Jesús c'ín Jmugöji : “ Xenda rí mäcjeji 'ma rí unüji , que na ngue 'ma ra ch'a'c'üji ” , eñe va mama .
58013004	Recommendation	Rí unnc'eji ngüenda c'ü dya s'o c'ü ni chjüntüvi 'na bëzo 'na ndixũ . Pero c'ü ya chjüntü , ni jyodü c'ü dya cjó xe ra 'ñeje . Porque na s'o ga cjanu . Mizhocjimi ra tsjapü ra sufre texe c'o bëzo c'o ra dyojui c'ü dya ri ngue nu su , 'ñe c'o ndixũ c'o ra dyojui c'ü dya ri ngue o̱ xĩra .
43020005	Description	Nuc'ua o nguĩ'ch'ĩ c'ua c'e discípulo cja c'e cueva . O jñanda c'ua c'o bitu c'o ya mi bädätjo . Nu c'e discípulo , dya o nguich'i cja c'e cueva .
66016018	Description	Nuc'ua cjanu o juë's'i c'ua , cjanu o pjäjnä ; me mi yürü c'ua . Cjanu o mbĩ c'ua na zëzhi ne xoñijõmü . Dya mi 'ñõmü na zëzhi a cjanu ne xoñijõmü ndeze 'ma o ngãrã yo nte .
66019010	Faith	Nutscö ró ndüñijõmü c'ua , cja o̱ ngua c'e anxe ngue c'ua ro ma't'ü . Nuc'ua o xitsi c'ua : ― Dya rí ndüñijõmü ín jmigö ; dya xo rí matcü . Nu'tsc'e 'ñe c'o in cjuarmague c'o sido ejme c'o o jizhi e Jesucristo , o̱ mbëpjits'üji Mizhocjimi . Xo nzitjozügö , o̱ mbëpjitjozügö Mizhocjimi . Je rí ndüñijõmü a jmi Mizhocjimi , rí ma't'ü angueze , o xitsi a cja c'ua c'e anxe . Nu c'o jña c'o mama na cjuana ja cja e Jesucristo , ngue c'o je o mama c'o profeta ; y ngue o̱ jña Mizhocjimi c'o .
46002010	Grace	Pero nutscöji 'ma ró ench'e ín mün'c'öji e Jesucristo , o dyacüji Mizhocjimi o̱ Espíritu o ẽ bübü cja ín mün'c'öji . O̱ Espíritu Mizhocjimi pãrã texe c'ü ya mbeñe Mizhocjimi . Nguec'ua rgá pãrãgöji yo ya preparao Mizhocjimi ra dyacüji .
50002029	Recommendation	Nu'tsc'eji rí mäjägueji rgui tsjocüji in nzumügueji , na ngueje ngue 'naja cjuarma c'ü ejme ín Jmugöji e Jesucristo . Rí respetaogueji texe c'o nza cja angueze .
51003020	Recommendation	Nu'tsc'eji i̱ṉ t'i'iji , rí dyätqueji nin tataji texe c'ü ra mandats'üji ; na ngueje je a cjanu ga ne'e e Jesucristo c'ü ngueje ín Jmugöji .
47001012	Faith	Me rí mäcjö , na ngueje rí pãrãgö c'ü na jo rgá zo'c'öji . Xo rí pãrãgö c'ü na jo rgá zopjügö yo nte , dya rí jodügö c'ü ra ndenngueji co nuzgö . Mizhocjimi me pjöxcö rá minc'ö na jo , 'ñe rá xi'tsc'öji c'ü na cjuana , dya rá xi'tsc'öji o bëchjine .
43014021	Faith	Nu c'ü pãrã yo rí mandagö , c'ü xo ra tsja'a yo rí mandagö , ngueje c'ü s'iyazü c'ü . Mi Tatagö xo ra s'iya nu c'ü s'iyazü . Nuc'ü , xo rá s'iyagö c'ü . Nuc'ü , xo rá cjapü ra mbãcã na jo'o .
51002023	Sin	C'o nte c'o tjünt'ü a xütjü c'o xöpüte mamaji , dya sö ra chëzhiji cja jmi Mizhocjimi ; mamaji ni jyodü ra cumpleji c'ü mamatsjëji anguesji na jo ra tsjaji . Mamaji ni jyodü ra huanta o̱ cuerpoji ; 'ma jiyö , dya ra recibido Mizhocjimi anguezeji . C'ü ni huantaji a cjanu , nza cja c'ü na jo cjaji . Pero dya pjös'üji ra jyëziji c'o na s'o c'o cjijñi o̱ mü'büji . Na ngue sido cjaji c'o netsjëji .
64001006	Recommendation	Bübü o cjuarma c'o o mama me i̱ s'iyague anguezeji ; o xipjiji texe c'o cjuarma c'o jmurü . 'Ma ra säjä o cjuarma , 'ma ya ra möji , rí pjös'ügueji c'ü ni jyodüji cja 'ñiji . Na ngue pëpiji Mizhocjimi .
55002023	Recommendation	Cãrã c'o me söji o jña ga mamaji c'o jña c'o dya ni muvi . Na ngueje dya pãrãji pje pjëzhi c'ü na cjuana . Nu'tsc'e , dya rí tsjapü ngüenda c'o nte c'o ri söji o jña . I̱ṉ pãrãgue , je ngue c'ü ni mbürü o chũ .
47003018	Faith	Nutscöji , dya cja tsot'ü ín chögöji . Nguec'ua 'ma rá sido rá chëzhiji cja e Jesucristo c'ín Jmugöji , 'ma rá sido rá unüji ngüenda ja ga cja c'ü me na zö angueze 'ñe me na jo , xo 'ñetscöji ya rguí ma ra pötcüji ín mü'büji c'ü . Nguec'ua ja c'o nzi ga cja angueze , je xo rga cjazgöji nu . Na ngueje c'ü o̱ Espíritu ra pëpji a mbo ín mü'büji .
58009014	Grace	Pero xenda ni muvi c'ü vi mbö't'üji e Cristo va pjödü o̱ cji . Na ngueje Mizhocjimi angueze y ra bübütjo . Y na yeje , angueze o netsjë ro mbö't'üji , na ngue je ga cjanu va ne Mizhocjimi . Y c'ü na jñi'i , mi ojtjo c'o ma s'o angueze . Nguec'ua c'o na s'o c'o mi cjagöji 'ma ya mi ngue ro bëzhgöji ín aljmaji , ra perdonaozüji dya c'o , ngue c'ua rá pãrãgöji c'ü dya cja rí tũgöji ín nzhunc'öji . Ngue c'ua xo ra sö rá chëzhgöji dya a jmi Mizhocjimi c'ü bübü a jens'e , rá ma'tc'öji c'ü .
44011017	Grace	O sido o ña e Pedro o mama : ― Mizhocjimi o unüji o̱ Espíritu anguezeji 'ma o 'ñench'e o̱ mü'büji e Jesucristo c'ín Jmugöji , ja c'o nzi va dyacöji 'ma ró ench'e ín mü'bügöji c'ü . ¿ Cjó nguetscö c'ü dya ro ätägö Mizhocjimi c'ü dya ro cjogü cja o̱ ngumü c'e bëzo ? , eñe e Pedro .
49004030	Faith	Bübü o̱ Espíritu Mizhocjimi cja ín mü'bügöji . A cjanu rí pãrãgöji , 'ma ra ẽjẽ na yeje e Jesucristo , ya exti nguetjozüji angueze . Nguec'ua rí pjötpügueji ngüenda rí ñagueji jña c'ua ja nzi ga ne o̱ Espíritu Mizhocjimi . 'Ma jiyö , dya ra mäjä angueze .
66003003	Recommendation	Rí mbeñegueji o̱ jña Mizhocjimi c'ü o jí'ts'iji ; rí dyätägueji . Nu 'ma dya ra nzhogü in mü'bügueji , rá ẽcjö nu hora c'ü dya i̱ṉ tepqueji ; rá ẽ jün'c'üji ngüenda .
62003007	Recommendation	Rí zo'c'öji nza cja 'ma ri ngue ín ch'itsc'öji . Dya rí creogueji c'o xi'ts'iji : “ Dya ra tsja zö rí tsjaji c'o na s'o ” , ents'eji . Pero dya cjuana . Rí xi'tsc'öji , 'ma cjó c'o cja'a c'o na jo'o ja c'o nzi ga ne Mizhocjimi , na jo 'ma c'ü , nza cja e Jesucristo me na jo .
62004001	Recommendation	Cãrã na puncjü o xöpüte c'o dya cjuana c'o nzhodü cja ne xoñijõmü . Nguec'ua dya xtí creoji texe c'o ra jí'ts'iji . Rí tsjijñiji na jo c'o jña c'o mamaji , cjo ngueje Mizhocjimi c'ü o 'ñünbü o̱ mü'büji cjo jiyö . Rí xi'tsc'öji yo , na ngue rí s'iyats'üji .
44013038	Grace	Nguec'ua rí xi'tsc'öji nu'tsc'eji ín menzumüts'ügöji , ngueje e Jesús c'ü ra perdonaots'üji in nzhubüji c'o i̱ṉ tũji .
50003001	Recommendation	Nu'tsc'eji ín cjuarmats'ügöji , xe bübütjo c'ü xe rá xi'ts'iji . Sido rí mäpägueji c'ü ín Jmugöji . Nuzgö , dya pje xichazügö c'ü rá opcjö na yeje c'o ya ró xi'tsc'öji . Nuc'o , ni jyodü rá xi'ts'iji na yeje c'o , ngue c'ua rí mbeñegueji na jo .
46011034	Recommendation	Nu'ma cjó c'o ri sant'a , ot'ü ra zi o xëdyi cja o̱ ngumü c'ü . Nu 'ma rí tsjagueji a cjanu cja rrĩ jmurügueji , dya ra castigaots'üji 'ma Mizhocjimi . Bübü c'o xe rá xi'tsc'öji , pero cja rá ẽ xi'tsc'öji .
43018031	Description	O ndünrü c'ua e Pilato : ― Sidyigueji ngue c'ua rí jñünpüji ngüenda c'ua ja nzi ga manda in leygueji . C'o pje mi pjëzhi cja c'o nte a Israel o ndünrüji c'ua : ― Dya i̱ṉ jëzguigöjme cjó rá pö't'ügöjme .
46012031	Faith	Nu'tsc'eji rí jyodüji c'ü ra ch'a'c'eji c'o xenda ni muvi ga bëpji yo cja ró xi'tsc'öji . Pero bübü 'na c'ü rí tsjaji c'ü xenda ni muvi que na ngue yo bëpji yo . Dyäräji na jo dya , c'ü rá xi'tsc'öji .
58007026	Description	Me na jo 'na ndamböcjimi e Jesucristo ; ngue c'ü ni jyodüzüji c'ü . Angueze o tsja c'ua ja nzi ma ne Mizhocjimi c'o na jo ; dya nduns'ü o̱ nzhubü ni ro tsja c'o rvá s'o . Nuc'ü , dya pje nza cjazgöji rí cjaji c'o na s'o . Nguec'ua , ndo pjëzhi na nojo a jens'e dya c'ü .
50004013	Faith	Nuzgö sö rá cjagö texe na ngueje e Jesucristo cjacü rá zëzhi .
52004003	Recommendation	Ne'e Mizhocjimi c'ü rí tsjaji c'ua ja ga ne angueze c'o na jo . Ne'e c'ü dya rí tsãgueji o ndixũ . Ni ri ngue'tsc'eji i̱ṉ ndixũji , dya rí tsãji o bëzo .
51004002	Recommendation	Sido rí dyötüji na pöjö Mizhocjimi . 'Ma rí unügueji na pöjö Mizhocjimi , dya rí tsjijñiji yo tsja cja ne xoñijõmü .
44007029	Description	Nuc'ua e Moisés 'ma mü o dyärä c'o mi mama c'e bëzo , o unü c'ua ngüenda c'ü ya mi pãrãji c'ü vi tsja . Nguec'ua o c'ueñe o ma c'ua a ma a Madián nu ja dya cjó mi pãrã . Je chjüntü nu . C'ü nu su o musp'ü yeje o̱ t'i .
46011007	Description	E bëzo , dya ni jyodü pje ra jñus'ü . Na ngue o dyät'ä Mizhocjimi e bëzo c'ü ixi nguetjo angueze . Nguec'ua ngueje Mizhocjimi c'ü manda cja e bëzo . Pero e ndixũ je vi 'ñeje cja e bëzo , nguec'ua ngue e bëzo manda cja e ndixũ .
51003015	Faith	Rí pötqui ñegueji na ngueje Mizhocjimi ya o zon'c'üji c'ü rí 'natjoji co e Jesucristo . Y rí unügueji na pöjö Mizhocjimi .
58002010	Grace	Mizhocjimi o dyät'ä ne jens'e 'ñe ne xoñijõmü ngue c'ua rá ma't'üji angueze . Pero xo mama c'ü ra tsjapü na puncjü o̱ t'i yo nte , ngue c'ua rrã zöji nza cja angueze . Nguec'ua va tsja angueze o ndäjä c'ü 'natjo o̱ T'i'i , o ẽjẽ nza cjazgöji rí nteji , o 'ñe sufre va ndũ . Nguec'ua nudya , c'ü nu T'i Mizhocjimi sö ra 'ñeme libre yo nte , xo ra tsjapüji dya o̱ t'i Mizhocjimi .
59004001	Sin	¿ Jenga i̱ṉ chũtsjëji , 'ñe i̱ṉ sötsjëji o jña ? I̱ṉ chũtsjëji na ngue c'o me ne in cuerpogueji c'o i̱ṉ netsjëji .
46005001	Sin	Me mamaji c'ü bübütsc'eji 'na cjuarma c'ü dyojui c'ü nu jänana . Me na s'o c'ü cja a cjanu , nguec'ua hasta yo nte yo dya ma't'ü Mizhocjimi mamaji c'ü dya cjó sö ra tsja a cjanu .
46010013	Faith	Texe yo nte , bübü 'ma va ẽjẽ o̱ pjeñeji ra tsjaji c'o na s'o . Pero Mizhocjimi sö ra mbös'üji na jo ; dya ra tsjaji c'o . Nguec'ua 'ma va ẽjẽ in pjeñeji c'o na s'o , dya ni jyodü rí tsjaji c'o . Ixtí jñunt'ü in mün'c'eji , Mizhocjimi ra dya'c'üji ja rgui zëzhiji ngue c'ua dya rí tsjaji c'o na s'o .
44020029	Violence	Rí pãrãgö 'ma rá jyanbüji , 'ma rá magö , ra ẽjẽ c'o na s'o ga xöpünte . Nuc'o , ri chjëntjui nza cja o min'ño c'o me na sate , ra ẽ pjö't'üji c'o ndënchjürü .
53001004	Faith	Nguec'ua texe c'o ja nde jmurü c'o ma't'ü Mizhocjimi , rí mäjä rgá xipjijme c'ü me na jo gui tsjagueji . Rí xipjijme c'ü cja'c'eji na s'o yo nte , 'ñe me va sätsc'eji o ndumü , pero i̱ṉ zëzhiji , dya i̱ṉ jëziji c'ü ni 'ñench'e in mü'büji Mizhocjimi .
62004012	Faith	Dya cjó jñanda Mizhocjimi y dya cjó sö ra jñanda . Pero 'ma rá pötü rga s'iyaji , ixi 'ñetse 'ma c'ü bübü ín mü'büji Mizhocjimi . Na ngue rí s'iyaji yo nín minteji ja c'o nzi ga s'iyazüji Mizhocjimi .
48001001	Description	Nguetscö e Pablo rí pen'c'öji ne carta . Bübü c'o xi'tsc'eji nguetsjë yo nte yo o juancü rá cjagö apóstole . O 'ma jiyö , xi'ts'iji Mizhocjimi o 'ñünbü o̱ mü'bü yo nte o juancüji . Pero iyö . C'ü o juancü nguetsjë e Jesucristo c'ü o te 'ma ya vi ndũ , 'ñe Mizhocjimi c'ü nu Tata c'ü o tsjapü o te .
58012003	Recommendation	Mbeñeji c'ü o tsja e Jesús . Mbeñeji , ngue c'ua 'ma pje c'o ra tsja'c'eji , dya ra tõgü in mün'c'eji c'ü rgui jyëzgueji Mizhocjimi . C'o nte , me go tsjapüji o sufre e Jesús ; maco mi nguetsjë anguezeji ma s'oji . Pero e Jesús go sëchi texe c'o .
45006005	Faith	Na ngueje 'ma ró 'natjoji co e Jesucristo 'ma o ndũ , xo ró 'natjoji co angueze 'ma o te'e .
45015010	Recommendation	Xo mama a cjava : Nu'tsc'eji , dya i̱ṉ menzumüji a Israel , rí mäcjeji co yo o̱ nte Mizhocjimi .
54004001	Sin	Mama o̱ Espíritu Mizhocjimi ja rga cja c'o cjë 'ma ya ra nguins'i ne xoñijõmü . Ra bübü o xöpüte c'o ra 'ñünbü o̱ mü'bü e Satanás c'ü dya jo 'ñe c'o demonio , me ra dyonpüji yo nte rgá xöpüji . Nguec'ua bübü c'o ra creo c'o ri mama c'o xöpüte , ra jyëziji c'o jña c'o ya dyacöji Mizhocjimi .
56003001	Recommendation	Nu'tsc'e Tito , rí mbenmbegue yo cjuarma ra dyätäji nu o̱ gobiernoji 'ñe texe yo pje nde pjëzhi , ra tsjaji c'ü ra xipjiji . Y ra bübüji dispuesto ra mbös'üji yo nín minteji .
61003005	Sin	Anguezeji , dya ra ne ra mbeñeji ja va chjorü ne xoñijõmü . Mi jinguã , nguextjo c'ü o ña Mizhocjimi , o bübü ne jens'e 'ñe ne xoñijõmü . Ne xoñijõmü , o c'os'ü cja c'o ndeje c'o mi po'o , go jñetse e jõmü . Nguec'ua ne xoñijõmü mi bübü a nde'e cja yo ndeje .
60003018	Grace	'Natjo vez o pätcäji va sufre e Jesucristo va ngõtcüji ín nzhubüji . Maco me na jo c'ü ; nuzgöji , dya ma jozgöji . O ngõtcüji ín nzhubüji , nguec'ua sö rá chëzhgöji dya a jmi Mizhocjimi ra recibidozüji . E Jesucristo mi bübü o̱ cuerpo , nguec'ua o sö o mbö't'üji . Pero o tetjo , na ngue c'ü o̱ Espíritu o tsjapü o te .
61002021	Sin	O jíchiji o̱ jña Mizhocjimi , o mbãrãji o̱ 'ñiji e Cristo c'ü me na jo . Pero o jyëziji c'e jña . Nguec'ua xenda ra sufreji que na ngue 'ma dya ro mbãrãji c'e 'ñiji .
53003006	Recommendation	Nujyo rá xi'tsc'öjme dya cjuarma , nguetsjë e Jesucristo c'ín Jmugöji c'ü manda . 'Ma mi bübüjme co nu'tsc'eji , o ch'acöjme ró xi'ts'ijme c'ü ni jyodü rí pëpjiji . 'Ma bübütsc'eji o cjuarma c'o dya ne ra pëpji , dya rí dyocjeji c'o .
45005012	Sin	Nu c'ü e Adán c'ü ot'ü nte o tsja c'ü na s'o . Nguec'ua je va te c'ua e nzhubü cja ne xoñijõmü . Je a cjanu va mbürü c'ü rí tũji . Nguec'ua dya , nde rí tũji , na ngueje nde rí cjaji c'o na s'o .
58011033	Faith	Anguezeji mi ench'e o̱ mü'büji Mizhocjimi , nguec'ua mi bübü anguezeji c'o o ndõpü o rey . Xo mi bübü c'o o mbëzhi juesi c'o na jo va zopjü c'o nu menzumüji . Xo mi bübü c'o o zädä c'ü vi xipji Mizhocjimi . Xo mi bübü anguezeji c'ü o pant'aji a nde cja o león , pero Mizhocjimi o ngo'tp'ü a ne c'o león . Na ngueje mi ench'e o̱ mü'bü Mizhocjimi c'e nte c'ü .
47004009	Faith	Me jongö yo nte , me ne ra tsjacüji rá sufre . Pero dya jëzguigö Mizhocjimi . Zö bübü 'ma ya ra mbötcöji , pero xe rí bübütjo .
59004004	Sin	C'ua ja nzi ga tsja 'na ndixũ c'ü tsãjã o bëzo , dya cja ne'e c'ü nu xĩra , je xo ga cjatsc'eji nu . Dya cja i̱ṉ neji Mizhocjimi , i̱ṉ mäpäji c'o na s'o c'o cjaji cja ne xoñijõmü . ¿ Cjo dya i̱ṉ unnc'eji ngüenda 'ma cjó c'o ne ra tsja a cjanu , nu'ma , dya jovi 'ma Mizhocjimi ? C'o ya mama ra tsja ga cjanu , ya üji dya Mizhocjimi .
44016006	Description	Nuc'ua mi ne ro möji a Asia ro xipjiji o̱ jña e Jesucristo c'o nte . Pero o̱ Espíritu Mizhocjimi o tsjapü o mbãrãji c'ü dya ro möji nu . Nguec'ua va cjogütjoji cja c'e estado de Frigia 'ñe cja c'e estado de Galacia .
45010006	Faith	Pero nudya , 'ma cjó c'o ra 'ñench'e o̱ mü'bü e Cristo , ra jogü 'ma a jmi Mizhocjimi . Dya ni jyodü ra nguijñi cja o̱ mü'bü : “ ¿ Cjó ra ma a jens'e ra ma sinquiji a 'ñecjua e Cristo ? ”
66016002	Violence	Nuc'ua c'ü ot'ü anxe cjanu o ma c'ua c'ü , o ma pjödü c'ü mi po'o c'ü o̱ mojmü a xes'e cja ne xoñijõmü . Cjanu o nzhodü c'ua 'na ngueme c'ü me ma ü , c'ü dya mi sö ro jogü . Mi ngueje o xãxã c'ü me mi po c'o me ma s'o . C'e ngueme o pënch'i c'o nte'e c'o je mi cuat'ü cja ndẽ'ẽ o̱ tjũ c'e animal , c'o mi ma't'ü c'ü o̱ ts'ita .
66005008	Description	'Ma o ndë c'e libro , nuc'ua nu c'o nziyo c'o mi böbü cja o̱ lado c'e trono , 'ñe c'o veinticuatro tita o ndüñijõmüji a jmi c'e Ts'imë , o ma't'üji . Nzi 'naja c'o tita mi jünji 'naja bizhi c'ü ngueje arpa . Xo mi tũji nde 'najaji 'na s'äbä c'ü ngue oro . C'o s'äbä mi nizhi o nguichjüjnü c'o ma jo ma jyärä . Nu c'o nguichjüjnü , ne ra mama c'o jña c'o ni dyötü Mizhocjimi yo o̱ nte .
62005001	Faith	'Ma cjó c'o creo e Jesús c'ü vi 'ñeje cja Mizhocjimi , ngue o̱ t'i Mizhocjimi 'ma c'ü ; nguec'ua ne'e Mizhocjimi . Texe c'o ne'e Mizhocjimi , xo s'iyaji c'o 'ñaja c'o creo e Jesucristo , na ngue ngue o̱ t'i Mizhocjimi c'o .
48005026	Recommendation	Dya rá jodüji c'ü ra mama yo nte c'ü me na jozgöji . Dya cjó rá xipjiji : “ Xenda na jozgö que na ngue'tsc'e ” , rá embeji . Iyö . Dya xo rá pötca mbidiaji .
54005001	Recommendation	'Ma pje c'o ra tsja yo cjuarma c'o ya tita , dya rí huënch'igue na zëzhi c'o . Rí zopjüji na jo nza cja 'ma ri ngueje nin tatague . Xo 'ñe yo sẽ'ẽ , rí zopjüji nza cja 'ma ri ngueje nin cjuarma .
60002012	Recommendation	Yo nte yo dya pãrã Mizhocjimi , sanc'eji yo , mamaji c'ü i̱ṉ cjagueji c'o na s'o . Nu'tsc'eji rí tsjagueji na jo , ngue c'ua ra jñantc'aji i̱ṉ cjaji c'o na jo . Nguec'ua c'e pa 'ma ra 'ñünbü Mizhocjimi o̱ mü'büji , ra mamaji c'ü me na jo Mizhocjimi .
50003006	Sin	Me mi sũpügö c'o ín leygöjme , y mi negö texeji nde ro zũpüji c'o . Nguec'ua me mi cjapü ra sufrido c'o vi 'ñench'e o̱ mü'büji e Jesucristo . Mi jodü ja rva chjotüji . Nuzgö mi ätägö c'o mama cja o̱ ley Mizhocjimi c'ü o dyopjü e Moisés , nguec'ua dya cjó mi sö ro huënzhgui .
43004052	Description	Nuc'ua c'ü nu tata c'e t'i o tsja t'önü ja hora o mbürü o jogü . O xipjiji c'ua : ― A ndä'ä 'ma o zünü siete , o c'ueñe c'e pa'a .
43019031	Violence	Nuc'ua c'o nte a Israel ya mi preparaoji , na ngue c'ü na jyas'ü mi ngueje c'e ndambaxua c'ü ni chjũ Pascua . Nuc'ua o dyötüji e Pilato ro 'huapcüji o̱ ngua'a c'o añima c'o vi dät'ä cja ngronsi , ro ts'ücüji ngue c'ua dya ro bübüji nu cja ngronsi nu pa c'ü mi söya c'o nte . Na ngueje me mi sũpüji c'e pa .
43019012	Description	Ndeze c'e ndajme c'ua , e Pilato mi ne ro 'ñeme libre e Jesús . Pero c'o nte a Israel mi mapjüji , mi mamaji : ― 'Ma rí 'ñeme libre c'e bëzo , dya pje i̱ṉ joguevi 'ma e César c'ü mero jmu cja ne xoñijõmü . Na ngueje 'ma cjó c'o xe ra tsjapü jmu nza cja ga tsja c'e bëzo , nu'ma , chũvi e César 'ma .
43014001	Faith	Xe ma ña'a e Jesús , o mama : ― Dya me ra triste in mü'büji . Rí 'ñench'e in mü'büji Mizhocjimi . Xo rí 'ñench'ezügö cja in mü'büji .
50001028	Faith	Dya pje rí sũ'ũji c'o nuc'üji na ü . Nu c'ü ni nuc'üji na ü exi 'ñetse c'ü ra ndũji . Mizhocjimi , dya ra unüji c'ü ra bübütjoji . Pero nu'tsc'eji c'ü rgui zëzhigueji , ri 'ñetse c'ü ya o 'ñempc'eji libre Mizhocjimi .
43015016	Grace	Nu'tsc'eji dya i̱ juancügöji . Nuzgö nguetscö ró juan'c'ügöji . Ró empc'egöji ngue c'ua sido rí tsjaji c'ua ja nzi rgá negö , rí ma zopjüji yo nte ngue c'ua sido ra 'ñejmezüji anguezeji . Nuc'ua texe c'o rí dyötüji mi Tata a jens'e na ngueje i̱ṉ ejmezüji , angueze ra dya'c'üji .
58011004	Faith	Mi jinguã , e Abel o mbö't'ü o animale c'o o mbäsp'ä Mizhocjimi . Xo 'ñetjo e Caín , xo mbäsp'ä Mizhocjimi c'o vi mbedye cja o̱ juajma . Pero c'o o mbäsp'ä e Abel , xenda ma jo a jmi Mizhocjimi c'o , na ngueje e Abel mi ench'e o̱ mü'bü Mizhocjimi . Rí pãrãgöji c'ü ma jo e Abel a jmi Mizhocjimi , na ngueje Mizhocjimi o mäpä c'o o unü e Abel . Nguec'ua zö ya ndũ e Abel , pero chjëntjui c'ü xe ri ñatjo c'ü , na ngueje sö rá unnc'öji ngüenda cja o̱ jña Mizhocjimi ja va 'ñench'e o̱ mü'bü Mizhocjimi c'ü .
46004001	Recommendation	Ni jyodü rí unnc'eji ngüenda c'ü rí mbëpjitjogöjme cja e Jesucristo . Mizhocjimi o dyacöjme ne bëpji nu , c'ü rí xipjijme yo nte yo o̱ jña yo dya mi pãrãji mi jinguã .
66006013	Description	Yo seje a jens'e o ndögü a xes'e ne xoñijõmü , c'ua ja nzi ga jyäbä o higo c'o dya be tã'ã , 'ma vü na zëzhi e ndajma ga juant'a c'e za'a .
46010014	Recommendation	Rí s'iyatsc'öji cjuarma , nguec'ua rí xi'tsc'öji , dya pje rí tsjaji c'ü rgui pë's'iji parte co yo ts'ita .
45012021	Recommendation	C'ü pje ra tsja'c'üji c'ü na s'o , dya rí jyëzi ra ndõ'c'üji c'ü rí tsjaji c'ua c'ü na s'o . C'ü rí tsjaji , tsjapüji c'ü na jo c'e nte . 'Ma rga cjanu , rí chõpüji c'ü na s'o 'ma .
55002014	Recommendation	Rí mbenmbegue yo cjuarma , rí xipjiji c'ü ra mbötpüji na puncjü ngüenda c'ü dya ra zöji o jña . Na ngueje dya ne ga cjanu Mizhocjimi c'ín Jmugöji . Rí xipjiji c'ü dya ra zöji o jña , na ngueje ra s'onbü o̱ mü'bü c'o ri ärä .
59004008	Recommendation	Chëzhgueji a jmi Mizhocjimi ; angueze xo ra chëzhi in jmigueji . Nu'tsc'eji i̱ṉ cjaji c'o na s'o , rí chëzhgueji a jmi angueze , ngue c'ua ra ndin'tsc'eji in mü'büji . Nu'tsc'eji i̱ṉ yembeñeji , xo rí chëzhgueji a jmi , ngue c'ua ra ndin'tsc'eji c'e s'opjeñe c'ü i̱ṉ mbeñeji .
59002009	Sin	Pero 'ma dya jyëzgui s'iyaji yo nin minteji , i̱ṉ cjaji na s'o 'ma . Na ngue dya i̱ṉ ätäji c'ü o̱ ley Mizhocjimi c'ü mama rá jyëzga s'iyaji yo nín minteji .
52004007	Grace	C'ü vi 'ñünngü ín mü'büji Mizhocjimi , dya ngue c'ü rá cjaji c'o na s'o . Ngue c'ü rá cjaji c'o na jo .
45001018	Sin	Ya 'mãrã na jo , Mizhocjimi a jens'e me ra tsjapü ra sufrido c'o dya sũ angueze , c'o cja na s'o . Jo pãrãji c'ü na cjuana c'ü ne Mizhocjimi ra tsjaji , pero cjaji c'o na s'o .
62004007	Faith	Mi cjuarmats'ügöji rí s'iyats'üji . Ni jyodü rá pötü rga s'iyaji , na ngue Mizhocjimi s'iyazüji y dacüji c'ü rgá s'iyaji yo nín minteji . 'Ma cjó c'o s'iya yo nín minteji , ixi jñetse c'ü ngue o̱ t'i Mizhocjimi 'ñe pãrã Mizhocjimi 'ma c'ü .
62002009	Sin	'Ma cjó c'o ra mama : “ Bübü ín mü'bü o̱ jya's'ü Mizhocjimi ” , ra 'ñeñe , pero 'ma nu'u na ü nu cjuarma , nu'ma , sido nzhodü cja bëxõmü 'ma c'ü .
60004014	Grace	Nu 'ma sanc'üji yo nte na ngue c'ü ni dyätpägueji o̱ jña e Jesucristo , ngue c'ü rgui mäcjeji . Na ngue bübüts'üji o̱ Espíritu Mizhocjimi c'ü cja'c'üji rí pãrãji c'ü bübü Mizhocjimi co nu'tsc'eji . C'o nte , na cjuana sadü e Cristo c'o . Nu'tsc'eji i̱ṉ mangueji c'ü me na jo c'ü .
44021019	Grace	'Ma ró cjuarü ró zenguajme , nuc'ua e Pablo cjanu o xipji c'o cjuarma ja va mbös'ü Mizhocjimi angueze va zopjü c'o nte c'o dya mi menzumü a Israel .
43008046	Sin	¿ Cjo bübütsc'eji 'naja c'ü sö ra mama rí cjagö c'o na s'o ? Nu 'ma rí xi'ts'iji c'ü na cjuana , ¿ jenga dya pje i̱ṉ ejmezügöji ?
58010017	Grace	Xo mama a cjava : Yo nte , dya ätcäji ín leygö , me tuns'ü o̱ nzhubüji . Pero rá perdonaogöji , dya cja xe rá mbeñe c'o na s'o c'o cjaji , eñe .
46001005	Grace	O mböxc'eji o dya'c'üji c'ü ja rgui pëpqueji c'ü . Nguec'ua sö rí zopcjeji dya yo nte , 'ñe rí pãrãgueji dya na jo , ja ga cja Mizhocjimi . O dya'c'üji a cjanu Mizhocjimi , na ngueje bübü in mün'c'eji dya e Jesucristo .
45015030	Recommendation	Mi cjuarmats'ügöji rí ö'tc'üji rí pjöxcüji rí dyötcöji Mizhocjimi co texe in mü'büji na ngue c'ü rgá ejmegöji e Jesucristo c'ü ín Jmuji . Xo rí dyötcöji Mizhocjimi na ngue c'ü o dyacüji o̱ Espíritu c'ü rá pötca s'iyaji .
43007020	Violence	O ndünrü c'ua c'o nte , o xipjiji : ― Nu'tsc'e , bübü demonio cja in mü'bügue . ¿ Cjó ngue c'ü ra jyonc'ü ra mbö'tc'ü ?
45003025	Grace	Mi jinguã , Mizhocjimi mi pësp'i na puncjü paciencia c'o mi cja na s'o . Nguec'ua cãrã c'o mi mama c'ü dya mi cjapü ngüenda Mizhocjimi zö mi cja na s'o c'o nte . Pero nudya , ya jítscöji Mizhocjimi c'ü ra castigao c'o cja na s'o . Na ngue Mizhocjimi o ndũtü e Jesucristo c'o ín nzhubügöji , o pjödü o̱ cji va ngõtcüji c'o . Nguec'ua , 'ma cjó c'o ra 'ñench'e o̱ mü'bü e Jesucristo , Mizhocjimi ra perdonao o̱ nzhubüji .
43018018	Description	Nuc'ua c'o mbëpji 'ñe c'o policía nde mi böbüji nu . Vi 'ñõrüji chjeme na ngueje ma së'ë . Ma pa't'üji . Anguesji nde mi dyoji e Pedro ma pa't'üji cja sivi .
49006011	Recommendation	E Satanás c'ü dya jo , me jodü ja rga dyoncüji c'ü dya cja rá cjaji c'ua ja nzi ga ne Mizhocjimi . Pero Mizhocjimi me dacüji ja rga sö rá zëzhiji . 'Na xondaro je'e c'ü pjötpü o̱ cuerpo cja chũ . Xo ga cjanu Mizhocjimi me dacüji c'ü rgá zëzhiji , ngue c'ua , dya ra ndõcüji c'ü dya jo .
43013037	Faith	O ndünrü c'ua e Pedro : ― Nu'tsc'e , ín Jmuts'ügö , ¿ jenga dya ra sö rá mëgovi dya ? Nutscö rá nzhötsjëjë ngue c'ua ra mbötcüji c'ü dya ra mbö'tc'ügueji .
50004007	Faith	Nuc'ua Mizhocjimi ra tsja'c'üji ra söya in mü'bügueji c'ü dya pje rí tsjijñiji , na ngue i̱ṉ 'natjoji co e Jesucristo . Me na nojo Mizhocjimi . Dya cjó sö ra mbãrã ja ga tsjacüji rá mäjäji cja ín mü'büji .
59003009	Faith	Bübüzgöji c'o mama co o̱ ne'e c'ü me na jo Mizhocjimi c'ín Tatagöji . Pero xo sadüji yo nu minteji . Nguec'ua chjëntjui c'ü ro zadüji Mizhocjimi . Na ngueje Mizhocjimi o ngambgöji c'ü ixi nza cjatjozgöji angueze .
46005010	Sin	Pe i̱ṉ cjijñiji ró xi'tsc'öji c'ü dya rí ñaji yo dya cjuarma c'o cja na s'o . Pero dya ngue c'ü ró xi'tsc'öji . Na ngue 'ma dya rí ñaji yo dya cjuarma , ¿ ja rgá sö rí chõmüji , ja rgá sö rí pögueji , ja rgá sö rí minc'eji ? Na ngue cja yo dya cjuarma , na puncjü c'o tsãjã o ndixũ , 'ñe na puncjü c'o me nepe c'o pë's'i nu minteji . Xo na puncjü c'o me pjëchi ja ga dyonpü nu minteji , ngue c'ua pje c'o tjënbiji o pje c'o jünbüji . Xo na puncjü c'o ma't'ü o ts'ita .
44026009	Sin	O sido o ña e Pablo o xipji c'e rey : ― 'Ma ot'ü mi nugö na ü c'o mi creo e Jesús c'ü mi menzumü a Nazaret , mi cjapü ra sufreji . Mi pëzhgö je ga cjanu ma ne Mizhocjimi .
61002014	Sin	Texe 'ma jandaji 'na ndixũ , me neji ra tsjaji c'ü na s'o . Dya söyaji , sido cjaji c'o na s'o . Onpüji c'o nte c'o dya creo Mizhocjimi co texe o̱ mü'büji , ngue c'ua xo ra tsjaji a cjanu c'o na s'o . Me pãrã ja ga zopjüji c'o , ngue c'ua ra ndeñeji co anguezeji ra unüji o ofrenda . Me na s'o anguezeji ; Mizhocjimi ra tsjapü ra ma sufreji .
43010012	Description	Pero 'ma cjó c'o ts'õ't'ü ra mbörü c'o ndënchjürü , dya ra mbörü na jo c'o , na ngueje dya exi ngue o̱ cjaja c'o ndënchjürü . Nguec'ua 'ma ra jñanda rva ẽjẽ e mindyo , exta zogü c'ua c'o ndënchjürü , ra c'ueñe ra ma . Nguec'ua c'e mindyo ra pënch'i c'o ndënchjürü , nde ra mböt'ü c'ua c'o .
59001019	Recommendation	Rí s'iyats'üji cjuarma . Nguec'ua rí xi'tsc'öji rí dyäräji na jo o̱ jña Mizhocjimi i̱ṉ texeji . Dya ts'i rgui chjünrüji jña c'o va ẽ in pjeñetsjëji . Dya xo ra ünc'eji rgui dyäräji c'ü o̱ jña .
46009014	Recommendation	Je xo ga cjatjonu va manda c'ín Jmugöji , nu c'o zopjü yo nte ga xipjiji ja rgá sö ra jogü o̱ mü'büji , ni jyodü ra ch'unü c'ü ra ziji , na ngue xipjiji o̱ jña Mizhocjimi .
43012046	Grace	Ró ẽjẽ cja ne xoñijõmü ; nguetscö e jya's'ü . Texe c'o ench'ezügö cja o̱ mü'büji , dya ra nzhodüji cja bëxõmü .
43005014	Description	Nu c'e ndajme c'ua , e Jesús o chöt'ü c'e bëzo a mbo cja c'e templo . O xipji : ― Jñanda dya , xã . Ya o jots'ü dya . Dya cja rí tsja dya c'o na s'o . 'Na pje ne ra ts'a'c'ü c'ü xenda rí sufrido .
46016014	Recommendation	Texe c'o rí tsjaji , rí s'iyaji yo nin minteji .
43014015	Recommendation	’ Nu 'ma i̱ṉ s'iyazüji , rí tsjaji yo rí mandats'ügöji .
58012025	Recommendation	Nguec'ua rí pjötpügueji ngüenda c'ü rí dyätäji Mizhocjimi c'ü zocöji . Nu c'o ín mboxpaleji , 'ma o ch'unüji c'o o̱ mandamiento Mizhocjimi , dya go ne go dyäräji . Nguec'ua Mizhocjimi o tsjapü o sufreji , maco nguextjo va cja ne xoñijõmü c'ü vi sjipjiji c'o . Pero nudya , Mizhocjimi ya ndäjä 'naja c'ü vi 'ñeje a jens'e . Nguec'ua 'ma rá jünpügöji o̱ jña e Jesús ja va 'ñe ndũ , cja rrũ yönbüji c'ü , ¿ ja rga möcjöji 'ma , c'ü dya pje ra tsjacöji Mizhocjimi ? Nu 'ma ga cjanu , xenda rá sufregöji 'ma que na ngue c'o ín mboxpaleji .
48004008	Sin	'Ma dya be mi pãrãgueji Mizhocjimi , mi nza cjatjotsc'eji mbëpji , na ngueje me mi sũgueji yo ts'ita , mi cjaji c'o o̱ mandamientoji . Maco dya Mizhocjimi yo .
44003026	Grace	Mizhocjimi o 'ñeme e Jesús . Nutscöji rí menzumüji a Israel , nguetscöji ot'ü o ẽ zocüji , ngue c'ua rá jëziji c'o na s'o , ra nzhogü ín mü'büji cja Mizhocjimi . A cjanu ra intsjimizüji . Nguec'ua rí xi'tsc'öji ni jyodü rí dyätpäji dya o̱ jña e Jesucristo , ra nzhogü in mü'büji cja Mizhocjimi , eñe e Pedro .
44010039	Violence	Nutscöjme rí apóstolejme ró jandajme c'o o tsja e Jesús a Jerusalén , 'ñe texe yo ja cãrã c'o ín menzumügöjme a Israel . Nuc'ua o ndät'äji e Jesús cja ngronsi va mbö't'üji .
46001010	Recommendation	Rí ö'tc'ügöji cjuarma , c'ü ri 'natjo jña c'ü rí ñagueji , dya rí söji o jña . Na ngue je ga cjanu ga mandazüji e Jesucristo c'ín Jmugöji . Dya xo rí xõgueji cja yo nin cjuarmaji . Nu c'ü rí tsjagueji , rí pötqui ñeji ngue c'ua ri 'natjo pjeñe c'ü rí tsjijñigueji , 'ñe c'ü rí tsjagueji .
51001021	Sin	Nu'tsc'eji , dya mi pãrãgueji Mizhocjimi . Me mi nugueji na ü Mizhocjimi . Me mi cjagueji c'o na s'o . Pero nudya , ya tsja Mizhocjimi ngue c'ua dya cja i̱ṉ nuji na ü dya c'ü .
55002022	Recommendation	'Ma cja t'itjo 'na nte , bübü na puncjü c'o na s'o c'o ne ra tsja . Nu'tsc'e , dya rí tsjague c'o , ni rí tsjijñi c'o . C'ü rí tsjague , sido rí tsjague na jo , y rí sido rí 'ñejme e Jesucristo . Sido rí s'iyague yo nte . Xo 'ñe , sido rí dyocjeji c'o ma't'ü Mizhocjimi c'o xo xõgü cja c'o na s'o . Rí tsãrãgueji na jo nu c'o cjuarma c'o .
51003001	Faith	Nu'tsc'eji i̱ 'natjoji co e Cristo 'ma o te'e , 'ñe 'ma o ma manda cja o̱ jodyë Mizhocjimi c'ü bübü a jens'e . Nguec'ua jyodügueji dya , co texe in mü'büji rí tsjaji c'ua ja nzi ga ne e Jesucristo .
66008007	Violence	Nuc'ua c'ü ot'ü anxe o mbë'bi o̱ trompeta . Nuc'ua o jyäbä c'ua o ngündo 'ñe o sivi c'o mi chjanavi o cji'i . Je jyäbä cja ne xoñijõmü . C'ü na jñi parte ne xoñijõmü o ndë'ë . Xo o ndë'ë c'ü ni zö na jñi yo za'a . Xo o ndë'ë texe yo pjindyo .
66011017	Faith	O mamaji a cjava : Nu'tsc'e Mizhocjimi , ín Jmuts'üjme , me na zë'ts'i , i̱ṉ cja texe c'ua nzi gui ñe'e . Exmi bübütjogue y i̱ṉ bübügue . Rí da'c'üjme na pöjö na ngueje i̱ jizhigue c'ü me na zë'ts'i , nguextjots'ü i̱ṉ mandague .
43004010	Grace	O ndünrü e Jesús , o xipji : ― Nu 'ma ri pãrãgue c'ü unü Mizhocjimi 'ñe cjó je nguetscö c'ü xi'ts'i , “ Dyacü ts'iquë ndeje rá si ” , nu'tsc'e ri dyötcü , nuc'ua ro da'c'ügö ndeje c'ü sido rí bübütjo , eñe e Jesús .
51003004	Grace	Pero 'ma ra ẽjẽ na yeje e Jesucristo ; c'ua ja rga jandaji angueze , je xo rgá jñandgagöji a cjanu . Rí bübütjogöji na ngueje e Cristo bübü cja ín mü'bügöji .
43020031	Faith	Nu c'o ya t'opjü dya va , t'opjü ngue c'ua rí 'ñejmeji e Jesús ngueje e Cristo c'ü o̱ T'i Mizhocjimi . A cjanu , nu 'ma rí 'ñench'eji in mü'büji e Cristo , angueze ra dya'c'üji c'ü sido rí bübütjoji co Mizhocjimi .
62004006	Faith	Nutscöjme rí apóstolejme , ngueje Mizhocjimi c'ü 'ñünngü ín mü'büjme rí zopcjöjme yo nte . Nu c'o pãrã Mizhocjimi , ätcäjme . Nu c'o dya ngue o̱ t'i Mizhocjimi , dya ätcäjme c'o . Ngue c'ü rgá pãrãgöji c'o 'ñünbü o̱ mü'bü o̱ Espíritu Mizhocjimi c'ü na cjuana , 'ñe c'o 'ñünbü o̱ mü'bü e Satanás c'ü dya jo c'ü na mbëchjine .
65001012	Description	Bübü 'ma 'natjo c'ua i̱ṉ jmurüji i̱ṉ sigueji o xëdyi . A cjanu i̱ṉ jizhgueji c'ü i̱ṉ pötqui s'iyaji . Pero c'ü cja'a c'o xöpüte , ix 'na tsetjo . Na ngueje dya respetaoji , me ñõnüji me siji o xëdyi ; nguetsjëji anguezeji pjörütsjëji . Anguezeji chjëntjui nza cja 'na ngõmü c'ü 'ñetse ra 'ñeje dyebe pero nzhodütjo ga cjogü ga ndunü e ndajma . Xo chjëntjui nza cja o ndora c'o dya quis'i , zö ya zädä c'o pa c'o ra nguis'i . Nguec'ua ra ts'ü's'üji co texe o̱ dyü'ü c'o , nza cja 'ma ya rví dyot'ü . Porque dya quis'i c'o . Je xo rga cjatjonu c'o na s'o ga xöpüte .
44005015	Description	Nguec'ua mi pjongüji c'o mi sö'dyë , mi cö's'üji o ngama 'ñe o pjinguã , mi pa cöbüji cja 'ñiji . Nguec'ua 'ma ro cjogü e Pedro , xa'ma ro ndöt'ü c'ü o̱ xõrü cja c'o mi sö'dyë ro jogüji .
49006016	Faith	'Na xondaro jün 'na escudo ngue c'ua , dya ra chöt'ü c'o flecha c'o ya ri tjë'ë c'o ra pana c'o enemigo . Je xo ga cjatsc'eji nu , sido rí 'ñejmeji e Jesucristo c'ü o ndin'tsc'igueji in mü'bügueji . A cjanu , dya ra ndõ'c'üji e Satanás c'ü me jonnc'ü ja rgá ndõ'c'üji .
51003023	Recommendation	Texe c'o rí tsjagueji , tsjaji co texe in mü'büji . Dya nguextjo yo nte yo i̱ṉ pëpiji ; xo 'ñe e Jesucristo c'ü ngueje ín Jmugöji , xo i̱ṉ pëpiji .
58012016	Recommendation	Rí pjötpüji ngüenda c'ü dya cjó ri bübütsc'eji hermano c'ü ri 'ñeje c'ü 'na ndixũ , o hermana c'ü ri 'ñeje c'ü 'na bëzo . Y 'ma dya i̱ṉ chjüntüji , dya rí jyöt'üji o ndixũ . Xo rí pjötpüji ngüenda c'ü dya cjó ri bübütsc'eji c'ü ra tsja c'ua ja nzi va tsja e Esaú , ra tsjapü dya pje ni muvi c'o me na jo c'o ne ra dyacöji Mizhocjimi . E Esaú mi ngue c'ü nu ndat'i e Isaac , nguec'ua je ngue e Esaú c'ü ro intsjimiji ro tsja Mizhocjimi . Pero c'ü rví intsjimiji c'ü , o mbö'ö e Esaú por 'na mojmü o jñõnü c'ü o ch'unü ro zi .
43018040	Sin	Nuc'ua o mapjüji na yeje texeji , o mamaji : ― Nuc'ü , dya rí pjongü c'ü . Pjongü e Barrabás . Nu c'ü e Barrabás mi ngueje 'naja mbẽ'ẽ mi pö't'üte c'ü .
55003004	Sin	Ra zidyiji yo nín minteji cja c'o pje pjëzhi . C'ü ra nguijñi o̱ ñiji , ra tsjaji . Ra tsjapü me ri pãrãji . Ra tsja yo nte , dya ra mäpäji Mizhocjimi ; ra mäpäji c'o netsjëji .
50002009	Grace	E Cristo Jesús o tsja c'ü mi ne Mizhocjimi . Nguec'ua Mizhocjimi o unü o mbëzhi me na nojo a jens'e . Dya cjó bübü c'ü ra mbëzhi nza cja e Cristo Jesús . Angueze manda texe .
61001016	Description	Ró xi'tsc'öjme c'ü ra ẽjẽ na yeje e Jesucristo c'ín Jmugöji co o̱ poder Mizhocjimi . Bübü c'o mama ngue 'na bëchjine c'ü ró cjijñitsjëgöjme c'ü rí xipjijme yo nte . Pero dya je ga cjanu . Na ngueje ró nu'ujme c'ü me na nojo e Jesucristo .
61003016	Sin	Texe cja yo carta yo opjü e Pablo , xo mama a cjanu nu yo rí xi'tsc'öji . C'o jña c'o mama angueze , bübü c'o na s'ëzhi rga pãrãgöji . Nguec'ua c'o yembeñe c'o dya nda pãrã o̱ 'ñiji Mizhocjimi , 'ma xörüji c'o o dyopjü e Pablo , dya pãrãji ja c'o nzi va nguijñi e Pablo ; nan'ño ga nguijñiji . Je xo ga cjanu ga xörüji texe yo o̱ jña Mizhocjimi . Nguec'ua ga bëzhiji .
44014014	Description	E Pablo 'ñe e Bernabé 'ma mü o mbãrãvi c'ü mi ne ro tsja c'o nte , o cjuan'divi o cjogüvi a nde nu ja mi cãrã c'o nte . O ts'üdü o̱ bituvi , o mapjüvi c'ua na jens'e o mamavi :
45015008	Faith	Rí mangö e Cristo o tsja mböxte cja yo menzumü a Israel ngue c'ua ro mbãrã yo nte c'ü na cjuana c'ü mama Mizhocjimi . O tsja mböxte ngue c'ua ro zädä c'ü vi xipji Mizhocjimi c'o ín mboxatitajme .
59001026	Sin	'Ma cjó c'o pëzhits'üji na jo ga ma't'ü Mizhocjimi , pero 'ma dya pjötpü ngüenda c'o jña c'o pedye a ne'e ga xipji yo nu minteji , dya jo c'ü cjijñi 'ma c'ü . Na ngueje dya cjuana . Na ngue dya pje ni muvi c'ü ni mama ma't'ü Mizhocjimi c'ü .
43015020	Recommendation	Mbeñeji c'e jña'a c'ü ró xi'ts'iji : “ 'Naja mbëpji dya xenda na nojo que na ngueje o̱ lamu . ” Nu 'ma ya nugöji na ü , me träcjäji , xo 'ñetsc'eji xo ra nugöji na ü , ra ndräc'äji . 'Ma o dyätcägöji c'o ró xipjiji , xo ra dyä'tc'ägueji c'o rí xipjiji .
43008031	Faith	O xipji c'ua e Jesús c'o nte a Israel c'o ya vi 'ñejme angueze : ― 'Ma sido rí 'ñejmeji yo jña yo rí ña'a , nu'ma , na cjuana i̱ṉ ätcöji 'ma .
44007011	Description	’ O ẽjẽ c'ua 'na tjijmi texe a Egipto , 'ñe texe a 'ñeva nu ja mi xiji Canaán c'o pa c'o . Me mi sufre c'o nte . C'o ín mboxatitagöji mi ojtjo pje ro ziji .
63001004	Faith	Me rí mäcjö na ngue rí unnc'ö ngüenda bübü ja nzi c'o in ch'igue c'o nzhodü cja c'e 'ñiji c'ü na cjuana , cjaji ja c'o nzi va xitscöji Mizhocjimi c'ín Tataji .
54005008	Faith	C'o ejme Mizhocjimi , ni jyodü ra mbös'üji c'o cãrã o̱ ngumü 'ñe c'o 'ñaja o̱ dyoji . 'Ma cjó c'o dya pjös'ü c'o o̱ dyoji , dya ejme na jo 'ma c'ü . Maco c'o dya ejme , pjös'üji c'o o̱ dyoji .
58010022	Faith	C'ua ja nzi va tsja e Moisés o xis'i c'o mböcjimi o̱ cji c'o animale ngue c'ua ro 'nintspi c'o , je xo ga cjazgöji dya nu , Mizhocjimi ya ndintscöji ín mün'c'öji dya . Y c'ua ja nzi ma xaja c'o mböcjimi ngue c'ua ro chjintsitsjëji o̱ cuerpoji , je xo ga cjazgöji dya nu , ró jigöji rvá jizhgöji c'ü ya 'nintscöji dya ín mün'c'öji . Nguec'ua ni jyodü rá chëzhgöji dya a jmi Mizhocjimi co texe ín mün'c'öji , y rá junt'ü ín mün'c'öji c'ü ra recibidozüji dya c'ü .
48001023	Description	Pero mi äräji c'o mi mama c'o o̱ dyoji : “ E Pablo dya mi ne cjó ro 'ñench'e o̱ mü'bü e Jesucristo . Nguec'ua mi cjacüjme rá sufrejme y me mi ne ro mbötcüjme . Pero nudya , e Pablo xipji dya yo nte xo ra 'ñench'e o̱ mü'büji e Jesucristo ” , mi eñe c'o cjuarma ma xipjiji c'o o̱ dyoji .
44027034	Recommendation	Nguec'ua rí xi'tsc'öji rí sigueji dya o xëdyi ngue c'ua rí zëzhiji . Nguec'ua , dya rí chũgueji ni pje rí tsjaji , eñe .
66002003	Faith	I̱ṉ sufridogueji na puncjü , na ngue c'ü ni 'ñejmezüji . Pero dya tõgüts'üji .
56002002	Recommendation	Rí xique yo cjuarma yo ya tita ra mbörütsjëji ja rgá mimiji , ra mimiji na jo ngue c'ua yo nte ra respetaoji c'o . Xipjiji ra nguijñiji na jo o̱ pjeñeji , 'ñe ra sido ra 'ñejmeji Mizhocjimi . Xo rí xipjiji ra s'iyaji na jo yo nu minteji . Zö pje ra sufreji , xipjiji c'ü dya ra tõgü o̱ mü'büji , ra sidoji Mizhocjimi .
44017030	Recommendation	'Ma ot'ü , Mizhocjimi mi pësp'i na puncjü paciencia c'o mi ma't'ü yo ts'ita . Na ngue dya mi pãrãji . Pero nudya , mama Mizhocjimi c'ü ni jyodü ra nzhogü o̱ mü'bü texe yo cãrã cja ne xoñijõmü .
43019025	Description	Mi cãrã a jmi cja o̱ ngronsi e Jesús , c'ü nu nana cja na 'ñe c'ü nu cjũjuë c'ü nu nana . Xo mi bübü nu e María c'ü nu su e Cleofas , 'ñe e María Magdalena .
66019013	Description	Mi je'e 'na bitu c'ü vi ngant'aji cja cji'i . Nu c'ü o̱ tjũ'ũ c'ü , ngueje o̱ Jña Mizhocjimi .
46008009	Recommendation	Sö rí sigueji c'o ts'ingue c'o vi bäsp'ä cja yo ts'ita . Pero bübü cjuarma c'o dya be pãrã cjo na jo xe ra ziji cjo jiyö . Nguec'ua rí pjötpügueji ngüenda c'ü dya rí tsjapqueji ra tsja c'o na s'o anguezeji c'ü ra ziji .
44013034	Grace	Mizhocjimi xo mama : “ Rá intsjimits'ü ja c'o nzi rvá xipjigö e David . ” C'ü vi mama a cjanu Mizhocjimi , ngue c'ü ro tsjapü ro te e Jesús , c'ü dya ro dya'a o̱ cuerpo .
43014020	Faith	Nu'tsc'eji , 'ma ra zädä c'e pa'a c'ü ra ẽjẽ o̱ Espíritu Mizhocjimi , rí pãrãji je rí bünc'öbe mi Tata . Xo rí pãrãji i̱ṉ bünc'eji co nutscö , 'ñe nutscö rí bünc'ö cja in mü'bügueji .
62002003	Faith	'Ma rá cjaji ja c'o nzi va mama e Jesucristo , nu'ma , ra sö rá pãrãgöji c'ü rí 'natjoji co Mizhocjimi .
43008024	Sin	Nguec'ua ró xi'ts'iji : “ Rí chũgueji na ngue c'o in nzhunc'eji c'o i̱ṉ tũgueji . ” Na ngueje 'ma dya rí 'ñejmeji nguezgö extí bübü , c'o nzhubü c'o i̱ṉ tũji ngue c'o je rgui chũji c'o .
66017006	Sin	Nuc'ua ró unü ngüenda c'ü e ndixũ , nza cja c'ü o tĩ'ĩ na ngueje c'ü vi pjönbü o̱ cji c'o o̱ nte Mizhocjimi . Nuc'o vi mbö't'üji c'o , na ngueje mi zopjüji yo nte mi xipjiji ja ga cja e Jesucristo . Nu c'e ndixũ chjëntjovi c'ü vi zi o̱ cji c'o o̱ t'i Mizhocjimi . Me mi mäjä c'e ndixũ . 'Ma ró jandagö c'e ndixũ , dya mi pãrãgö pje ne ro mama .
58012017	Description	I̱ṉ pãrãgueji ja va tsja c'ua e Esaú . O mezhe c'ua e Esaú mi ne c'ü ro intsjimiji c'ü . Pero Mizhocjimi dya go ne a cjanu . Me go huë'ë c'ua e Esaú , 'na xe ro sö ro intsjimiji c'ü . Pero dya cja sö .
43007012	Description	Na puncjü nte c'o me mi tsjojne mi mamaji ja cja mi cja e Jesús . Mi cãrã c'o mi mama : “ Na jonte c'e bëzo c'ü . ” Nu c'o dyaja mi mamaji : “ Dya jonte c'ü . Onpü yo nte . ”
44011021	Faith	Mizhocjimi o mbös'ü anguezeji o zopjüji na jo c'o nte . Nguec'ua c'o dya mi menzumü a Israel , na puncjü c'o o jyëzi c'o mi creoji , o 'ñench'e o̱ mü'büji e Jesucristo c'ín Jmugöji .
52002004	Faith	Ngue Mizhocjimi o dyacöjme ne bëpji nu rgá zo'c'öjme , na ngueje o nutcügöjme c'ü rí cjacjuanajme . Nguec'ua rvá 'ne zo'c'öjme . Dya ngue c'ü rvá 'ne xi'tsc'öjme jña c'o rvi mäcjeji , pero c'ü rví mäjä Mizhocjimi c'ü pãtcã ín mün'c'öjme .
46015057	Grace	Pero rí unngö 'na pöjö Mizhocjimi . Zö rá tũji , pero ra tsjacüji Mizhocjimi rá tetcjöji na yeje . Na ngue o ndũ e Jesucristo c'ü ín Jmugöji va ngõtcüji ín nzhunc'öji , cjanu o tetjo c'ua na yeje .
54005005	Faith	C'e ndixũ c'ü dya cjó 'ñeje , junt'ü o̱ mü'bü nguextjo Mizhocjimi ra mbös'ü . Nguec'ua sido ötü Mizhocjimi zö xõmü zö ndempa .
43016024	Grace	Dya be i̱ṉ nänngäji ín chjũgö c'ü pje ni dyötüji mi Tatagö . Dyötüji dya . Texe nde ra dya'c'üji , ngue c'ua me ra mäjä in mü'büji .
46007021	Recommendation	Nu 'ma ngue o̱ cjatsc'eji 'na hacendado 'ma mü o 'ñünnc'ü in mü'büji Mizhocjimi , dya rí pë'sc'eji ndumü zö rí sido ri ngue'tsc'eji o̱ cjats'üji c'e hacendado c'ü . Pero 'ma ra sö rí reglaji ngue c'ua rí pedyegueji libre , rí tsjaji 'ma . Xenda na jo ga cjanu .
65001019	Sin	C'o na s'o ga xöpüte , xõcüji yo cjuarma . Bübütsjëji o̱ mü'büji , dya bübü o̱ Espíritu Mizhocjimi a mbo o̱ mü'büji .
48001006	Sin	'Ma ró zo'c'öji , o 'ñünnc'eji in mün'c'eji Mizhocjimi o jí'tsc'eji c'ua ja va s'iyatsc'eji e Cristo va ndũ . Nguec'ua vi 'ñench'e in mün'c'eji e Jesucristo . Pero nudya va ẽtsc'eji c'o nan'ño ga zo'c'eji ; dya xi'tsc'eji c'ü nguextjo e Cristo ra salvatsc'eji . Nguec'ua i̱ṉ yembeñeji ; i̱ṉ ne rí creoji c'e jña c'ü xi'tsc'eji c'o nan'ño xöpüte . ¿ Jenga me ts'i ni jyëzgueji a cjanu c'e jña c'ü o dya'c'eji Mizhocjimi c'ü ja ga cja e Cristo ? Mi cjapcö mi nzhodügueji na jo cja o̱ 'ñiji e Cristo . C'e jña c'ü i̱ṉ ne rí creoji , dya ngue c'ü ra 'ñempc'eji libre cja c'o na s'o .
58012014	Recommendation	Me rí jyodüji ja rgui tsãrãgueji na jo texe yo nte . Xo rí jyodüji rí tsjaji c'ua ja nzi ga ne Mizhocjimi c'o na jo . 'Ma jiyö , dya ra sö rí pãrãji 'ma na jo ja ga cja angueze , y dya ra sö rí ma minc'eji co angueze .
43021006	Description	E Jesús o xipjiji c'ua : ― Pät'äji dya c'e red a ma cja in jodyëji cja e bü'ü , ngue c'ua rí chöt'üji . Nuc'ua o mbät'äji c'ua . Nuc'ua , dya cja mi sö ro ngüs'üji na ngueje me ma puncjü c'o jmõ'õ c'o vi ngãjãji .
46007019	Recommendation	C'ü ni circuncidaoji 'na nte , dya ni muvi c'ü . Dya xo ni muvi c'ü dya ni circuncidaoji . C'ü na cjuana ni muvi , ngue c'ü rá cjaji c'ü mandazüji Mizhocjimi .
45012008	Recommendation	C'o o ch'unü ra zopjü yo cjuarma , ra zopjüji na jo o̱ jña Mizhocjimi . Nu c'o ra unü c'ü pje nde pë's'i , ra unü co texe o̱ mü'bü . Nu c'o o ch'unü ra tsja xo'ñi cja o̱ bëpji Mizhocjimi , ra mbötpü ngüenda ra tsja c'ua ja nzi ga ne Mizhocjimi . Nu c'ü pjös'ü c'o pje ni jyodü , ra mäjä rgá mbös'ü .
44019002	Faith	Cjanu o xipjiji c'ua : ― 'Ma i̱ creogueji , ¿ cjo o ẽjẽ o̱ Espíritu Mizhocjimi cja in mü'bügueji ? O ndünrü c'ua anguezeji o mamaji : ― Dya rí äräjme cjo bübü o̱ Espíritu Mizhocjimi .
53003014	Recommendation	'Ma cjó c'o dya ra dyätcäjme yo jña yo ró xi'ts'ijme cja ne carta , ixtí unnc'eji na jo ngüenda cjó ngueje , ngue c'ua dya rí dyoji c'o . Xa'ma ra tseje c'o .
46015050	Sin	Bübü c'ü rá xi'tsc'öji cjuarma . Co nín cuerpogöji nu bübüzgöji dya , dya ra sö ra ch'acöji c'ü rá sätc'öji nu ja manda Mizhocjimi . Na ngueje nín cuerpogöji , bübü ts'ingue , 'ñe o cji nu . Co nín cuerpogöji , dya sö ra ch'acöji dya c'ü rá sät'äji nu ja dya pje dya'a . Na ngueje nín cuerpogöji , dya'a nu .
43006027	Recommendation	C'e jñõnü c'ü rí sigöji , tjezetjo c'ü . Nguec'ua , dya me rí jyonnc'eji c'o . Jyodüji c'e jñõnü c'ü dya ra tjeze , c'ü sido rí bübütjoji . Nutscö rvá ẽcjö cja Mizhocjimi , nguetscö rá da'c'üji c'e jñõnü c'ü sido rí bübütjoji . Mizhocjimi c'ü mi Tatagö ya jizhi c'ü o ndäcjä rá da'c'eji a cjanu .
59004003	Sin	O 'ma jiyö , i̱ṉ ötqueji ra dya'c'eji c'o na jo'o ngue c'ua rí mäjä rgui tsjaji c'ua ja nzi gui ñetsjëji . Nguec'ua dya ga dya'c'üji .
49005020	Faith	Texe c'o ra tsja'c'üji , pero sido rí unügueji na pöjö . 'Ma rí unüji na pöjö Mizhocjimi rí ñädägueji e Jesucristo c'ü ín Jmugöji .
48003006	Faith	Je xo va cjatjonu e Abraham mi jinguã , o 'ñench'e o̱ mü'bü Mizhocjimi , o creo c'ü ro tsja c'ua ja nzi va xipji . Nguec'ua va mama Mizhocjimi c'ü dya cja mi tũ o̱ nzhubü e Abraham .
66021023	Grace	Nu c'ü e jñiñi , dya ni jyodü e jyarü ne xo ri ngue e zana c'ü ra jya's'ü nu . Mizhocjimi 'ñe e Jesucristo c'e Ts'imë me na zövi ; y nguetsjëvi jya's'üvi .
45008009	Faith	Pero nu'tsc'eji i̱ṉ ätäji o̱ Espíritu Mizhocjimi c'ü bübü in mü'büji . Dya i̱ṉ cjaji c'ü i̱ṉ netsjëji . Nu c'ü dya bübü o̱ Espíritu e Cristo cja o̱ mü'bü , dya je 'ñeje e Cristo c'ü .
45011023	Faith	Xo nzitjo nu c'o menzumü a Israel , 'ma ra nzhogü o̱ mü'büji ra 'ñejmeji Mizhocjimi , xo ra chäcä Mizhocjimi anguezeji . Na ngueje Mizhocjimi me na zëzhi . Sö ra chäcätjoji na yeje .
66014005	Description	Nuc'o , sido mi mamaji c'o na cjuana . Dya pje bübüji c'ü na s'o a jmi Mizhocjimi .
44024014	Faith	Nutscö na cjuana rí creogö c'e jña c'ü cja jizhi Mizhocjimi . Nujyo ín menzumügöjme , mamaji c'ü nan'ño rgá creogö dya . Pero dya cjuana c'ü mama yo . Na ngue rí ma't'ügö Mizhocjimi c'ü mi ma't'ü c'o ín mboxatitagöjme . Rí creogö texe c'o mama c'o ley , 'ñe texe c'o o dyopjü c'o profeta .
45013008	Recommendation	Dya cjó pje rí chũsp'üji ngüenda . Pero rí pötqui s'iyaji . C'ü ra s'iya nu minteji , cja'a c'ü mama o̱ ley Mizhocjimi .
66016009	Sin	Nuc'ua me mi tjë'ë c'ua yo nte na ngueje c'ü me ma zëzhi e jyarü . Pero dya nzhogü o̱ mü'büji c'ü ro ma't'üji Mizhocjimi c'ü me na nojo . C'ü o tsjaji , o zanmbüji c'ua o̱ tjũ Mizhocjimi c'ü me na zëzhi c'ü vi pejñe c'o castigo .
66021012	Description	Xo mi pë's'i 'naja ndüngumü c'ü me ma nojo , 'ñe me ma ndã . Mi ti'i doce ngoxtji . Nzi 'naja ngoxtji mi bübü 'na anxe . Cja c'o ngoxtji mi juns'ü o̱ tjũ c'o doce o̱ t'i e Israel .
48003013	Grace	Nguec'ua ixi jñetse cja c'e ley c'ü ro tsjacüji Mizhocjimi ro ma sufreji , na ngueje dya sö ro cumpleji texe c'o mama cja c'e ley . Pero Mizhocjimi o tsjapü o sufre e Cristo c'ü ro ma sufregöji , ngue c'ua dya cja xe ni jyodü rá ma tũji . C'ü rgui unnc'eji ngüenda c'ü ngue Mizhocjimi o tsjapü o sufre e Cristo , ngue c'e jña c'ü je t'opjü ga cjava : “ Mizhocjimi je ngue c'ü cjapü ra sufre 'ma cjó c'o ra sufre rgá ndũ cja ngronsi ” , eñe o̱ jña Mizhocjimi .
48001013	Sin	Ya ró xi'tsc'öji ja ga cja rmá minc'ö 'ma dya be mi ejmegö e Cristo . Mi cjagö ín chjũrügöjme nutscöjme rí menzumüjme a Israel . Ró xi'tsc'öji c'ü me mi cjapcö ra sufre c'o o̱ nte Mizhocjimi c'o mi jmurü mi ma't'üji e Jesucristo . Y me mi cjagö ro chjotcö c'o .
66020002	Description	Nuc'ua o zürü c'ua c'ü e trac'ijmi c'ü ya me mezhe , c'ü ngueje e Satanás c'ü dya jo . Cjanu o ndün't'ü co cadena c'ü ro mezhe 'na mil o cjë'ë .
44008009	Description	A Samaria mi bübü 'na bëzo c'ü mi chjũ e Simón . Ante c'ü ro ma nu e Felipe , mi sëro e Simón mi cja c'o me na nojo c'o nunca mi janda c'o nte . Mi cjapü me ma nojo .
50003010	Faith	Rí negö rá pãrãgö texe c'ua ja ga cja e Cristo . Mizhocjimi me na zëzhi . O tsjapü o te'e e Jesucristo 'ma ya vi ndũ . O te'e ngue c'ua ra dyacüji c'ü rá bübütjoji . Nguec'ua rí negö dadyo rga mimigö dya . O sufrido e Jesucristo ; nguec'ua nuzgö , rí ne rá ätägö c'ü , zö xo rá sufridogö . Dya cja xo rí negö ra mandazü yo nzhubü , na ngueje o ndũ e Jesucristo va ngõtcüji ín nzhubüji .
54005022	Recommendation	Dya ts'i rgui juajnü c'o tita c'o ra manda cja yo cjuarma ; ot'ü rí ñu'u cjo bübü na jo . Na ngueje 'ma rí juajnügue 'na tita c'ü cja na s'o , xo i̱ṉ pë's'i in s'ocügue . Nu'tsc'e xo ni jyodü rí tsjague c'o na jo .
56002003	Recommendation	Je xo rga cjanu yo nita . Xique anguezeji ra zũji Mizhocjimi rgá mimiji na jo . Xipjiji c'ü dya ra xos'üji o bëchjine . Xipjiji c'ü dya ra tĩji . Xipjiji ra jizhiji 'na tjũrü c'ü na jo .
46007038	Recommendation	Nu c'ü ra chjüntpü c'ü nu xunt'i , na jo cja'a c'ü . Nu c'ü dya ra chjüntpü c'ü nu xunt'i , xenda na jo c'ü cja'a c'ü .
59001022	Recommendation	Dyätäji o̱ jña Mizhocjimi . Dya rí dyärätjoji , cja ndo rrĩ jyëzitjoji . Na ngue 'ma i̱ṉ cjijñiji c'ü dya pje ni jyodü nguextjo c'ü rí dyärätjoji , dya i̱ṉ cjijñiji na jo 'ma . Na ngueje dya cjuana .
43007001	Violence	'Ma o nguarü yo , mi nzhodü e Jesús a Galilea . Dya mi ne ro nzhodü a Judea , na ngueje mi cãrã nu , c'o mi ne ro mbö't'üji e Jesús .
46001030	Grace	Nu'tsc'eji bübü in mün'c'eji dya e Cristo ; nguec'ua i̱ṉ pãrãgueji ja ga cja Mizhocjimi . Rí pãrãgöji c'ü o ngõtcüji e Jesucristo c'o ín nzhunc'öji ; nguec'ua dya cja rí tũji c'o . Xo rí pãrãgöji c'ü sido pëpji cja ín mü'büji ngue c'ua xenda rá cjaji c'ua ja nzi ga ne angueze . Nguetsjë Mizhocjimi c'ü o dyacöji c'ü ni bübü ín mün'c'öji dya e Cristo .
43013005	Description	Cjanu o xich'i c'ua ndeje 'naja ts'i ndamojmü c'ü mi xindyëji . Cjanu o mbürü o mbe'chp'e o̱ ngua'a c'o o̱ discípulo . Mi tjintspi c'ua co nu c'ü o̱ bitu c'ü mi pä'bä .
44022004	Violence	Nguec'ua mi nugö na ü c'o mi tëpi o̱ 'ñiji e Jesús , mi negö c'ü ro mbö't'üji texeji . Mi mandagö ra ndün't'üji o cadena cja rrũ pant'aji a pjörü , zö mi bëzo zö mi ndixũ .
43007043	Description	Nuc'ua a cjanu , o xõgü c'ua c'o nte'e , na ngueje dya mi 'natjo o̱ pjeñeji ma nguijñiji e Jesús .
60005002	Recommendation	Nu'tsc'eji i̱ṉ pastorji , i̱ṉ chjëntcjeji nza cja o mbörü . Nguec'ua rí xi'ts'iji c'ü rí pjörüji o̱ nte Mizhocjimi c'o o dya'c'üji rí pjörüji . Dya ngue c'ü ixi cja'c'üji a fuerza rí pjörüji ; ngue c'ü rí ñegueji rí pjörüji . Dya ngue c'ü rgui pjörüji c'ü rí chõgueji o merio ; ngue c'ü rí pjörüji co texe in mü'büji .
46015056	Sin	Rí tũji , na ngueje rí cjaji c'o na s'o . Rí cjaji c'o na s'o , na ngue dya rí ne rá ätäji o̱ ley Mizhocjimi .
59005004	Sin	Mbeñeji c'o ndagrëxü c'o o pëpji cja in juancjeji . I̱ jyöt'üji ro mbë'pc'eji , pero dya i̱ tsjõtc'eji texe o̱ raya c'o . Nguec'ua anguezeji o reclamaots'üji . Y ya dyärä Mizhocjimi . Me na zëzhi angueze ra nzhocüts'üji c'o i̱ tsjapqueji a cjanu c'o in mbëpcjeji .
60002001	Recommendation	Nguec'ua rí jyëziji texe c'o na s'o . Dya cja rí pezhgueji o bëchjine . Dya cja rí tsjapqueji c'ü me na jotsc'eji a jmi yo nin minteji . Dya cja rí deseaji c'o ch'unü c'o 'ñaja . Dya cjó cja rí xosp'üji o bëchjine .
46007039	Recommendation	Dya ra sö 'na ndixũ ra jyanbüvi c'ü nu xĩra , 'ma xe büntjo . Pero 'ma ya rguí ndũ c'ü nu xĩra , ya sö ra chjüntüvi c'ü 'na bëzo 'ma . Pero ra chjüntüvi 'na bëzo c'ü xo ätpä o̱ jña c'ín Jmugöji .
55002018	Sin	Anguezevi ya xõgüvi cja c'e 'ñiji c'ü na cjuana . Mamavi c'ü ya ró tetcjöji 'ma o dyacöji nueva vida . Na jo c'ü . Pero dya nguextjo nu . Xo mamavi c'ü dya rá tetcjöji na yeje c'ü ri nuevo ín cuerpoji . Nguec'ua bübü c'o ya s'onbü o̱ mü'bü , dya cja creoji e Jesucristo .
48005006	Faith	'Ma cjó c'o bübü o̱ mü'bü e Cristo Jesús , dya ra tsja zö ya vi circuncidaoji o jiyö . Na ngueje 'ma cjó c'o ra 'ñench'e o̱ mü'bü e Jesucristo , ra sö ra s'iya yo nu minteji 'ma . Ngue c'ü ni muvi c'ü .
58005009	Grace	Na ngue c'ü vi sufre e Jesucristo va ndũ'ũ , sö angueze ra salva dya texe c'o ra sido ra 'ñejme c'ü . Nguec'ua nunca ra bëzhiji .
46016001	Recommendation	Rí xi'tsc'öji ja ga cja o merio c'o rá jmutüji rá pjös'üji c'o o̱ t'i Mizhocjimi c'o cãrã a Jerusalén . C'ua ja c'o nzi rvá xipji c'o cjuarma a Galacia , je xo rga cjanu rgui tsjagueji .
49005022	Recommendation	Nu'tsc'eji i̱ṉ ndixũji 'ma ya i̱ṉ chjüntüji , rí dyätägueji c'ü nin xĩraji . Na ngueje je ga cjanu ga ne Mizhocjimi rí tsjaji .
43008012	Faith	E Jesús o zopjütjo na yeje c'o nte . O xipjiji : ― Nguetscö e jya's'ü cja ne xoñijõmü . Nu c'ü ra ndünt'ü ín xütjügö , dya ra nzhodü cja e bëxõmü . Nuc'ü , ra bübü jya's'ü o̱ mü'bü c'ü ra unü c'ü rguí bübütjo .
65001017	Recommendation	Rí s'iyatsc'öji cjuarma , nguec'ua rí xi'tsc'öji yo . Mbeñegueji c'o jña c'o o xi'tsc'eji c'o o̱ apóstole e Jesucristo c'ín Jmugöji .
44017025	Grace	Nu'tsc'eji i̱ṉ cjijñiji c'ü pje c'o ni jyodü yo ts'ita rí unügueji . Pero Mizhocjimi dya pje ni jyodü . Maco ngue angueze o ngambgagöji va cja ne xoñijõmü , y dacüji c'ü rgá bübüji 'ñe c'ü rgá tsjons'ü ín jñüji . Xo dacüji texe c'o ni jyongüji .
62005009	Faith	Maco rí creoji c'ü mama yo nte , ni jyodü rá creoji mas c'ü mama Mizhocjimi . Mama Mizhocjimi e Jesús ngue c'ü o̱ T'i .
45013014	Faith	Rí jyëziji e Cristo c'ü bübü cja in mü'büji ra tsja'c'üji rí zëzhiji . Dya rí tsjapüji ngüenda nu in cuerpoji c'ü rgui tsjijñiji ja rgui tsjaji c'ü ne'e nu in cuerpoji .
58011030	Description	C'o Israelita o 'ñench'e o̱ mü'büji Mizhocjimi . Nguec'ua pama mi xinchp'itjoji cja c'e jñiñi a Jericó . Nguec'ua 'ma ya vi cjogü siete pa , go nügü c'ua c'o trandüngumü c'o mi c'ot'ü c'e jñiñi .
44019011	Grace	Mizhocjimi o unü poder e Pablo o tsja c'o na nojo c'o nunca mi janda c'o nte .
43008034	Sin	O ndünrü e Jesús , o mama : ― Na cjuana c'ü rí xi'ts'iji . Texe c'o cja'a c'o na s'o , dya libre c'o . Chjëntjovi nza cja 'na mbëpji c'ü tjünt'ü a xütjü , c'ü dya sö ra xõgü cja nu lamu .
62004011	Faith	Rí s'iyats'ügöji cjuarma . Na ngue c'ü o s'iyazüji a cjanu Mizhocjimi , xo ni jyodü rá pötü rga s'iyaji .
44002028	Grace	I̱ jítscö ja rgá sö rá bübütjo co nu'tsc'e para siempre . Me rá mäcjö cja in jmigue , eñe e David .
54004013	Recommendation	Hasta 'ma cja rá ẽgö va ja i̱ṉ bübü , rí pjötpügue ngüenda rí xörügue o̱ jña Mizhocjimi , ra dyäräji texeji . Rí zopjüji y rí xöpüji .
47004008	Description	Bübü 'ma pje c'o nde rí sufregö . Pero me na zëzhi Mizhocjimi , me pjöxcö na puncjü . Bübü 'ma me cjijñi ín mü'bü ja rga cjapü , pero dya tõgü ín mü'bü .
44002013	Description	Bübü c'o me mi tjenbe ma tsjapü burla c'o cjuarma , mi mamaji : ― Nujyo , ya tĩ yo .
66021018	Description	Nu c'e ndüngumü vi t'ät'ä co ndojo c'o xiji jaspe . Nu c'ü e ndajñiñi mi ngueje dyavo oro nza cja vigrio c'ü me 'ñetse a tji'i .
66015006	Description	Nuc'ua o mbedye cja c'e templo c'o yencho anxe c'o mi jün c'ü ro tsjapü ro sufrido yo nte . Mi jeji bitu c'ü xiji lino ; me ma t'öxü c'e bitu , me mi juëbi . Xo mi c'ö'bü cja o̱ tijmiji o mbünt'ü c'o mi ngueje oro .
45012014	Recommendation	Rí ma'tp'ütjoji Cjimi c'o nuc'üji na ü . Rí xipjiji na jo jña , dya rí sadüji .
66001015	Description	Nu c'o o̱ ngua'a mi nza cja bronce c'ü juës'i 'ma na sant'a cja hornu . 'Ma mi ña , me ma jens'e o̱ jña ; me mi yürü nza cja na puncjü ndare .
43017026	Grace	Ya ró unüji o mbã'c'ãji , nu'tsc'e mi Tatats'ü . Sido rá unüji yo , ra mbã'c'ãji . Nguec'ua , c'ua ja gui s'iyazü , ra mbãrãji cja o̱ mü'büji c'ü xo i̱ṉ s'iyague anguesji . Xo rá bübügö cja o̱ mü'bü anguesji .
45008032	Grace	Mizhocjimi dya mama : “ Jyäcätjo ín Ch'igö ; dya rá täjägö nu ” , ro 'ñeñe . Iyö . Pero o ndäjä o ẽ ndũ va pätcäji . Nuc'ua , ¿ cjo dya xo ra dyacüji texe c'ü ngue o̱ tsjaja angueze ?
65001018	Sin	O xi'tsc'eji a cjava : “ C'o cjë c'o rguí nguarü , ra ngãrã c'o me ra enmbetjo o̱ jña Mizhocjimi . Ra tsjatsjëji c'ua ja nzi ga netsjëji c'o na s'o , na ngueje dya ri sũji Mizhocjimi ” , eñe c'o apóstole .
45011018	Recommendation	Zö je ga cjatjonu , dya rí tsjijñiji xenda na jotsc'eji que na ngueje c'o dyaja c'o o 'huacüji . Nu 'ma ra ẽjẽ in pjeñeji a cjanu , rí unnc'eji na jo ngüenda c'ü dya je ni 'ñejets'üji c'ü rguí nocü c'e dyü'ü . Ngue c'e dyü'ü c'ü da'c'üji c'ü rgui nocügueji .
47001024	Faith	'Ma ro huënchc'öji , dya ro xi'ts'iji c'ü dya i̱ṉ creoji na jo . Na ngue ya i̱ṉ ejmeji e Jesucristo . C'ü rva huënchc'iji , ngue c'ü ro pjöxc'üji xa'ma ri jyëzgueji c'o na s'o , ngue c'ua ri mäcjeji .
43011001	Description	Mi bübü c'ua 'naja bëzo c'ü mi sö'dyë c'ü mi chjũ'ũ e Lázaro . Mi menzumü a Betania , nu ja mi menzumü e María 'ñe e Marta c'ü nu cjũjuë .
52004008	Sin	Nguec'ua 'ma cjó c'o dya ra ne ra dyärä yo jña yo , dya ngue o̱ jña yo nte c'ü na jünpütjo , ngue o̱ jña Mizhocjimi . Maco nguetsjë angueze o dyacüji o̱ Espíritu c'ü me na jo'o , ngue c'ua rá cjaji na jo .
62004002	Faith	Rá xi'tsc'öji dya , c'ü rgui pãrãgueji cjo ngueje o̱ Espíritu Mizhocjimi c'ü 'ñünbü o̱ mü'bü c'o xöpüte c'o ri jí'ts'iji . 'Ma ra mama c'e xöpüte ra xipji yo nte : “ E Jesucristo vi 'ñeje cja Mizhocjimi o ẽ jmus'ü nza cjazgöji rí nteji ” , ra 'ñeñe , nu'ma , ngue o̱ Espíritu Mizhocjimi c'ü 'ñünbü o̱ mü'bü ra mama a cjanu .
65001008	Sin	C'o na s'o ga xöpüte , xo pãrãji ja va tsjapü Mizhocjimi o sufre c'o cja ró xi'tsc'öji c'o mi cja na s'o . Pero dya unüji ngüenda . Anguezeji je xo ga cjanu ga tsjaji c'o na s'o . Me cjijñiji o̱ ñiji c'o dya pje ni muvi . Me s'odütsjë o̱ cuerpoji ga tsjaji c'o na s'o . Dya cjapüji ngüenda o̱ jña Mizhocjimi c'ín Jmugöji . Xo sadüji c'o pjëzhi na nojo .
60003011	Recommendation	Ra jyëzi c'o na s'o , ra tsja c'o na jo . Ra jyodü ja rgá mimiji na jo yo nu minteji .
51001023	Faith	Pero ni jyodü sido rí 'ñejmegueji e Jesucristo . Sido rí 'ñejmeji Mizhocjimi , dya rí chjench'egueji . Sido rí che'begueji c'ü ra dya'c'üji e Jesucristo c'ü rí mimiji co Mizhocjimi a jens'e . Nu yo jña'a yo , ya i̱ dyärägueji yo . Ya xo o dyäräji texe cja yo jñiñi . Nutscö e Pablo , rí zopjügö yo nte rí xipjiji yo jña'a yo .
43008059	Violence	Nuc'ua o jñüs'üji ndojo c'o ro pjat'üji e Jesús . Pero nuc'ü , o tsjõjõ c'ü . Dya cjó jñanda ja va ma . O mbedye cja c'e templo . O ma'a .
49004024	Recommendation	Mizhocjimi ya tsja'c'üji o̱ t'itsc'eji dya . Nguec'ua rí tsjaji c'ua ja nzi ga ne angueze c'o na jo . Na ngueje je ga cjanu angueze , me na jo c'ü .
66014012	Faith	Nguec'ua c'o o̱ t'i Mizhocjimi , ni jyodü sido ra dyätäji c'ü , 'ñe sido ra 'ñejmeji e Jesucristo ; dya ra chjench'eji a xütjü .
44013030	Description	Zö ya vi ndũ e Jesús , pero Mizhocjimi o tsjapü o te'e o bübütjo na yeje .
43010011	Description	Va mama c'ua e Jesús : ― Nuzgö nguetscö 'na mbörü c'ü me na jo ; ojtjo c'ü ri nza cjazgö . 'Na mbörü c'ü na jo , bübü dispuesto ra ñana c'o ndënchjürü cja c'o mbẽ'ẽ , zö ra mbö't'üji c'ü .
49003002	Grace	Ya jo i̱ṉ pãrãgueji me s'iyazügö Mizhocjimi . O 'ñembgö rá xi'ts'iji c'ü me s'iyats'üji angueze .
56003010	Recommendation	'Ma cjó c'o nan'ño ga xöpü ngue c'ua ga xõcüji yo cjuarma , rí xipjigue ra jyëzi c'ü na s'o c'ü cja . 'Ma ya na yeje vez vi zopjügue , 'ma dya dyä'tc'ä , nu'ma , ixtí unnc'e ngüenda c'ü ya s'odü o̱ mü'bü c'e cjuarma . Na ngueje ya vi tsjapügue saber c'ü me cja na s'o , pero dya jyëzi . Nguec'ua rí pjongü a ndetsc'eji c'e cjuarma .
43010019	Description	Na ngueje vi mama yo jña'a yo e Jesús , c'o nte o zöji na yeje co jña , dya mi 'natjo pjeñe mi cjijñiji .
43003033	Faith	Nu c'ü ejme c'o mama , ya o jñunt'ü o̱ mü'bü c'ü na cjuana c'ü mama Mizhocjimi .
61003014	Recommendation	I̱ṉ te'beji yo na jo yo ya ró mangö . Nguec'ua rí pjötpügueji ngüenda ja rgui minc'eji , ngue c'ua 'ma ra ẽjẽ c'ín Jmugöji , ra mäjä in mün'c'eji , dya rí tsegueji . Y dya pje ra chö'tc'üji c'ü rrã s'o . Rí xi'tsc'öji yo , cjuarma , na ngue rí s'iyats'üji .
53003001	Faith	Nguextjo yo rí xi'tsc'öjme yo . Mi cjuarmats'üji rí dyötcüjme Mizhocjimi , ngue c'ua ra sö rá zopjüjme na puncjü o nte rá xipjijme o̱ jña Mizhocjimi , ngue c'ua ra dyätä na puncjü o nte c'ua ja nzi vi dyätqueji .
47004014	Faith	
59005014	Recommendation	'Ma bübütsc'eji c'o sö'dyë , ra zojnüji c'o pje pjëzhi cja c'o cjuarma , ra 'ñe dyötpüji Mizhocjimi , y ra nänbäji o̱ tjũ e Jesucristo c'ín Jmugöji rgá ngosp'üji o aceite .
44007023	Description	’ 'Ma ya mi ëdyi cuarenta cjë e Moisés , o nguijñi o̱ mü'bü na jo ro ma nu'u pje mi cja c'o ín menzumüji a Israel c'o mi esclavo a Egipto . Na ngue mi ngue o̱ dyoji .
44023027	Violence	Rí xi'tsc'ö ne bëzo nu va siji yo tropa . C'o menzumü a Israel o zürüji ne bëzo , ya mi ngue ro mbö't'üji . 'Ma ró pãrãgö c'ü menzumü a Roma nu , ixtó ëdyigö ín tropa ró ma ñanajme ró cjocüjme cja c'e jyäxcumü .
44019029	Description	Nguec'ua texe c'o nte cja c'e jñiñi o mbürü o huëñiji , pero dya mi pãrãji pje mi pjëzhi . Nuc'ua cjanu o cjuan'di o möji c'ua nu ja mi cjaji o junta . 'Ma mü o möji nu , o pënch'iji e Gayo 'ñeje e Aristarco c'o mi dyoji e Pablo , o zidyiji a fuerza nu ja mi cjaji o junta . Anguezevi mi menzumüvi a Macedonia .
44003014	Sin	Maco e Jesús dya tsja c'o na s'o , pero dya i̱ ñeji ro 'ñemeji libre c'ü . Maco ngue c'e bëzo c'ü mi pö't'üte c'ü i̱ dyötüji e Pilato o 'ñeme libre .
44015009	Faith	Angueze dya juajnü cjó ra s'iya . O ndintspi o̱ mü'bü yo dya menzumü a Israel 'ma o 'ñench'e o̱ mü'büji e Jesucristo , ja c'o nzi va ndintsqui ín mü'bügöji .
46011028	Recommendation	Nguec'ua nzi 'natsc'eji , ot'ü rí tsjijñiji . Nguec'ua 'ma ri bübüts'üji c'o na s'o , rí dyötüji Mizhocjimi ra perdonaotsc'eji c'o . Nuc'ua , cja rrĩ siji c'ua c'e tjõmëch'i , 'ñe c'ü ri po'o c'e vaso .
46015058	Faith	Rí s'iyats'ügöji cjuarma , nguec'ua rí xi'tsc'öji c'ü dya rí yembeñeji c'ü rgui jyëzgueji Mizhocjimi . Rí sido rí pëpiji na puncjü c'ín Jmugöji . Y rí jñunt'ü in mü'büji c'ü dya bëvatjo gui pëpqueji angueze . Na ngue rá tetcjöji na ye .
46004016	Recommendation	Nguec'ua rí ö'tc'öji rí nzhodügueji c'ua ja nzi rgá nzhodügö .
46001021	Faith	Mizhocjimi pë's'i na jo o̱ pjeñe . Nguec'ua ndeze mi jinguã o mbeñe c'ü dya ro sö ro nguijñitsjë yo nte ro mbãrãji angueze . Mizhocjimi o ne ro salva yo nte , nguec'ua va juajnü c'o ra zopjü yo nte , ra xipjiji ja ga cja e Jesucristo . Nguec'ua 'ma cjó c'o ra 'ñench'e o̱ mü'bü e Jesucristo , Mizhocjimi ra 'ñeme libre cja c'o na s'o . C'o jña c'o mama ja va sufre e Jesucristo , ngue c'o cjapü yo nte c'ü dya ni muvi c'o .
60003001	Recommendation	Nu'tsc'eji i̱ṉ ndixũji , rí dyätäji yo nin xĩraji . Nu 'ma dya ne ra 'ñejme o̱ jña Mizhocjimi c'o nin xĩraji , dya rí sido rí xipjiji ra 'ñejmeji . Rí sido rí dyätäji anguezeji . A cjanu , ra unüji ngüenda i̱ṉ cjaji c'o na jo , xa'ma xo ra 'ñejmeji .
47005020	Recommendation	Rí pätpägö e Cristo rgá zopjü yo nte , chjëntjui c'ü ri nguetsjë Mizhocjimi ri ña'a . C'ü ro mama e Cristo , nutscö rí zopjü yo nte co texe ín mün'c'ö , rí xicöji a cjava : “ Chëzhgueji dya cja o̱ jmi Mizhocjimi ; angueze ra recibidots'üji ” , rí embe yo nte .
44002024	Description	Zö o mbö't'üji e Jesús , pero Mizhocjimi o tsjapü o te , o bübütjo na yeje . Dya sö ro nguejme cja c'e cueva nu ja vi ngöt'üji . Na ngue me na zëzhi e Jesús que na ngue e muerte .
59002007	Sin	¿ Cjo dya ngue yo rico yo xenda sanbü o̱ tjũ e Cristo , que na ngue yo pöbre ? Maco me na jo e Cristo . Nu'tsc'eji ngue o̱ ntets'üji c'ü .
54003003	Description	Xo ni jyodü c'ü dya ra tĩ'ĩ . Dya xo ra jyodü o chũ . Dya xo ra jyodü ja rgá jñü na puncjü o merio . Y 'ma cjó pje ra xipji , ra mbë's'i paciencia , dya ra ndünrü . Dya cjó me ra zövi o jña . Dya xo ra ne'e o merio .
43004014	Grace	Nu c'ü ra zi c'e ndeje c'ü rá unügö , dya cja ra ndũre . C'e ndeje c'ü rá unügö , ra bübü cja o̱ mü'bü ; ra chjëntjovi nza cja ndeje c'ü peje cja mëjë , nguec'ua sido ra bübütjo c'e nte , eñe e Jesús .
62002005	Faith	Pero 'ma cjó c'o ra dyätpä o̱ jña Mizhocjimi , na cjuana ne Mizhocjimi 'ma c'ü , co texe o̱ mü'bü . Nguec'ua 'ma rá ätpöji o̱ jña Mizhocjimi , nu'ma , ra sö rá pãrãgöji c'ü rí 'natjoji co angueze .
66016013	Description	Cja rron janda c'ua jñi'i demonio c'o exmi nguetjo o 'huë'ë . O mbedyeji cja o̱ ne'e c'e trac'ijmi 'ñe cja o̱ ne c'e animal c'ü na sate , 'ñe cja o̱ ne c'e profeta c'ü ngue c'ü na yeje o animal .
59002008	Recommendation	C'ü xenda ni muvi ley cja o̱ jña Mizhocjimi , je t'opjü a cja va c'ü : “ Nu'tsc'eji rí s'iyaji yo nin minteji , c'ua ja nzi gui s'iyatsjëji ” , eñe . Nu 'ma rí tsjaji a cjanu , na jo c'ü i̱ṉ cjagueji 'ma .
47004005	Faith	Nutscö , dya rí xi'tsc'öji ja ga cjazgö ; rí xi'tsc'öji ja ga cja e Jesucristo . Rí xi'tsc'öji ngue ín Jmugöji c'ü . Rí zo'c'öji , na ngueje rí pëpcö angueze rgá pjöxc'öji .
46015033	Recommendation	Dya cja xe rí jyëzgueji cjó xe ra dyon'c'eji ra xi'tsc'eji jña a cjanu . Zö xi na jo in chjũrügueji , pero nu 'ma rí dyoji c'o cjijñi na s'o , xo rí tsjijñiji a cjanu , y rí tsjaji c'o na s'o 'ma .
58013020	Grace	E Jesús c'ín Jmugöji , ndambörü c'ü ; nutscöji chjëntcjui c'ü ri ndënchjürüji . Nguec'ua va ndũ e Jesús por nutscöji . O pjödü o̱ cji para o perdonaozgöji Mizhocjimi c'ua ja nzi va mama cja ne testamento nu cja nuevo nu o zocüzüji . Nguec'ua dya cja rí tũgöji ín nzhunc'öji . Nuc'ua Mizhocjimi o tsjapü o tetjo e Jesús , o bübütjo na yeje . Nguec'ua ra sö ra mäjä ín mün'c'öji , dya cja ni jodü xe rá mbeñeji c'o ín nzhubüji c'o mi tũji .
50001027	Recommendation	Zö rá ẽcjö ; zö dya rá ẽcjö , rí minc'eji na jo c'ua ja nzi ga mama o̱ jña e Cristo . Nguec'ua rá ärägö c'ü ri mamaji c'ü sido i̱ṉ ejmeji e Jesucristo ; c'ü 'na ma cjatjo c'ü i̱ṉ cjijñiji ; c'ü i̱ṉ cjacjuanaji i̱ṉ zopjüji o̱ jña e Jesucristo yo nte .
46006014	Grace	Mizhocjimi o tsjapü o te c'ín Jmugöji 'ma ya vi ndũ . Nguec'ua je xo rgá cjazgöji nu , ra tsjacöji Mizhocjimi rá tetcjöji c'ü ri nuevo ín cuerpoji , na ngueje me na zëzhi angueze .
55001006	Recommendation	Nguec'ua rí mbennc'egö ja rvá ẽ's'ẽ ín dyëgö cja in ñigue . Mizhocjimi o dya'c'ü ja rgui tsjague 'na bëpji cja yo cjuarma . Rí mbennc'egö dya , rí tsjacjuana rí tsjague c'e bëpji .
60004006	Grace	C'o ya ndũ , 'ma xe mi bübüji , o xipjiji o̱ jña Mizhocjimi . Zö o tsjapüji o sufreji va , ja c'o nzi ga sufre texe yo nte , zö ya ndũji , pero c'o mi ench'e o̱ mü'bü Mizhocjimi , sido ra bübütjo o̱ aljmaji ja c'o nzi ga bübü Mizhocjimi .
46007023	Recommendation	E Cristo o ngõt'ü me na mizhi va ndõmpc'eji . Nguec'ua , dya xtí dyätqueji c'ü ra xi'ts'iji yo nte ; rí dyätäji c'ü xi'ts'iji e Cristo .
46010010	Recommendation	Mi cãrã anguezeji c'o me mi reclamao . Nguec'ua va mbö't'üji c'o , o tsja 'naja c'o o̱ anxe Mizhocjimi . Nu'tsc'eji , dya rí reclamaoji a cjanu .
47002017	Faith	Cãrã na puncjü c'o xöpü o nte , nan'ño ga jíchiji o̱ jña e Jesucristo , cjaji ra ndõji o merio . Nutscö , dya ga cjanu rgá jizhgö . Rí xipji yo nte c'ü na cjuana ja ga cja e Jesucristo . Ngue Mizhocjimi c'ü o juancügö c'ü xo jandgagö ja rgá cjagö ne bëpji . Y pjöxcö e Jesucristo c'ü bübü ín mün'c'ö .
45015001	Recommendation	Bübüzügöji rí ejmeji ra jogü pje rá cjaji . Nutscöji rí ejmeji a cjanu , dya rá xipjiji c'o dyaja c'ü ni jyodü ra 'ñejmeji c'ua ja nzi rgá ejmegöji .
50002024	Faith	'Ma ra ne e Jesucristo c'ü ín Jmugöji , dya ra mezhe ra pjongüzüji libre xo rá ẽcjö c'ua ja i̱ṉ cãrãgueji .
66007001	Description	Nuc'ua ró janda c'ua nziyo anxe . Mi böbüji cja yo nziyo 'nanguarü cja ne xoñijõmü . Mi pënch'iji na jo yo nziyo ndajma cja nu xoñijõmü ; ngue c'ua dya ro vü'ü e ndajma cja ne xoñijõmü , ne ri ngueje cja e ndeje . Ne xo ro juant'a yo za'a .
60004003	Sin	Ya rguí chjëntjui c'ü i̱ tsjagueji ja c'o nzi ga tsja c'o dya pãrã Mizhocjimi . Mi cjagueji texe c'o ma s'o c'o ma ẽjẽ in pjeñeji . Mi cjagueji c'o na s'o cja mbaxua , mi jmurügueji , 'naxõmü rí tĩgueji . Xo mi ma'tc'eji yo ts'ita , maco mama c'o ley c'ü dya cjó sö ra ma't'ü yo .
66011005	Violence	Nu 'ma cjó c'o ra ne pje ra tsjapü c'o , ra mbedye sivi cja o̱ nevi ; ra ndë'ë c'o ri nuvi na ü . A cjanu ra ndũ'ũ nu c'o ra ne pje ra tsjapü c'o .
44023005	Recommendation	O ndünrü c'ua e Pablo o mama : ― Nu'tsc'eji ín menzumüts'ügöji , dya mi pãrãgö cjo mi mero ndamböcjimi nu . 'Ma ro pãrãgö , dya ro xipji a cjanu . Na ngue cja o̱ ley Mizhocjimi , mama c'ü dya pje rá xicöji yo ín menzumügöji yo pje pjëzhi .
66022015	Sin	Ra ngãrã a tji nu c'o dya ejme Mizhocjimi , 'ñe c'o cëro , 'ñe c'o tsãjã o ndixũ , 'ñe c'o tsãjã o bëzo , 'ñe c'o mbö't'üte 'ñe c'o ma't'ü o ts'ita , 'ñe c'o pezhe o bëchjine .
66002014	Sin	Na jo c'ü sido i̱ṉ ejmezüji ; pero dya jo texe c'o i̱ṉ cjagueji . Nu c'o dya jo i̱ṉ cjaji , nuc'o , rá xi'tsc'öji c'o . Cãrãts'üji c'o ejme c'o mi xöpü e Balaam . Nuc'ü , o dyü't'ü e Balac nguec'ua o tsjapü o tsjaji na s'o nu c'o ín mboxtitajme a Israel . O xipjiji na jo ro ziji o jñõnü c'o vi mbäsp'äji c'o ts'ita . Xo o xipjiji c'ü ma jo ro tsãjã ndixũ yo bëzo ; yo ndixũ ro tsãjãji bëzo .
53001003	Faith	Mi cjuarmats'üji , dya rí jëzi rgá unüjme 'na pöjö Mizhocjimi na ngueje xenda i̱ṉ ejmeji na jo e Jesucristo , 'ñe xenda i̱ṉ pötqui s'iyaji i̱ṉ texeji .
46012002	Sin	I̱ṉ pãrãgueji ja ma cjatsc'eji 'ma dya be mi ench'e in mü'büji e Jesucristo . Mi 'ñünnc'eji in mü'büji mi ma'tc'eji o ts'ita yo dya ña .
49005025	Recommendation	Nu'tsc'eji , i̱ṉ bëzoji 'ma ya i̱ṉ chjüntüji , ni jyodü rí s'iyaji c'ü nin su ; c'ua ja xo va s'iya e Jesucristo yo o̱ nte angueze . E Jesucristo o ẽ ndũ ; ngue c'ua ro unü c'ü ro bübütjo yo o̱ nte angueze .
45012017	Recommendation	'Ma cjó c'o ra tsja'c'üji na s'o , dya rí nzhopqueji . C'ü rí tsjaji , mimiji na jo a jmi yo nte .
60005006	Recommendation	Me na zëzhi Mizhocjimi . Nguec'ua nu'tsc'eji , dya rí tsjapqueji rrã notsc'eji . Nguec'ua 'ma ra zädä c'e pa c'ü ya juajnü angueze , ra dya'c'üji c'ü me rguí muvits'üji cja o̱ jmi .
44014017	Grace	Pero Mizhocjimi mi unü c'o mi jyodü c'o nte ; xo 'ñetscöji dacöji c'o pje ni jyodüzüji . Va penqueji o dyebe ; dacüji o ts'itjõ . Nguec'ua me rí mäcjöji , bübü c'ü rá sigöji . A cjanu , ngue c'ü rga pãrãgöji bübü Mizhocjimi , eñe e Pablo 'ñe e Bernabé .
54003011	Recommendation	Je xo rga cjatjonu c'o ndixũ c'o ra tsja mböste . Ni jyodü ra mimiji na jo , ngue c'ua yo nte ra respetaoji . Ni jyodü dya ra xos'üji o bëchjine . Ra nguijñiji na jo o̱ pjeñeji . Ra tsjaji na cjuana texe c'o cjaji .
66002021	Sin	Nuzgö ya mezhe ró xipji c'e ndixũ Jezabel ra nzhogü o̱ mü'bü c'ü dya cja ra tsja na s'o . Pero dya pje ätcä . Sido cja c'o na s'o .
44012020	Description	E Herodes me mi ünbü c'o mi menzumü a Tiro 'ñe a Sidón . Nguec'ua anguezeji mi jodüji ja rvá jo'tp'üji c'ü . Na ngue c'o mi siji , mi tõmüji cja c'e país nu ja mi manda e Herodes . Mi bübü 'na bëzo c'ü mi pjëzhi na nojo cja o̱ palacio e Herodes . Nuc'ü , mi chjũ e Blasto . C'o mi cãrã a Tiro 'ñe a Sidón o möji cja e Blasto o ma ngõ't'üji o merio o xipjiji : ― Pjöxcüjme rá jo'tp'ügöjme ne rey Herodes , embeji . Nguec'ua e Blasto cjanu o ma cja e Herodes o ma xipji c'ü mi ne c'o mi menzumü a Tiro 'ñe a Sidón ro ñaji e Herodes .
43008049	Sin	O ndünrü c'ua e Jesús , o xipjiji : ― Dya bübü demonio cja ín mü'bügö . C'ü rí mamagö ngue c'ü ne'e mi Tatagö . Nu'tsc'eji c'ü i̱ṉ cjaji , dya pje i̱ṉ ejmezügöji rvá ẽcjö cja mi Tatagö Mizhocjimi .
43006018	Description	Me mi pjõ's'ü c'e ndeje na ngueje mi vü na zëzhi e ndajma .
45008018	Faith	C'o me rí sufridoji yo pa dya yo , me ch'iquëtjo , na ngueje c'ü me na nojo c'ü cja rá jandaji . Rá jandaji c'ü me rrã zö .
62002012	Grace	Cja ne carta nu rí opjügö , rí zo'c'öji nza cja 'ma ri ngue ín ch'itsc'öji . Rí xi'tsc'öji yo jña , na ngue ya perdonaots'üji in nzhubüji , na ngue c'ü o ndũ e Jesucristo por nuzgöji .
55001009	Grace	Nguetsjë Mizhocjimi o 'ñevgueji libre cja c'o na s'o , y o 'ñünngü ín mü'büji rá cjaji c'ua ja nzi ga ne angueze . C'ü vi salvazgöji , dya ngue c'ü rva cjaji c'o na jo . C'ü vi salvazgöji Mizhocjimi , ngue c'ü ya vi ne a cjanu , 'ma dya be mi ät'ä ne xoñijõmü . Me go s'iyazgöji go mama c'ü ro ndäjä e Cristo Jesús .
43019006	Violence	C'o ndamböcjimi 'ñe c'o policía 'ma o jñandaji e Jesús , exo mapjüji c'ua , o mamaji : ― Chät'ä cja ngronsi nu , chät'ä cja ngronsi nu . O ndünrü c'ua e Pilato : ― Nu'tsc'eji , sidyigueji , rí ma chät'äji . Nuzgö dya pje rí tö'tp'ügö c'ü na s'o c'ü ro tsja'a .
60001010	Grace	C'o profeta o mamaji c'ü ro zädä c'e pa 'ma ro juentscöji Mizhocjimi ro 'ñevgueji libre . O̱ Espíritu Mizhocjimi o 'ñünbü o̱ mü'büji o mamaji c'ü ro ẽjẽ e Cristo nu c'ü vi mama Mizhocjimi ro 'ñevgueji libre , ro ẽ sufre , cja rrũ ch'unü ro manda . C'o profeta mi xörüji cja o̱ jña Mizhocjimi y mi cjaji t'önü cjó ri ngueje c'ü ro 'ñevgueji libre , 'ñe jinguã ro sufre .
63001007	Sin	Cãrã dya na puncjü o xöpüte c'o dya cjuana , nzhodüji cja ne xoñijõmü zopjüji yo nte . Xipjiji : “ E Jesús mi ntetjo c'ü ; dya vi 'ñeje cja Mizhocjimi ” , eñeji . Nguec'ua anticristo c'o y onpüji yo nte .
44024005	Sin	Ne bëzo ró tö'tp'üjme me na s'o c'o cja'a . Nzhodü texe cja ne xoñijõmü , zopjü c'o ín menzumügöjme . Nguec'ua anguezeji , dya cja ne ra dyätäji in gobiernogue . C'o teñe angueze , ni chjũ nazareno . Anguezeji dya cja ma't'üji Mizhocjimi nza cjazgöjme ; nan'ño ga creoji .
54003016	Grace	C'o jña c'o na cjuana c'o rí creogöji , dya mi pãrãji mi jinguã c'o . Y rí mangöji me na zö : E Jesucristo ngue Mizhocjimi , pero o 'ñe jmus'ü nza cjazgöji rí nteji . O̱ Espíritu Mizhocjimi o tsjapü o jñetse e Jesucristo c'ü ixi ngue o̱ T'i Mizhocjimi . C'o anxe , me co jñandaji e Jesucristo . C'o dya menzumü a Israel , sjipjiji ja ga cja e Jesucristo . Nguec'ua texe cja ne xoñijõmü , ench'e o̱ mü'büji c'ü . O s'idyi a jens'e e Jesucristo nu ja me na nojo c'ü , 'ñe me na zö .
66016021	Violence	Nuc'ua cjanu o jyäbä c'ua o trangündo a jens'e . Mi cuarenta kilo c'ü ma jyü c'o ngündo . Me mi pjat'ü yo nte . Nuc'ua yo nte o zadüji Mizhocjimi na ngueje c'o ngündo c'o vi jyäbä . C'o ngündo o tsjapü o sufridoji na puncjü .
61003013	Faith	Nutscöji rí te'begöji ra bübü 'na jens'e nuevo , c'ua ja nzi va mama Mizhocjimi . Xo 'ñe 'na xoñijõmü nuevo . Texe c'o ra tsjaji nu , nde na jo c'o .
66006014	Description	E jens'e o 'ñetse o 'mans'a nza cja 'ma 'mans'a 'na libro ; ya mi ojtjo . Texe yo t'eje 'ñe yo ts'ixoñijõmü a nde cja ndeje o 'ñõmüji . Dya cja mi junrüji c'ua ja je mi junrüji .
58010010	Grace	E Cristo 'natjo vez va 'ñe ndũ'ũ , na ngue je ga cjanu va ne Mizhocjimi . Nguec'ua ya na jozügöji dya a jmi angueze .
52001002	Faith	Texe 'ma rí ö'tc'öjme Mizhocjimi c'ín Tataji , rí nännc'öjme in chjũji nzi 'natsc'eji , y rí unngöjme 'na pöjö angueze .
66006004	Violence	Nuc'ua o mbedye c'ua c'ü 'naja pjadü . Ma mbaja c'e pjadü c'ü . Nu c'ü mi chägä , o ch'unü 'na tjëdyi c'ü me ma nojo . O ch'unü c'ü ro tsjapü ro tsja chũ yo nte'e cja ne xoñijõmü . Nguec'ua ra pötü rgá mbö't'üji .
54006001	Recommendation	Bübütsc'eji o cjuarma c'o pëpji cja o lamu c'o dya ejme Mizhocjimi . Zö me cjapüji ra pëpjiji o bëpji c'o na jyü , pero ni jyodü ra respetaoji c'o nu lamuji . 'Ma jiyö , ra mama yo nte : “ Dya jo Mizhocjimi 'ñe yo o̱ jña ” , ra 'ñeñeji .
51003009	Recommendation	Dya rí pötqui pezhgueji bëchjine . Nu'tsc'eji c'ua ja nzi ma cjats'üji , dya cja cjatsc'eji dya nu . Na ngueje i̱ jyëzgueji c'o na s'o .
66002020	Sin	Pero bübü 'na cosa c'ü dya jo i̱ṉ cjaji c'ü rá xi'tsc'öji . I̱ṉ ätäji c'e ndixũ c'ü xiji Jezabel . Nu c'e ndixũ c'ü , mama c'ü pätpä Mizhocjimi ga zo'c'üji . Pero dya cjuana nu c'o xi'ts'iji . Nu c'ü cja'a , onpü yo ín ntegö . Nguec'ua c'o ya chjüntü 'ñe c'o dya be chjüntü nde jyëztjo ga tsjaji na s'o . Yo bëzo tsãji o ndixũ ; yo ndixũ tsãji o bëzo . Xo siji c'o jñõnü c'o päsp'äji c'o ts'ita .
48003008	Grace	Mizhocjimi xo xipji a cjava e Abraham : “ Na ngue i̱ creo c'ü ró xi'ts'i , ró intsjimits'ü . Je xo rga cjanu yo cãrã texe cja ne xoñijõmü , xo rá intsjimigö yo ” , eñe . Nguec'ua t'opjü dya cja o̱ jña Mizhocjimi . O mama a cjanu Mizhocjimi , na ngue ya ixmi pãrã c'ü xo 'ñetjo c'o dya menzumü a Israel xo ro 'ñench'e o̱ mü'büji angueze . Y 'ma ro 'ñenche o̱ mü'büji , dya cja ri tũji o̱ nzhubüji 'ma .
58012005	Recommendation	Pe ya i̱ jyombeñeji c'ü mama cja o̱ jña Mizhocjimi nza cja 'na tata 'ma zopjü c'o o̱ t'i . Je mama ga cjava c'ü : Nu'tsc'e ín ch'itsc'ö , 'ma ra huënchc'igue Mizhocjimi c'in Jmugue , dya rí tsjapü c'ü dya pje ni muvi c'ü o̱ jña c'ü . Ni xo rí tsjijñi rgui sentiogue 'ma ra xi'tsc'e c'ü na s'o i̱ tsja .
58013017	Recommendation	Rí dyätqueji yo in xo'ñigueji yo xi'ts'iji o̱ jña Mizhocjimi , zö nan'ño gui tsjijñiji . Na ngueje ngue anguezeji c'o me pëpji ga mbö'c'eji . Mizhocjimi ra jñünpü ngüenda anguezeji ja ga cja vi minc'eji . Rí dyätqueji anguezeji , ngue c'ua ra sö ra mäji rgá mbö'c'eji . 'Ma jiyö , 'ma dya rí dyätqueji anguezeji , 'na me ra sufre cja o̱ mü'büji . Y nu'tsc'eji , 'na rí bëzhgueji .
44013019	Description	Mizhocjimi o chjotü c'o siete raza c'o mi cãrã a Canaán . Cjanu o unü a Canaán c'o ín mboxatitagöji o tsjapü o̱ cjaji .
54006003	Faith	C'o o̱ jña e Jesucristo c'ín Jmugöji , me na jo c'o . Na ngueje jítscöji ja rga ätäji Mizhocjimi . Pero bübü c'o nan'ño ga nguijñi 'ñe nan'ño ga xöpü .
63001010	Recommendation	'Ma ra ẽjẽ 'na xöpüte ra ẽ xi'ts'iji c'ü dya ngue o̱ T'i Mizhocjimi e Jesús , dya rí recibidogueji ra oxü in nzungueji . Dya xo rí xipjiji : “ Mizhocjimi ra mböxc'ü ” , rí 'ñembeji .
47001005	Grace	Me go sufre e Cristo . Je xo ga cjazgönu , me rí sufregö na ngueje rí pëpcö c'ü . Pero angueze bübü ín mün'c'ö ngue c'ua me cjacö rá mäjä .
65001011	Sin	Juejme c'o xöpüte na ngueje ra tsjapü Mizhocjimi ra ma sufreji . Na ngueje cjaji ja c'o nzi va tsja e Caín . C'ua ja nzi va tsja na s'o e Balaam , je xo ga tsjatjoji a cjanu . Na ngueje 'ma xöpüji yo nte , me jodüji ra ndõji na puncjü o t'opjü . C'ua ja nzi va tsja e Coré dya mi ne ro dyätä e Moisés , je xo ga cjatjonu c'o na s'o ga xöpüte ; dya ne ra dyäräji . Nguec'ua xo ra ndũji .
65001010	Sin	Pero c'o na s'o ga xöpüte , dya pãrãji c'ü me na zëzhi Mizhocjimi . Nguec'ua ga zadüji c'ü . C'ü pãrãji , nguextjo c'ü ra tsjaji ja c'o ga netsjëji . Nguec'ua chjëntjui nza cja yo animale , na ngue dya sũji Mizhocjimi . Nguec'ua ga s'odü o̱ mü'bü c'o na s'o ga xöpüte .
58011007	Faith	E Noé , xo 'ñench'e o̱ mü'bü Mizhocjimi . Mizhocjimi o zopjü e Noé o xipji c'ü ro pejñe 'na tradyebe ro chjotü texe c'o nte . Zö nunca mi jandaji a cjanu c'o pa c'o , pero e Noé o creo c'ü vi mama Mizhocjimi . O zũpü c'ua c'o jña c'o , go dyät'ä c'ua 'na barco . Nguec'ua dya ndũ e Noé cja c'e tradyebe , ni ri ngue c'ü nu su , ni xo ri ngue c'o o̱ t'i , ni xo ri ngue c'o o̱ cjö . E Noé o jñunt'ü o̱ mü'bü c'ü ro 'ñeje 'na tradyebe c'ua ja nzi va mama Mizhocjimi . Nguec'ua va mama Mizhocjimi c'ü ya ma jo e Noé cja o̱ jmi . Pero c'o nte , dya tsjapüji ngüenda c'ü vi mama Mizhocjimi . Nguec'ua jñetse ma s'o c'o nte c'o .
58009006	Description	'Ma ya vi jogü cja c'e ngũxipjadü texe yo ya ró xi'tsc'öji , o mbürü c'o mböcjimi o pëpjiji nu . Pama mi cjogüji cja c'e cuarto c'ü ma sjũ , ro mbëpiji Mizhocjimi .
44007051	Sin	O sido o ña e Esteban o xipji c'o mi jün ngüenda : ― Nu'tsc'eji , dya i̱ṉ ne rí dyäräji . Ya meze in mü'büji , ya tsot'ü in tsõji . Zö 'ñünnc'ü in mü'büji o̱ Espíritu Mizhocjimi , pero i̱ṉ cjaji ja c'o nzi gui ñetsjëji . I̱ṉ chjëntcjeji nza cja c'o ín mboxatitagöji .
54001009	Sin	C'ü vi ch'acöji c'ü o̱ ley Mizhocjimi , dya ngue para c'o ätä Mizhocjimi c'o cja na jo ; ngue para c'o dya ne ra dyärä , ngue c'ua ra unüji ngüenda c'ü na s'o cjaji . C'ü o̱ ley Mizhocjimi ngue para c'o dya ätä Mizhocjimi c'o cja na s'o . Xo ngue para c'o dya sũ Mizhocjimi c'o me yönbü o̱ jña'a . C'ü vi ch'acöji c'ü o̱ ley Mizhocjimi , xo ngue para c'o pärä nu tata 'ñe nu nana , xo 'ñe c'o pö't'üte .
46005009	Recommendation	Ró opcjö 'na carta c'ü ró pen'c'eji . Ró xi'tsc'öji c'ü dya rí dyocjeji c'o tsãjã o ndixũ , ni ri ngue c'o ndixũ c'o tsãjã o bëzo .
48001015	Grace	Pero ante c'ü ro jmuxcü , ya vi xõcüzü Mizhocjimi c'ü ro pëpcö c'ü . Na ngue c'ü vi s'iyazügö Mizhocjimi , o ẽ 'na nu pa o 'ñünngü ín mü'bü . Y nutscö ró ench'e ín mü'bü e Jesucristo na ngueje c'ü vi s'iyazügö c'ü .
45007015	Description	C'ü rí cjagö , dya rí pãrãgö jenga rí cjagö . Nu c'ü rí pãrãgö na jo rá cja , dya rí cjagö c'ü . Nu c'ü na s'o c'ü rí cjagö , me rí s'o'ogö c'ü .
61003018	Faith	C'ü rí tsjagueji , xenda rí pãrãgueji e Jesucristo c'ín Jmugöji nu c'ü o 'ñe 'ñevgueji libre cja c'o na s'o . Angueze s'iyats'üji ra mböxc'üji xenda rí tsjaji ja c'o nzi ga ne Mizhocjimi . Me na nojo e Jesucristo . Rá ma'tc'öji dya , y rá sido rá ma'tc'öji para siempre . Amén .
46004010	Description	Nutscöjme rí apóstolejme rí zopjüjme yo nte rí xipjijme ja ga cja e Cristo . Nguec'ua ga xitscöjme c'ü dya rí pãrã c'ü rí cjajme . Pero nu'tsc'eji bübü in mün'c'eji dya e Cristo , i̱ṉ cjapqueji c'ü me i̱ṉ pãrãgueji . Nutscöjme , mama yo nte c'ü dya ni muvizgöjme ; nu'tsc'eji i̱ṉ cjapüji c'ü me ni muvitsc'eji . Nutscöjme me cjacüjme menu yo nte ; nu'tsc'eji me respetaots'üji yo .
60005009	Faith	Pero dya rí sũgueji ; sido rí 'ñejmeji Mizhocjimi , ngue c'ua rí chõpüji c'ü dya jo . Rí zëzhgueji na ngue i̱ṉ pãrãgueji c'ü je xo ga cjanu ga sufre c'o nin cjuarmaji c'o cãrã texe cja ne xoñijõmü .
51003022	Recommendation	Nu'tsc'eji i̱ṉ mbëpjigueji , tsjagueji texe c'o ra mandats'üji nu c'o rí pëpiji cja ne xoñijõmü . Dya nguextjo 'ma ra jñantc'aji anguezeji , para ra mamaji c'ua c'ü na jo c'ü i̱ṉ cjagueji . Rí pëpjiji co texe in mü'büji na ngueje i̱ṉ sũji Mizhocjimi .
66017012	Description	’ Nu c'o dyëch'a mota c'o ya i̱ jñanda , ngueje dyëch'a rey c'o . Nuc'o , dya be ch'unü ra manda c'o . Ra ch'unüji c'ü ra tsjaji rey co c'e animal c'ü na sate . Pero 'natjo hora c'ü ra mandaji .
46002012	Grace	Nutscöji , dya ch'acöji rá cjijñiji c'ua ja nzi ga nguijñi yo nte yo dya pãrã Mizhocjimi . Mizhocjimi ya dyacüji o̱ Espíritu , ngue c'ua ra sö rá pãrãgöji c'ua ja va s'iyazgöji Mizhocjimi , 'ñe c'ua ja ga mböxcöji .
59005001	Recommendation	Nu'tsc'eji i̱ṉ ricoji , bübü 'na jña c'ü rá xi'tsc'öji . Me rí huë rgui ndumüji , na ngueje ya va sädä c'ü rí sufregueji .
66002010	Recommendation	Dya rí sũgueji nu c'o ya ngue rí sufridoji . Dyäräji , bübü ja nzits'üji c'o ra pant'aji a pjörü . Ngueje e Satanás c'ü dya jo c'ü ra tsja . Me rí sufridogueji dyëch'a pa'a na ngueje i̱ṉ ejmezüji . Pero sido rí 'ñejmezüji zö ra mbö'tc'ügueji . 'Ma sido rí 'ñejmezüji , rá da'c'üji c'ü rgui bübüji co nutscö a jens'e .
54006011	Recommendation	Nu'tsc'e o juan'c'e Mizhocjimi rí pëpque , nguec'ua rí xi'tsc'ö rí xõgue texe cja yo na s'o . Sido rí tsja na jo . Y rí sũgue Mizhocjimi . Y sido rí 'ñejme e Jesucristo . Y rí s'iya yo nte . Zö pje ri sufregue , pero dya rí jyëzgue Mizhocjimi . Y dya rí tsjapü na nots'ü .
59005005	Sin	'Na animale ench'eji ra pi , ngue c'ua 'ma ra zädä c'e pa'a ra mbö'tji c'ü . Je xo ga cjatsc'eji nu . Me na chjõnü gui minc'eji dya , y i̱ṉ cjaji texe c'o me ne in mü'büji , pero ya va sädä 'ma rí ma sufregueji .
66004004	Description	Xo mi järä c'o dyaja trono c'o mi veinticuatro . A nde'e c'o , mi bübü c'e trono nu ja mimi nu c'ü manda . Nzi 'naja c'o veinticuatro trono mi junrü 'naja tita . Nuc'o , mi je'e bitu c'o na t'öxü c'o . Mi junt'üji o corona c'o oro o̱ ñiji , na ngueje mi manda c'o .
66018007	Description	Ne jñiñi me cjapütsjë na nojo . Me ma't'ü o ts'ita . Chjëntjovi nza cja 'na ndixũ c'ü me tsãjã na puncjü o bëzo . Nudya rí tsjapü me ra sufrido ; me ra huë'ë angueze . Na ngueje mama a cjava cja o̱ mü'bü : “ Nguetscö rí minc'ö reina , rí mandagö . Dya rí 'natsjëgö ; dya pje bëtsigö c'ü rí tsãjã o bëzo . Dya ra zädä c'ü me rá huëgö . ”
60003007	Recommendation	Nu'tsc'eji i̱ṉ bëzoji , rí minc'eji na jo co yo nin suji , rí respetaoji . Na ngue i̱ṉ pãrãgueji xenda na zë'tsc'eji que na ngue anguezeji . Ya dya'c'üji c'ü ni bünc'eji co Mizhocjimi para siempre . Xo 'ñe yo nin sugueji , ya xo ch'unüji a cjanu . Nguec'ua ni jyodü rí respetaoji yo . 'Ma jiyö , dya ra dyä'tc'äji 'ma Mizhocjimi , 'ma pje rí dyötqueji .
54002012	Recommendation	Dya rí jëzigö yo ndixũ ra xöpüji yo cjuarma , ni xo ra mandaji cja yo bëzo . C'ü ra tsjaji , ra dyäräji , dya pje ra ndünrüji .
46001009	Faith	Mizhocjimi o 'ñünnc'ü in mün'c'eji nzi 'natsc'eji i̱ 'ñench'e in mü'büji c'ü nu T'i c'ü ngueje e Jesucristo c'ín Jmugöji . Nguec'ua 'natjo ín mü'büji dya co angueze . Ixtí jñunt'ü in mün'c'eji c'ü ra dya'c'eji c'ü rgui zëzhiji . Na ngueje angueze cja'a c'ua ja nzi ga mama .
48005013	Recommendation	Nu'tsc'eji o 'ñünnc'ü in mü'büji Mizhocjimi i̱ 'ñench'e in mün'c'eji e Cristo , ngue c'ua rí libregueji , dya cja xe ra mandats'üji c'o ley . Pero dya rí tsjijñiji : “ Rí libregöji dya , nguec'ua sö rá cjaji dya texe c'ua ja nzi rgá netsjëgöji ” , rí 'ñeñeji . Iyö . Nu c'ü rí tsjaji , rí pötqui s'iyaji y rí pötqui pjösteji .
59002012	Recommendation	Ya 'ñevgueji dya libre Mizhocjimi , ngue c'ua sö rá ätcöji dya c'ü . Y 'ma ra jñüncöji ngüenda , ra mbãcöji cjo ró cjagöji c'ua ja va ne angueze . Nguec'ua nu'tsc'eji rí pjötpüji ngüenda ja rgui ñagueji , 'ñe ja rgui minc'eji .
46012005	Faith	Nan'ño ga dyacöji c'ua ja rgá pjöstegöji nzi 'nazgöji , pero 'natjo c'ín Jmuji .
45009005	Description	Nu c'o o̱ mboxtita yo menzumü a Israel mi ngue c'o mi ma't'ü Mizhocjimi . E Cristo je vi peje nu cja c'o menzumü a Israel 'ma o jmus'ü cja ne xoñijõmü . Angueze ngue Mizhocjimi ; manda texe a jens'e 'ñe texe cja ne xoñijõmü . Nguextjo angueze rá ma't'üji . Je rga cjanu , amén .
47001006	Description	Ró sufregö rvá zo'c'öji . Pero o 'ñempc'eji libre Mizhocjimi cja c'o na s'o c'o mi cjaji , y me go mäjä in mün'c'eji . 'Ma rí sufregö , Mizhocjimi cjacö rá mäjä . Nguec'ua ra sö rá zo'c'öji 'ma pje c'o rí sufregueji ja c'o nzi rgá sufregö ; ra sö rá zo'c'öji ngue c'ua xo rí mäcjeji . Y rí zëzhgueji , dya rí jyëzgueji Mizhocjimi . Ngue c'ua rí unnc'eji ngüenda , zö rí sufregö , zö cjacö rá mäjä , pero nde ngueje para rá pjöxc'öji .
47001021	Faith	Mizhocjimi ngue c'ü cjacöji rá zëzhgöji , rá sido rá ätpäji o̱ jña e Cristo . Ngue angueze o juancüji .
44010015	Recommendation	O ndünrü c'ua c'ü mi zopjü e Pedro , o mama : ― Dya rí mangue na s'o nu c'ü ya ró tjintscö , eñe Mizhocjimi .
66018009	Sin	C'o rey cja ne xoñijõmü o tsjaji na s'o co c'e ndixũ c'ü ngue c'e jñiñi . Me xo o ma't'üji c'o ts'ita . Nguec'ua 'ma ya ra jñandaji c'e bipji na ngueje c'ü rva tjë'ë c'e jñiñi , me ra huëpiji c'ü , me ra nzhumüji .
43014023	Faith	O ndünrü c'ua e Jesús , o xipji : ― Nu c'o s'iyazügö ra tsja'a yo rí mama . Nuc'ua ra tsja mi Tatagö xo ra s'iyaji anguezeji . Nuc'ua nutscöbe rá ẽ bübügöbe cja o̱ mü'büji .
62004010	Grace	Xenda s'iyazüji Mizhocjimi que na ngue c'ü rgá negöji angueze . Angueze me go s'iyazügöji o ndäjä c'ü o̱ T'i o 'ñe ngõtcüji ín nzhubüji .
62001007	Faith	Pero 'ma rá jëziji ra zi'ch'i o̱ jya's'ü Mizhocjimi ín mü'büji nguec'ua rá cjaji ja c'o nzi ga ne angueze c'o na jo , nu'ma , rí 'natjogöji 'ma . A cjanu ni ma ra ndintsqui ín mü'büji texe c'o na s'o , na ngue e Jesucristo c'ü o̱ T'i Mizhocjimi o pjödü o̱ cji por nutscöji .
48004007	Grace	Nguec'ua , dya cja i̱ṉ mbëpjitjoji ne rí 'natsc'eji ; o̱ t'itsc'eji dya Mizhocjimi . Nguec'ua ga dya'c'eji c'ü o mama mi jinguã va xipji e Abraham . Dacüji a cjanu na ngueje c'ü vi 'ñe ndũ e Cristo .
58001008	Faith	Pero o xipji a cjava c'ü nu T'i : Nu'tsc'e Mizhocjimi , nunca ra nguarü rgui tsjague Jmu . Me na jo rgui mandague .
43010033	Sin	O ndünrü c'ua anguezeji , o mamaji : ― Nu yo na jo i̱ṉ tsjague , dya nguejyo rga pja'c'üjme yo . C'ü rga pja'c'üjme , ngueje c'ü i̱ṉ sadügue Mizhocjimi . Maco xo nguetjots'ügue 'na bëzo ; pero i̱ṉ cjapü que nguets'ü Mizhocjimi .
66014011	Description	Nu c'o ra ma't'ü c'e animal 'ñe c'e ts'ita c'ü exi nguetjo c'e animal 'ñe 'ma ra cuatpüji o̱ tjũ'ũ c'e animal , dya ra sö ra söyaji ; xõmü ndempa ra sufridoji . Nu c'ü e bipji c'ü ri pes'e c'ua ja rrã sufrido anguezeji , dya ra tjeze .
47004001	Faith	Mizhocjimi o s'iyazügö o dyacö ne bëpji . Nguec'ua , dya rí sũgö rgá zopcjö yo nte , ni xo ri tõgü ín mün'c'ö .
58013006	Faith	Nguec'ua , dya rá sũji pero ra sö rá mangöji : Mizhocjimi ngue c'ü pjöxcö c'ü . Dya rá sũgö cjó pje ra tsjacö , rá eñegöji .
45014003	Recommendation	Nu c'ü sa ts'ingue , dya ra tsjapü menu c'ü dya sa ts'ingue . C'ü si c'ajna , dya xo ra mama c'ü dya jo c'ü cja nu c'ü dya si c'ajna . Na ngueje Mizhocjimi säjä nu c'ü sa ts'ingue ; xo nzitjo c'ü si c'ajna .
45015005	Grace	Ngue Mizhocjimi c'ü cjacüji rá zëzhiji 'ñe rá mäjäji . Angueze ra dya'c'üji c'ü 'natjo rgui tsjijñiji , c'ua ja nzi va tsja e Jesucristo .
58007027	Description	C'o 'ñaja mböcjimi pama pö't'üji o animale , cja na mbäsp'äji c'ua Mizhocjimi ngue c'ua ra perdonaoji o̱ nzhubütsjëji . Nuc'ua cja na mbö'tp'üji c'ua animale Mizhocjimi ngue c'ua ra perdonaoji c'o nte . Pero e Jesús , dya mi jyodü ro tsja a cjanu c'ü . Na ngueje 'natjo vez o ndũ va ngõtcöji ín nzhunc'öji .
62003017	Sin	'Ma cjó c'o pë's'i c'ü ra zi 'ñe c'ü ra jye , 'ma ra jñanda nu cjuarma c'ü pje ni jyodü , pero 'ma dya ra juentse ra unü c'o ni jyodü , nu'ma , dya s'iya 'ma nu cjuarma c'ua ja nzi ga s'iyazüji Mizhocjimi .
47005008	Faith	Zö rá tũgö , pero dya rí sũgö . Na ngue rí pãrãgö nzi rá tũgöji , ixtá ma bübügöji a jens'e a jmi c'ín Jmugöji . Zö dya be ri ch'acö c'ü ri nuevo ín cuerpo , pero xenda na jo rá tũgö rá ma bübügö a jmi c'ü ín Jmugöji , que na ngue ra mezhe rá sufre rga minc'ö va .
60002011	Recommendation	I̱ṉ pjöt'üji i̱ṉ cãrãji cja c'o jñiñi c'ua ja dya i̱ṉ menzumügueji . Zö ne in mü'büji rí tsjaji c'o na jo , pero va ẽjẽ in pjeñeji rí tsjaji c'o na s'o . Rí s'iyats'üji cjuarma , nguec'ua rí xi'tsc'öji , dya rí tsjaji ja c'o nzi gui ñetsjëji c'o na s'o .
60002017	Recommendation	Rí respetaoji texe yo nte . Rí pötqui s'iyaji yo nin cjuarmaji . Rí sũji Mizhocjimi . Rí respetaoji c'ü mero manda .
44007025	Description	O nguijñi e Moisés : “ Yo ín menzumügöjme ra unüji ngüenda c'ü o 'ñempquegö Mizhocjimi rá emeji libre ” , eñe . Je ga cjanu va nguijñi e Moisés c'ü ro unü ngüenda c'o ín mboxatitagöji . Pero dya unüji ngüenda .
50003002	Violence	Rí pjötpügueji ngüenda c'o me na s'o ga xöpüte . Nuc'o , chjëntjovi dyo'o c'o me na sate . Anguezeji jodü ra cumpletsjëji c'o na jo , pero cjaji c'o na s'o . Mamaji ni jyodü rí meyaji in cuerpoji ; 'ma jiyö , dya ra tsja'c'eji Mizhocjimi o̱ t'its'üji 'ma .
56001016	Sin	Mama c'o xöpüte c'ü pãrãji Mizhocjimi . Pero c'ü ni tsjaji na s'o , ixi 'ñetse c'ü dya pãrãji . Me na s'oji cja o̱ jmi Mizhocjimi , dya pje ne ra dyäräji . Ya 'mãtpãji c'ü dya pje sö'ö pje ra tsjaji c'o na jo .
45010002	Faith	Rí pãrã na jo , me jodüji c'ü me ra neji Mizhocjimi . Pero dya pãrãji ra ma't'üji Mizhocjimi c'ua ja nzi ga ne angueze .
47001004	Grace	Mizhocjimi cjacö rá mäjä . Nguec'ua 'ma cjó c'o ra säjä o ndumü , o pje c'o ra sufre , ra sö rá zopjü c'o , ngue c'ua ra mäji . Rá xicöji ja va tsjacö Mizhocjimi rvá mäjä 'ma mi sufregö .
55002015	Recommendation	Nu'tsc'e rí pjötpügue na puncjü ngüenda rí zopjü yo nte c'ua ja nzi ga t'opjü o̱ jña Mizhocjimi c'ü na cjuana . 'Ma rí tsjague a cjanu , ra mä'c'ä 'ma Mizhocjimi . 'Ma jiyö , rí bëzhgue 'ma in tseje .
53002004	Description	C'e nte c'ü , dya ra ne cjó xe ra ma't'ü Mizhocjimi , ni yo pje nde ma't'ü yo nte . Ra tsjapütsjë na nojo , ra tsjapü dya pje ni muvi yo . Nguec'ua angueze ra mimi cja o̱ templo Mizhocjimi , ra mama ri ngue Mizhocjimi .
49006004	Recommendation	Xo 'ñetsc'eji i̱ṉ tataji , rí zopjüji na jo yo in ch'igueji ; dya rí huënch'iji na zëzhi . 'Ma jiyö , 'na ra sjëyaji . Nu c'ü rí tsjaji , rí jíchiji ra dyäräji . Rí xöpügueji o̱ jña Mizhocjimi .
45008037	Grace	Zö rí nuji texe yo , sido rí zëzhiji . Na ngueje e Jesucristo c'ü bübü cja ín mü'büji me na zëzhi c'ü . Me xo s'iyazüji .
44026014	Violence	Nguec'ua ró tögöjme a jõmü nu c'o mi chägäjme . Nuc'ua ró ärägö c'ü mi ña c'e jña hebreo o xitscö : “ Nu'tsc'e Saulo , ¿ jenga i̱ṉ cjapü ra sufre c'o creozgö ? Chjëntjui c'ü ri nguetscö ri cjacö rá sufre . I̱ṉ chjëntjui nza cja 'na nzhünü c'ü dya ne ra dyärä , c'ü me pjech'e c'e maza c'ü ni chjocüji ; nguec'ua ga s'odü ” , enzgö .
66002009	Sin	Nu'tsc'eji i̱ṉ cãrãji a Esmirna , rí pãrãgö me i̱ṉ sufridogueji na puncjü , 'ñe me sanc'üji . Nu c'o cja'c'üji yo , mamaji c'ü je menzumüji a Israel , y c'ü ma't'üji Mizhocjimi . Dya cjuana ma't'üji Mizhocjimi , na ngueje pëpiji e Satanás c'ü dya jo . Bë'ts'iji na puncjü , pero me i̱ṉ pë's'igueji na puncjü cja Mizhocjimi .
46013006	Faith	'Ma rá s'iyaji yo nín minteji , dya rá mäjäji 'ma cjó c'o ra tsja c'o na s'o . Rá mäjäji 'ma cjó c'o ra tsja na jo .
59001021	Recommendation	Nguec'ua rí xi'tsc'öji , jyëziji texe c'o me na s'o c'o i̱ṉ cjijñiji , 'ñe texe c'o na s'o c'o xe i̱ṉ cjaji . Rí dyäräji na jo nu o̱ jña Mizhocjimi nu bübü in mün'c'eji dya . Na ngue 'ma rí dyärägueji ne jña nu , sö ra jogü in mü'büji .
46003006	Grace	Nguetscö e Pablo ot'ü ró zo'c'öji , nguec'ua rí chjëntcjöbe nza cja 'naja c'ü ro ngant'a o planta . E Apolos cja zo'c'eji nguec'ua chjënjui nza cja c'ü ro xi'chp'i o ndeje c'o planta . Pero Mizhocjimi ngue c'ü che'ts'eji c'ü .
66014008	Sin	C'ü 'naja anxe o ndünt'ü a xütjü c'ü ot'ü anxe . O mama a cjava : ― Ya o yät'ä c'e ndajñiñi c'ü ni chjũ Babilonia . Nu c'o mi cãrã c'e ndajñiñi me mi ma't'üji o ts'ita . Nde mi cjapüji texe yo jñiñi xo ro ma't'üji o ts'ita . Chjëntjovi nza cja 'ma ri unüji o vino c'o ni tĩji .
43015014	Recommendation	Nu'tsc'eji ngue'tsc'eji rí jogöji , nu 'ma rí tsjaji yo rí mandats'ügöji .
62005021	Recommendation	Rí zo'c'öji nza cja 'ma ri ngue ín ch'itsc'öji . Pjötpüji ngüenda c'ü nguextjo Mizhocjimi rí ma't'ügueji ; dya rí creoji nan'ño jña . Je ga cjanu rgá xi'tsc'öji , amén .
55003006	Sin	Nuc'o , ngue c'o me zenguate cja yo ngumü , me xipjiji jña yo ndixũ ga dyonpüji . Bübü o ndixũ c'o unü ngüenda c'ü tũ na puncjü o̱ nzhubü , nguec'ua ga creoji c'ü mama c'o na s'o ga xöpüte . Na ngue c'o pje nde ne c'o ndixũ , cjaji c'o na s'o .
49004015	Faith	Mizhocjimi ne c'ü rá s'iyaji yo ín minteji ; ne'e c'ü rá mamaji c'ü na cjuana , dya rá cjaji o bëchjine . A cjanu rá nocüji cja o̱ dyë'ë Mizhocjimi ; exti nguetjozügöji e Jesucristo . E Jesucristo ngueje ín ñigöji nutscöji rí ejmeji angueze .
49004003	Faith	Tsjacjuanagueji rí pötqui ñugueji na jo . A cjanu ri 'na ma cjatjo in mü'bügueji c'ua ja nzi va dya'c'üji o̱ Espíritu Mizhocjimi .
44009005	Description	O ndünrü c'ua e Saulo o mama : ― ¿ Cjó ngue'tsc'e , nu'tsc'e nin t'ecjañõmü ? O ndünrü c'ua c'ü ín Jmugöji o xipji e Saulo : ― Nguetscö e Jesús . I̱ṉ cjapü ra sufre yo creozgö . I̱ṉ chjëntjui nza cja 'na nzhünü c'ü dya ne ra dyärä , c'ü me pjech'e c'e maza c'ü ni chjocüji , nguec'ua ga s'odü . Je xo ga cjatsc'e nu , 'ma dya rí dyätcägö ín jña , mas ra s'odü in mü'bü .
60003015	Recommendation	C'ü rí tsjagueji , rí sũgueji Mizhocjimi c'ü ín Jmugöji . Rí tsjijñiji na jo . Nguec'ua 'ma cjó c'o ra tsja'c'üji t'önü jenga i̱ṉ ench'e in mü'büji e Jesucristo , ra sö rí xipcjeji na jo 'ma c'o . Rí chjünrüji na jo co respeto .
44007033	Recommendation	O mama c'ua Mizhocjimi : “ Ts'o't'ü c'o i̱ṉ tin'ch'i . Na ngue me na sjũ nu ja i̱ṉ böbü .
62002024	Faith	'Ma cja vi creoji , i̱ dyäräji ja ga cja Mizhocjimi 'ñe e Jesucristo c'ü o̱ T'i . Sido rí tsjaji ja c'o nzi ga mama c'o jña c'o i̱ dyäräji ; dya rí jyombeñeji . 'Ma sido rí tsjaji c'o , sido ra bübü e Jesucristo co nu'tsc'eji ; 'ñe Mizhocjimi c'ü nu Tata .
43008051	Faith	Na cjuana c'ü rí xi'ts'igöji , nu c'ü sido ra dyätcö yo rí mangö , dya ra ndũ'ũ , ra bübütjo c'ü .
66020011	Description	Nuc'ua ró janda c'ua 'na trono c'ü me ma nojo , c'ü me ma t'öxü . Xo ró janda nu c'ü mi junrü cja c'e trono . Nuc'ua o c'ueñe ne xoñijõmü 'ñe e jens'e a jmi cja c'ü mi junrü cja c'e trono . Dya cja ch'öt'ü c'ua ja mi bübü ne xoñijõmü ne ri ngueje e jens'e .
46006013	Recommendation	O jñõnü ngue para ín pjemegöji . Xo 'ñe ín pjemegöji me ne o jñõnü . Nguec'ua sö rá sigöji c'o pje nde ma jñõnü , na ngueje ra zädä c'e pa 'ma ra chjotü Mizhocjimi o jñõnü 'ñe ín pjemegöji nza yejui . Pero dya rgá cjanu ín cuerpogöji . Nguec'ua ín cuerpoji , dya ngue para rá tsãji o ndixũ . Xo 'ñe o̱ cuerpo o ndixũ , dya ngue para ra tsãji o bëzo . Nín cuerpogöji ngue para rá pëpcöji c'ín Jmuji c'ü bübü a jens'e . Y c'ín Jmugöji ni jyongöji ra bübü cja ín cuerpoji c'ü .
45006011	Faith	A cjanu rí jñunt'ü in mü'büji ya xo i̱ chũji , c'ü dya cja rí chjünt'üji a xütjü e nzhubü . Nudya , ya i̱ṉ bübütjoji , c'ü ya je rí chjünt'üji a xütjü ngueje Mizhocjimi . Je a cja c'ua dya , na ngueje ya i̱ṉ 'natjoji co e Jesucristo .
47002014	Faith	Rí unügö 'na pöjö Mizhocjimi . Na ngue bübü ín mün'c'ö e Jesucristo , pjöxcö Mizhocjimi . Nguec'ua pedye na jo ín bëpjigö , zö pje c'o ri cjagö zö ri sufregö . Zö ja c'o ri sät'ägö , rí xipjigö yo nte ja ga cja e Jesucristo . Nguec'ua ga inch'i o̱ jña e Jesucristo texe cja ne xoñijõmü , nzi ga inch'i o nguichjünü texe cja 'na ngumü . Nguec'ua na puncjü c'o ya mbãrã e Jesucristo .
62001005	Grace	Nu c'o ró ärägöjme c'o o mama e Jesucristo , ngueje c'o rá xi'tsc'öji c'o . Mizhocjimi me jya's'ü ; ojtjo bëxõmü c'ü ri bübü c'o na s'o .
43006037	Grace	Texe nu c'o dacügö mi Tata , ra ẽjẽji co nutscö ra 'ñejmezüji . Nuzgö , dya rá täjägö ra ma c'o .
58013001	Recommendation	Sido rí pötü rgui s'iyagueji yo nin cjuarmaji .
58007025	Grace	'Ma cjó c'o ra 'ñench'e o̱ mü'bü e Jesucristo , ra sö ra chëzhi cja jmi Mizhocjimi ; Mizhocjimi ra recibido c'o . E Jesucristo ra ndintspi o̱ mü'büji , ngue c'ua dya ra bëzhiji . Na ngueje e Jesús dya cja nunca ra ndũ'ũ , nguec'ua dya ra jyëzi rgá dyötpü Mizhocjimi c'o .
43019015	Violence	Anguesji o mapjüji : ― Sidyi ne bëzo nu , ma chät'ä cja ngronsi . E Pilato o xipjiji c'ua : ― Nu nin jmugueji , ¿ cjo i̱ṉ neji rá tät'ä cja ngronsi ? O ndünrü c'ua c'o ndamböcjimi , o mamaji : ― Nu c'ü ín jmujme nguetjo e César .
45011005	Grace	Je xo ga cjatjonu yo pa dya yo . Cãrã ja nzi yo menzumü a Israel yo ejme Mizhocjimi . Angueze o juajnüji na ngueje me na jonte c'ü .
66017002	Sin	Me o dyonpü yo rey cja ne xoñijõmü , 'ñe yo dyaja yo cãrã cja ne xoñijõmü . C'o rey cja ne xoñijõmü dya jyanmbüji c'e ndixũ ; me go mäjäji va tsjaji c'o na s'o c'o mi mama c'e ndixũ . Yo nte cja ne xoñijõmü chjëntjoji c'ü me tĩ'ĩji ; na ngueje o ndünt'üji a xütjü c'e ndixũ , o xitsi a cja c'ua c'e anxe .
45012010	Recommendation	Rí pötqui s'iyaji na ngueje nde i̱ṉ cjuarmaji i̱ṉ texeji . Dya rí envidiaji yo nin cjuarmaji . Pero rí tsjijñiji c'ü xenda na jo nzi 'naja anguezeji que na ngue'tsc'eji .
45008014	Faith	Nu c'o ätä o̱ Espíritu Mizhocjimi , y cjaji c'ua nzi ga ne angueze , ngue o̱ t'i Mizhocjimi c'o .
66012003	Description	Nuc'ua xo o 'ñetse c'ua xe 'naja señal a jens'e . Dyäräji c'ü ró janda . Ngue 'na tac'ijmi c'ü ma mbaja c'ü mi bübü yencho o̱ ñi'i ; cja na dyëch'a o̱ mota . Cja c'o o̱ ñi'i mi juns'ü yencho corona .
45008017	Faith	Nu 'ma o̱ t'izüji Mizhocjimi , bübü c'ü ch'acüji . Ch'acüji c'ü pë's'i Mizhocjimi c'ü ín Tataji . C'ü ch'unü e Jesucristo c'ü nu T'i , xo 'ñezgöji xo ch'acüji c'ü . Je a cjanu , nu 'ma rí sufridoji na ngueje rí 'natjoji co e Cristo . Nuc'ua 'ma ra 'ñetse c'ü me na zö e Cristo , je xo rga cjazgöji nu .
54005017	Recommendation	C'o tita c'o na jo ga manda cja yo cjuarma , 'ma pëpjiji na zëzhi ga zopjüji yo nte 'ñe ga xöpüji , ni jyodü rí pjös'üji na jo o merio .
46008007	Sin	Pero yo cjuarma , dya texeji pãrãji ga cjanu ; dya texeji pãrãji c'ü dya pje ni muvi yo ts'ita . Na ngueje cãrã o cjuarma c'o ot'ü mi ma't'ü yo ts'ita . Nguec'ua 'ma sapüji c'o o̱ ts'ingue c'o animale c'o vi bäsp'ä cja yo ts'ita , xe cjijñiji yo ts'ita 'ma , 'ñe cjijñiji c'ü na s'o c'ü na cjaji . Na ngueje dya be pãrãji cjo na jo xe ra za'aji , cjo jiyö .
43015002	Grace	Texe o dyëza c'ü bübüzügö c'o dya quis'i , ra dyëch'iji . Texe dyëza c'o quis'i , ra dyodüji ngue c'ua xenda ra nguis'i na puncjü .
60005003	Recommendation	Dya xo rí tsjapüji na nojo cja yo o dya'c'üji c'ín Jmugöji i̱ṉ pjörüji . C'ü rí tsjaji , rí jizhgueji 'na tjũrü c'ü na jo , ngue c'ua xo 'ñe anguezeji ra tsjaji .
52004013	Recommendation	Rí negöjme rí pãrãji cjuarma , ja rga cja c'o ya ndũ'ũ . C'o dya ma't'ü Mizhocjimi , 'ma cjó c'o tũ anguezeji , me ndumü ga huëpiji . Na ngue dya pãrãji cjo ra te'e c'e añima ra ma bübüvi Mizhocjimi o jiyö . Pero nu c'ü rá xi'tsc'öjme dya , ngue c'ü dya rí huëpiji a cjanu c'o ya ndũtsc'eji .
58011029	Description	E Moisés 'ñe c'o nu menzumüji a Israel o 'ñench'e o̱ mü'büji Mizhocjimi , o jñunt'ü o̱ mü'büji c'ü ro mbös'ü Mizhocjimi anguezeji ja rvá mbes'eji cja c'e trazapjü c'ü jũsp'üji Mar Rojo . Nguec'ua va mbes'eji c'ua , nza cja 'ma ri nguetjo cja jõmü c'ü na dyodü . Pero c'o mi menzumü a Egipto , 'ma mi cja ro mbes'eji , go nzhogü c'o ndeje c'o vi xõgü , go chjorüji c'ua texeji nu .
44007020	Description	C'o pa c'o , o jmus'ü e Moisés c'ü me ma zö a jmi Mizhocjimi . O mezhe jñi zana , c'ü o̱ tata 'ñe c'ü o̱ nana o mbörüvi e Moisés .
58005002	Grace	Cãrã nte c'o dya nda pãrã o̱ 'ñiji Mizhocjimi , nguec'ua ga jyopü ga tsjaji c'o na s'o . Pero yo ndamböcjimi pãrãji ja rgá zopjüji na jo c'o , dya sjëyaji por c'ü vi tsja na s'o c'o . Na ngue xo bëzotjo yo ndamböcjimi xo bübü 'ma cjaji c'o na s'o .
45013012	Recommendation	E xõmü ya ni ma'a . Ya va pã'mã a jõmü e pa 'ma ra ẽjẽ na yeje e Cristo . Dya cja rá cjaji c'o dya ma jo c'o mi cjaji 'ma rmí nzhodüji cja bëxõmü . Rá zëzhiji , rá cjaji c'o na jo . Na ngueje ya rí nzhodüji cja e jya's'ü .
49006009	Recommendation	Xo nzitjots'ügueji i̱ṉ lamugueji , xo rí ñugueji na jo nuyo in mbëpjigueji . Dya rí menasaoji . I̱ṉ pãrãgueji nu c'ü nu Jmu anguesji , xo ngueje c'ü in Jmugueji c'ü . Ngueje e Jesucristo c'ü je bübü a jens'e . Angueze dya juajnü ; ra dyötü ngüenda yo lamu , xo 'ñe yo mbëpji .
45012015	Recommendation	'Ma cjó c'o mäjä , xo rí mäcjeji co anguezeji . 'Ma cjó c'o nzhumü o̱ mü'bü , xo rí ndumüji co anguezeji .
45002005	Sin	Me na me in mü'büji . Dya i̱ṉ ne ra nzhogü in mü'büji . Me sido i̱ṉ cjagueji c'o na s'o c'o rgui sufridogueji nu pa 'ma ra jñüncüji ngüenda Mizhocjimi , texe c'o ró cjaji . C'e pa'a c'ü , ra 'ñetse me na jo rgá jñüncüji ngüenda Mizhocjimi .
44014019	Violence	Cjanu o säjä c'ua a Listra ja nzi o nte c'o mi menzumü a Israel , vi 'ñeji a Antioquía 'ñe a Iconio . O dyü't'üji c'ua c'o mi cãrã a Listra o pjat'üji o ndojo e Pablo . Cjanu o ngüt'üji c'ua va pjongüji a tji cja c'e jñiñi . Mi pëzhiji ya vi ndũ .
43013021	Description	'Ma o nguarü o mama a cjanu e Jesús , me go nguijñi go sufrido o̱ mü'bü c'ua . O xipjiji na jo : ― Na cjuana c'ü rí xi'ts'iji , nu'tsc'eji bübütsc'eji 'naja c'ü ra nzhögü .
48003022	Faith	Pero dya je ga cjanu . Na ngueje je t'opjü cja o̱ jña Mizhocjimi c'ü rí tũgöji ín nzhunc'öji rí texeji ; dya cjó bübü c'ü ri ätä texe c'o ley . Nguec'ua nudya , 'ma cjó c'o ra 'ñench'e o̱ mü'bü e Jesucristo , ra intsjimi Mizhocjimi c'ua ja nzi va xipji e Abraham , ra perdonaoji .
66011007	Violence	C'e animal c'ü me na sate ra mbes'e cja c'e t'o c'ü me na jẽ'ẽ , ra jyonmbü chũ c'o yeje . 'Ma ra nguarü c'o yeje ra zopjüvi c'o nte , cja ra ndõjõ 'ma c'e animal ra mbö't'ü c'o yeje .
58003014	Faith	Nu'tsc'eji o zädä c'e pa 'ma i̱ 'ñench'e in mün'c'eji e Cristo , i̱ creoji co texe in mü'büji . Nu 'ma rí sido rí 'ñejmeji a cjanu c'ü , nu'ma , ngue o̱ ntets'üji 'ma c'ü .
45008010	Faith	Nu 'ma bübü cja in mü'büji e Jesucristo , ra bübütjo in aljmaji na ngueje o jocüts'üji Mizhocjimi . Pero ra ndũ'ũ in cuerpoji na ngueje i̱ṉ cjaji c'o na s'o .
44007052	Sin	Anguezeji o mbö't'üji texe c'o profeta . Mi mama c'o profeta c'ü ro ẽjẽ 'naja c'ü me na jo a jmi Mizhocjimi . Pero c'o ín mboxatitaji o mbö't'üji c'o . Nu c'ü o ẽjẽ , i̱ sidyiji cja c'o pje pjëzhi o mbö't'üji ; chjëntjui c'ü ri pö't'ügueji .
48005021	Sin	Yo nte c'o cja c'ua ja nzi ga netsjëji c'o na s'o , cãrã c'o me jodü ja rgá tsjapüji o̱ cjajaji c'o pë's'i yo nu minteji . Cãrã c'o pö't'ünte . Cãrã c'o tĩ'ĩ . Cãrã c'o me cja c'o na s'o cja mbaxua . Y pje c'o xe nde cjaji . Ya ró xi'tsc'öji 'ma ot'ü , y nudya rí yepe rí xi'tsc'öji , c'o cja ga cjanu , dya ra sö ra zät'äji a jmi Mizhocjimi ja manda .
43012036	Faith	Nudya , nutscö rí jya's'ü xe rí bübügö a nde c'ua ja i̱ṉ cãrãgueji . Rí 'ñejmezüji , ngue c'ua ra bübü o̱ jya's'ü Mizhocjimi a mbo cja in mü'büji . Nu yo jña'a yo , o mama e Jesús . Cjanu o ma'a c'ua . Dya cja jñandaji ja vi ma'a .
58003002	Faith	Mizhocjimi o 'ñeme va cjanu e Jesús . Mi jinguã Mizhocjimi vi 'ñeme e Moisés mi zopjü c'o nu menzumütsjëji c'o vi juajnü Mizhocjimi . E Moisés o tsja na jo c'o o xipji Mizhocjimi c'ü . Je xo va cjatjonu e Jesús , xo tsja c'o o xipji Mizhocjimi ro tsja .
56003006	Grace	Na ngue c'ü o 'ñe salvazgöji e Jesucristo , o dyacüji Mizhocjimi c'ü o̱ Espíritu c'ü pjöxcöji rá cjaji c'ua ja nzi ga ne Mizhocjimi .
44004036	Description	Mi bübü 'na cjuarma c'ü mi chjũ e José c'ü mi mboxbëche cja e Leví . Nuc'ü , je mi menzumü a Chipre . C'o apóstole xo jñusp'üji Bernabé c'e cjuarma . C'e tjũ Bernabé ne ra mama : Nu c'ü cjacüji rá mäji .
48006009	Recommendation	Nguec'ua ni jyodü , dya ra tõgüzüji rga cjaji c'o na jo . Na ngueje 'ma dya rá jëziji , ra ngõtcüji na jo 'ma Mizhocjimi 'ma ra zädä c'e pa 'ma ra tjün ngüenda .
48002019	Faith	Nuzgö ró unnc'ö ngüenda c'ü dya sö ro cumplegö texe c'o ley . C'ua ja nzi ga cja 'na mbëpji c'ü ya ndũ'ũ , dya cja manda c'ü nu lamu , je xo ga cjazgö dya nu , dya cja mandazü c'o ley . Nguec'ua nza cjazgö c'ü ya ró tũgö . Pero a jmi Mizhocjimi rí büntcjö dya , y nguextjo angueze rí ätcö c'ü .
66011001	Recommendation	Cjanu o ch'acü 'na dye'e c'ü mi chjëntjovi nza cja 'na metro . Cjanu o sjitsi a cjava : ― Rí ñanga . Dyëdyi dya nu o̱ templo Mizhocjimi 'ñe ne altar . Xo nde rí pezhegue yo ma't'ü angueze nu .
66014004	Description	Nuc'o , ngue c'o dya tjünt'ü a xütjü yo ts'ita . Nguextjo Mizhocjimi c'ü tjünt'ü a xütjü c'o . Nu c'o tjünt'ü a xütjü yo ts'ita chjëntjovi nza cja c'o bëzo c'o tsãjã o ndixũ . Nu c'o tõjõ ne himno nu cja dadyo sido tjünt'üji a xütjü c'e Ts'imë e Jesucristo . Angueze o ngõ'tp'ü o̱ nzhubüji . Ngue c'o ot'ü o tsjapüji o̱ t'i Mizhocjimi ngue c'ua ra ma't'üji angueze 'ñe c'e Ts'imë .
66009007	Description	C'o t'ünxü exmi nza cjatjo o pjadü c'o ya xampja ra ma cja chũ . Mi juns'üji c'ü mi nza cja o corona c'ü mi ngueje oro . Nu c'o o̱ jmiji exmi nguetjo o̱ jmi yo nte .
60002016	Recommendation	Zö dya ngue o̱ cjatsc'eji c'ü mero manda , zö i̱ṉ libregueji , pero dya rí tsjijñiji c'ü sö rí tsjaji c'o na s'o . Iyö . Na ngue ya ngue o̱ ntets'üji dya Mizhocjimi .
54004010	Faith	C'ü rí ench'e ín mü'bügö , ngueje Mizhocjimi c'ü bübütjo 'ñe dacüji c'ü rgá bübütjoji . Rí ench'e ín mü'bü na ngueje ne angueze ra 'ñeme libre yo nte texe cja c'o na s'o . C'o ra 'ñench'e o̱ mü'bü e Jesucristo , Mizhocjimi ra salva c'o . Nguec'ua rí pëpcjö rgá zopjü yo nte hasta me potjo ín cuëgö , y rí sufregö c'o pje nde xitscöji .
58010029	Sin	E Jesús o pjödü o̱ cji va ndũ'ũ . Nguec'ua Mizhocjimi sö ra dyacöji dya c'o na jo c'o vi mama , y nguec'ua sö ra ndintscöji dya c'o na s'o . Y o̱ Espíritu jítscöji ja ga s'iyazgöji Mizhocjimi . Nguec'ua 'ma cjó c'o mbeñe ra tsja c'o na s'o , nu'ma , jünpü 'ma o̱ jña e Jesús c'ü nu T'i Mizhocjimi cja rrũ yönbü c'ua , y cjapü dya ni muvi c'ü vi ndũ c'ü , y cja c'o na s'o chjëntjui c'ü ro zadü o̱ Espíritu Mizhocjimi . Nguec'ua c'e nte c'ü , merecido c'ü xenda ra sufre na puncjü , que na ngueje c'o dya dyätä c'o ley mi jinguã .
43020021	Grace	E Jesús o xipjitjoji c'ua na yeje : ― Ra söya in mü'büji , dya cja rí sũgueji . C'ua ja nzi va ndäcjö mi Tatagö c'ü bübü a jens'e , xo rgá täc'ägöji rí ma zopjüji yo nte .
65001016	Sin	C'o na s'o ga xöpüte me reclamaoji , na ngueje dya mäjäji co nu c'ü unü Mizhocjimi anguezeji . C'o netsjëji , ngue c'o cjaji . Me cjapüji na nojo c'o jña c'o mamaji . Me jonbüji pje ra xiji yo nu minteji , ngue c'ua pje c'o ra ch'unüji .
66006015	Description	Nuc'ua yo nte cja ne xoñijõmü o tsjõjõji cja cueva c'o tjocü cja ndojo cja yo t'eje . O tsjõjõ yo rey 'ñe yo gobernador 'ñe yo manda xondaro 'ñe yo pë's'i na puncjü merio 'ñe yo na zëzhi 'ñe yo pje nde pjëzhi , 'ñe texe yo dyaja nte .
66021008	Sin	Pero nu c'o me sũ , 'ñe c'o dya ejmezügö , 'ñe c'o me na s'o , 'ñe c'o mbö't'üte , 'ñe c'o tsãjã o bëzo 'ñe c'o tsãjã o ndixũ , 'ñe c'o cëro , 'ñe c'o ma't'ü o ts'ita , 'ñe texe c'o mbëchjine ; nuc'o , ra ch'unüji c'ü ra boch'üji cja c'ü e zapjü c'ü tjë'ë co sivi 'ñe asufre . Ngue c'ü xiji na yeje rga ndũji , o mama a cja c'ua .
44022016	Recommendation	Nudya , dya cja pje rí che'be ; ixtí jigue dya . Rí 'ñench'e in mü'bü e Jesús y rí tsjapü in Jmugue . 'Ma rí tsjague a cjanu , ra ndin'tsc'i in mü'bü c'o na s'o ” , enzgö e Ananías .
66009008	Description	O̱ ñixtiji exmi nza cjatjo o̱ ñixti yo ndixũ . Nu c'o o̱ s'ibiji exmi nza cjatjo o̱ s'ibi yo león .
55002024	Recommendation	Ngue o̱ mbëpjits'ügue c'ín Jmugöji . Nguec'ua dya cjó ni jyodü cjó rí söguevi o jña . Jmanch'a rgui zopjü yo nte . Rí jíchiji na jo o̱ jña Mizhocjimi . Zö cjó c'o pje ra xi'ts'i , pero rí pësp'i paciencia , dya rí chjünrü .
51002005	Faith	Nuzgö , zö dya rí bünc'ö nu ja i̱ṉ cãrãgueji , pero rí mbents'eji cja ín mü'bügö . Me rí mäjägö c'ü i̱ṉ nzhodügueji na jo ; na cjuana i̱ṉ ejmegueji e Cristo .
60003012	Sin	Na ngue Mizhocjimi nu'u na jo c'o cja na jo , 'ñe unüji ja c'o nzi ga dyötüji . Pero Mizhocjimi dya nu'u na jo c'o cja na s'o , eñe o̱ jña Mizhocjimi .
53002013	Faith	Pero nu'tsc'eji mi cjuarmats'üji , s'iyats'üji c'ín Jmugöji . Ni jyodü c'ü dya rá jëzijme rga unüjme 'na pöjö Mizhocjimi , na ngueje ndeze mi jinguã o juan'c'üji c'ü rguí jogü in mün'c'eji . Nguec'ua 'ma i̱ creoji yo jña yo na cjuana , o xõcüts'üji o̱ Espíritu Mizhocjimi o tsja'c'eji o̱ t'itsc'eji Mizhocjimi .
66022011	Recommendation	Nguec'ua yo pa'a yo dya be va sädä , 'ma dya ra nzhogü o̱ mü'bü c'o cja na s'o , jyëzi sido ra tsjaji c'o . Nu c'o me na s'o cjijñi , xe rí jyëzitjo ra nguijñiji c'o na s'o . Nu c'o cja na jo , c'ü xe ra tsjatjoji na jo . Nu c'o ngue o̱ nte Mizhocjimi , c'ü sido ra tsjaji c'ua ja nzi ga ne Mizhocjimi .
44002038	Faith	O ndünrü c'ua e Pedro o xipjiji : ― C'ü rí tsjaji ; jyëziji c'o na s'o , ra nzhogü in mü'büji cja Mizhocjimi . Y rí jigueji . A cjanu rí jizhigueji c'ü rí dyätäji dya e Jesucristo . Nu 'ma rí tsjaji a cjanu , ra perdonaots'üji 'ma Mizhocjimi . Xo ra dya'c'üji o̱ Espíritu ra bübü cja in mü'büji .
52005015	Recommendation	Rí pjötpüji ngüenda c'ü dya rí nzhopqueji 'ma cjó c'o pje ra tsja'c'üji na s'o . C'ü rí tsjaji , rí pötqui pjös'üji yo nin cjuarmaji , y rí s'iyaji texe yo nte .
45001027	Sin	Je xo ma cjatjonu c'o bëzo . Dya cja mi mimivi co o̱ suji . Mi obütsjëji co c'o o̱ mibëzoji . Me mi pötma neji o̱ cuerpoji c'ü ro tsjaji c'o na s'o . Mi cjaji me 'na tseje . C'ü na s'o c'ü mi cjaji ngue c'ü je tsjapü me go sufrido o̱ cuerpoji .
50002018	Recommendation	Nguec'ua a cjanu xo rí mäjägueji . Rí mäjägueji co nutscö .
44003019	Recommendation	Ixtí unnc'eji ngüenda c'ü i̱ tsjaji c'o na s'o . Nzhogüji cja Mizhocjimi rí dyötüji ra perdonaots'üji . 'Ma rí tsjaji a cjanu , ra perdonaots'üji 'ma . Nuc'ua Mizhocjimi ra dya'c'üji me rí mäcjeji , dya pje rí mbeñeji .
66021025	Description	Nu c'o ngoxtji , dya ra cjot'ü c'o . Na ngueje pamü ri ndempa nu ; ri ojtjo bëxõmü .
43006054	Faith	Nu c'o ra zi'i e tjõmëch'i c'ü ngueje ín cuerpogö 'ñe ra zi ín tsjigö ra ch'unü c'ü rguí bübütjoji . Nutscö 'ma rá ẽcjö na yeje rá xos'ü nuc'o .
43019011	Sin	O ndünrü c'ua e Jesús : ― Dya pje ro sö pje ri tsjacü 'ma dya ro dya'c'ü sjëtsi Mizhocjimi c'ü bübü a jens'e . Nguec'ua nu c'ü o ẽ nzhögü cja in dyëgue , ngue c'ü xenda na nojo o̱ nzhubü c'ü .
59002017	Faith	Nguec'ua 'ma cjó c'o mama ejme Mizhocjimi , pero 'ma dya unü c'o pje ni jyodü yo nu minteji , chjëntjui c'ü dya ri ejme 'ma c'ü .
45008003	Sin	C'e ley , dya sö'ö ro 'ñembguegöji libre , na ngueje ma zëzhi c'o na s'o c'o ma ẽjẽ ín pjeñeji . Pero Mizhocjimi c'ü na zëzhi o 'ñembgueji libre . O ndäjä e Jesucristo c'ü nu T'i cja ne xoñijõmü . Mi nte nza cjazgöji , rí tũji nzhubü . Pero angueze , dya mi tũ nzhubü . C'o nzhubü c'o mi tũgöji , ngue c'o je vi ndũ angueze c'o . A cjanu mama Mizhocjimi , dya rí tũji nzhubü dya .
60003014	Recommendation	Zö bübü 'ma cja'c'üji i̱ṉ sufreji na ngue c'ü ni tsjaji na jo , pero ngue c'ü rgui mäcjeji . Zö pje ra xi'ts'iji ra tsja'c'üji , pero dya rí sũji , dya pje rí mbeñeji .
51003021	Recommendation	Nu'tsc'eji i̱ṉ tataji , rí zopjüji na jo yo in ch'igueji , dya rí huënch'iji na zëzhi . 'Ma jiyö , 'na ra sjëyaji , y ra tõgü o̱ mü'büji .
66018002	Sin	Nuc'ua o mapjü c'ua na jens'e c'e anxe o mama a cjava : ― Ya ra yät'ä dya , ne ndajñiñi nu ni chjũ a Babilonia . Exna cjuana ra yät'ä . Ngue c'ua dya cjó cja ri nzheñe nu ; nguextjo yo demonio , 'ñe texe pje nde ma s'ondajma ; 'ñe c'o me na s'o c'o peje o̱ juaja .
62002022	Sin	Bübü c'o mama c'ü dya vi 'ñeje e Jesús cja Mizhocjimi . Dya bübü c'ü xenda rrã s'o nza cja ne bëchjine me na s'o . 'Ma cjó c'o ra mama : “ E Jesús dya ngue o̱ T'i Mizhocjimi , na ngue mi ntetjo c'ü ” , ra 'ñeñe , nu'ma , anticristo 'ma c'ü . Na ngue nu'u na ü e Jesucristo .
46011027	Sin	'Ma cjó c'o ra zi c'e tjõmëch'i 'ñe c'ü ri po'o c'e vaso , 'ma dya ra mbeñe e Jesucristo c'ín Jmugöji ja va ndũ , nu'ma , ra merecido c'ü ra tsjapü Mizhocjimi ra sufre , na ngueje c'ü dya vi tsjapü ni muvi c'ü vi sufre o̱ cuerpo c'ín Jmugöji , 'ñe c'ü vi pjödü o̱ cji .
59002020	Faith	¿ Cjo dya i̱ṉ pãrãji ja ga cja ? ¿ Cjo dya i̱ṉ unnc'eji ngüenda , 'ma cjó c'o dya cja c'o na jo , dya ni muvi c'ü ni mama ejme Mizhocjimi 'ma c'ü ?
43018003	Description	E Judas o dyëdyi c'ua c'o xondaro . Xo dyëdyi c'o policía c'o mi pëpi c'o ndamböcjimi 'ñe c'o fariseo . Nuc'ua o möji cja c'e huerta . Ma tũji o lámpara 'ñe o tizhi c'o mi tjë'ë . Nde ma jünji c'o rví tsjaji o chũ .
53003003	Grace	Pero jñunt'ü in mü'büji , ra tsja c'ín Jmugöji c'ua ja va mama . Ra tsja'c'ü ra zë'ts'iji 'ñe ra mbö'c'üji na ngueje c'ü dya jo'o me jodü pje ra tsja'c'üji .
44007021	Description	Nuc'ua cjanu o pjongüvi c'ua cja o̱ ngumüvi . Nuc'ua c'ü o̱ xunt'i c'e rey a Egipto o chöt'ü , o mbörü nza cja 'ma ri ngue o̱ t'i .
66008005	Description	Nuc'ua c'ü e anxe o nichi c'e incensario o ndësivi c'o ma qui'i cja c'ü e altar . Cjanu o mbodü c'ua cja ne xoñijõmü . Nuc'ua o pjäjnä c'ua . Me mi juëbi , me mi yürü ; me mi mbĩ'ĩ ne xoñijõmü .
66018003	Sin	Je ra zädä a cjanu na ngueje o dyonpü yo nte texe cja ne xoñijõmü . Nguec'ua dya ma't'üji Mizhocjimi ; ma't'üji o ts'ita . Chjëntjovi c'ü ri tĩ'ĩji . Nujyo rey cja ne xoñijõmü dya jyanbüji c'e ndixũ c'ü ngueje c'e jñiñi . Yo pje nde pö cja ne xoñijõmü ya me jünji na puncjü o merio na ngueje je dyoji c'e ndixũ c'ü me na s'o . C'o pë's'i c'e ndixũ , me ne yo nte ra ndõmü .
44026021	Violence	Nguec'ua 'ma mi bübügö cja c'e templo , o zücügö c'o ín menzumügöji mi ne ro mbötcüji .
55004004	Sin	Ra ngo't'üji o̱ ngõji , dya cja ra dyäräji c'ü na cjuana . Ra creoji c'o pje nde ma bëchjine c'ü pezhe yo nte .
43006064	Faith	Pero bübüts'ügueji c'o dya pje ejmezügö . E Jesús ya mi pãrã ndeze 'ma ot'ü cjó ngue c'o dya mi ejme . Ya nde mi pãrãtjo cjó ngueje c'ü ro nzhö'ö .
43013026	Description	O ndünrü c'ua e Jesús , o xipji : ― Nu c'ü rá unü ne xëdyi nu rá tü'bü cja ne jñõnü ngue c'ü ra nzhögü c'ü . Cjanu o ndü'bü c'ua , cjanu o unü e Judas Iscariote c'ü nu t'i e Simón .
54006020	Recommendation	Nu'tsc'e Timoteo , Mizhocjimi o dya'c'e i̱ṉ pãrãgue yo jña yo na cjuana . Nguec'ua rí tsjague yo , 'ñe rí xipji yo nte xo ra tsjaji yo . Bübü c'o me cjapü pãrã pero dya cjuana . Anguezeji me söji o jña c'o dya pje ni muvi . Nu'tsc'e , dya rí dyocjeji c'o xöpü ga cjanu .
44017005	Violence	Nuc'ua c'o menzumü a Israel c'o dya mi creo , me go sjëyaji c'ua na ngue c'o nte o ndeñeji e Pablo 'ñe e Silas . Nguec'ua cjanu o möji cja chõjmü nu ja mi cãrã c'o bëzo c'o ma s'o c'o dya mi pëpji c'o ja nde mi nzhodü . O xipjiji ro möji anguezeji . 'Ma mi pöji , o mbürü o mapjüji c'ua na jens'e . Nguec'ua va mundo c'ua na puncjü o nte . Nuc'ua cjanu o möji cja o̱ ngumü e Jasón , Cjanu o xo'tp'üji o̱ ngumü cjanu o cjogüji , ngue c'ua ro pjongüji e Pablo 'ñe e Silas ro zidyiji nu ja ro jñünpüji ngüenda a jmi c'o nte .
62005016	Sin	'Ma rá jandaji ri cja na s'o 'na ín cjuarmaji , ni jyodü rá ötpöji Mizhocjimi c'e cjuarma , xa'ma ra nzhogü o̱ mü'bü . A cjanu , dya ra bëzhi , Mizhocjimi ra unü sido ra bübütjo . Bübü 'na nzhubü c'ü me na s'o c'ü rguí ndũ 'na nte , dya ra salva . Dya ngue ne nzhubü nu rí mangö rá ötpöji Mizhocjimi ín cjuarmagöji .
43013020	Faith	Na cjuana c'ü rí xi'ts'iji , nu 'ma rá täc'öji rí zopjüji yo nte , nu c'ü ra säc'eji nguetscö säcjö 'ma c'ü . Nu 'ma ra säcjö c'ü , xo säjä 'ma c'ü o ndäcjägö .
58012028	Faith	Nu c'ín Jmugöji , dya ra chjorü c'ü , ni xo ra chjorü nu ja rá ma cãrãgöji c'ü . Nguec'ua rga unngöji na jo 'na pöjö Mizhocjimi , y rá ma't'üji c'ua ja nzi ga ne c'ü . Ni jyodü rá sũgöji rga ätcöji c'ü .
44019013	Description	Bübü c'o menzumü a Israel c'o mi nzhodü mi cjua'ma c'o vi zürü o̱ s'ondajma c'ü dya jo . Mi nänbäji o̱ tjũ e Jesús c'ín Jmugöji ma cjua'maji , xa'ma ro mbedye c'o s'ondajma . Mi mamaji : ― Pedye cja ne nte . Rí xi'tsc'ö co o̱ poder e Jesús c'ü nädä e Pablo ga zopjü yo nte , embeji c'o s'ondajma .
44015040	Grace	Nuc'ua e Pablo o juajnü e Silas ro mëvi ro mbëpivi Mizhocjimi . C'o cjuarma a Antioquía o dyötpüji Mizhocjimi ro mbös'ü e Pablo 'ñe e Silas . Cjanu o mëvi c'ua .
63001008	Recommendation	Nutscöjme ró pëpcöjme na jo Mizhocjimi rvá zo'c'öjme , 'ñe yo in ch'igue . Rí pjötpügueji na puncjü ngüenda , dya rí jyëziji c'o i̱ dyäräji , ngue c'ua ra ngõ'tc'üji na jo Mizhocjimi .
66011006	Violence	Me na zëzhi anguezevi ; sö ra ngot'üvi a jens'e c'ü dya ra 'ñe dye'be c'o pa'a 'ma ra pätpävi Mizhocjimi ra zopjüvi c'o nte ra xipjiji c'ü mama Mizhocjimi . Xo sö ra tsjapüvi yo ndeje ra mbëzhi o cji . Xo ra sö ra tsjapüvi ra mbĩ na zëzhi ne xoñijõmü 'ñe pje c'o nde ra tsjavi , ngue c'ua me ra sufrido yo nte . Nu hora c'ü ra nepevi ra tsjavi .
44008021	Sin	Dya rí pë's'igue parte cja o̱ jña e Jesucristo , na ngue dya jo in mü'bü a jmi Mizhocjimi .
43017010	Faith	Texe yo ín ntegö ngueje in ntegue . Texe yo in ntegue ngueje ín ntegö . Anguezeji pãcãji exi ngue in Ch'izügö .
45003012	Sin	Ya xõgüji cja Mizhocjimi , nza texeji . Ya s'odüji . Dya cjó bübü c'ü ri cja'a na jo , ne rí 'naja .
50002003	Recommendation	Dya rí huinsteji , dya rí jyodügueji ja rgá mbë'ts'iji na nojo . Nu c'ü rí tsjaji , nu'tsc'eji tsjapüji xenda ni muvi nzi 'na yo nin cjuarmaji que na ngue'tsc'eji .
66001013	Description	A nde c'o lámpara mi böbü 'na bëzo . Nuc'ü , ró janda exmi ngue 'na nte nza cjazgöji . Nuc'ü , mi je'e 'naja bitu c'ü mi sät'ä hasta cja o̱ ngua . Cja o̱ tijmi , mi nzünt'ü 'na mbünt'ü c'ü mi ngueje oro .
66022003	Faith	O̱ trono Mizhocjimi 'ñe c'ü e Ts'imë je ra bübü cja c'e jñiñi . Nu c'o o̱ nte Mizhocjimi ra ma't'üji angueze . Dya ra bübü nu , c'o rrã s'o'o .
60004007	Recommendation	Ya ni ma ra nguins'i ne xoñijõmü . Nguec'ua nu'tsc'eji rí tsjijñiji na jo in pjeñeji . Rí pjörüji ja rgui minc'eji . Y rí sido rí dyötüji Mizhocjimi .
44014026	Grace	Nujnu , o ndes'evi cja 'na barco c'ü mi ma a Antioquía c'ü tsja a Siria . Je mi mëvi nu , na ngue nujnu ngueje nu ja vi dyötü Mizhocjimi c'o cjuarma , ro mbös'ü e Pablo 'ñe e Bernabé cja c'e bëpji . Je mi mëvi nu , na ngue ya vi cjuatüvi c'e bëpji .
46007028	Recommendation	Pero 'ma rí chjüntqueji , dya s'o c'ü i̱ṉ cjagueji 'ma . Xo 'ñetsc'eji i̱ṉ ndixũji , dya xo ga s'o 'ma rí chjüntqueji . Pero me rí sufregueji va c'o pa c'o ya va sädä . Rí mangö c'ü na jo'o , dya rí chjüntqueji ngue c'ua xa'ma dya nda rí sufregueji 'ma .
49006012	Sin	Nu yo rí ügöji yo rí chũgöji , dya ngueje yo nte . C'o rí chũgöji , ngueje c'ü dya jo 'ñe c'o o̱ mbëpji c'o dya rí jandaji . C'ü dya jo 'ñe c'o o̱ mbëpji ngue c'o manda cja ne xoñijõmü . Nuc'o , me na s'o c'o . Ngue c'o cjapü me na bëxõmü cja o̱ mü'bü yo nte ; nguec'ua yo nte , dya ätäji Mizhocjimi .
59001005	Recommendation	'Ma bübüts'üji c'ü bëzhi pjeñe ja rgá tsja c'o ne Mizhocjimi , ni jyodü ra dyötü Mizhocjimi 'ma c'ü . Mizhocjimi ra unü c'ua c'ü rguí mbãrã . Na ngue c'o pë's'i Mizhocjimi , dacöji na puncjü c'ü , dya xo huënzhgöji c'ü .
52005019	Recommendation	'Ma cjó c'o ra 'ñünbü o̱ mü'bü o̱ Espíritu Mizhocjimi ra zo'c'eji o̱ jña Mizhocjimi , dya rí ts'a's'üji .
58009002	Description	Cja c'e cuarto c'ü mi mbürü mi cjogü c'o mböcjimi , je nguejnu ma jä'ä nu c'e tracandelero . Xo ma jä'ä nu c'e mexa c'ü mi päsp'äji tjõmëch'i Mizhocjimi . C'e cuarto c'ü , ngue c'ü ma sjũ c'ü .
66003018	Recommendation	Rrã zo'c'ügöji nu c'ü ni jyodü rí tsjagueji ngue c'ua rí pë's'iji na puncjü . Ni jyodü ra nzhogü in mü'bügueji . Ni jyodü rí unüji ngüenda c'ü dya pje i̱ṉ pë's'iji , y rí 'ñejmezüji co texe in mü'büji . Rí dyötcüji o oro , rá da'c'üji . Rí dyötcüji o bitu c'o na t'öxü , rá da'c'üji , ngue c'ua dya cja rí tsejeji nza cja c'o dya je o̱ bitu . Xo rá da'c'üji o ungüento rí tsos'ü in chöji , ngue c'ua ra xogü in chöji rí jñandaji .
62005013	Faith	Nu'tsc'eji ya i̱ṉ ench'e in mü'büji e Jesucristo c'ü ngue o̱ T'i Mizhocjimi . Rí pen'c'öji ne carta ngue c'ua rí pãrãgueji c'ü ya i̱ṉ bübütjogueji dya co Mizhocjimi y rí bübütjoji para siempre .
43007018	Faith	Nu c'ü xöpü c'ü mamatsjëjë , jodütsjëjë c'ü ra mama yo nte : “ Me na jo 'na xöpüte ” , ra 'ñeñeji . Nuzgö rí jodügö c'ü ra mamaji me na jo Mizhocjimi c'ü o ndäcjä . Nuzgö rí mamagö c'ü na cjuana , dya bëchjine .
47004007	Grace	Yo nte pë's'iji c'o me ni muvi a mbo cja 'na s'äbä , maco dya ni muvi c'e s'äbä . Je xo ga cjazgönu , me ni muvi o̱ jya's'ü Mizhocjimi c'ü bübü ín mün'c'ö . Pero ín cuerpogö , dya ni muvi , dya ga zëzhi . A cjanu ga jñetse c'ü je ngue Mizhocjimi c'ü me na zëzhi , dya nguetscö .
45012019	Recommendation	Nu'tsc'eji rí s'iyats'üji , 'ma cjó c'o pje ra tsja'c'üji na s'o , dya rí nzhopqueji . Nu'tsc'eji jyëziji ra nzhopcüji Mizhocjimi . Na ngueje o̱ jña Mizhocjimi je t'opjü a cjava : “ Nguetscö rá nzhopcö 'ma cjó c'o pje cjapü na s'o c'ü nu minteji . Nguetscö je rá castigao ” , eñe c'ín Jmuji .
43008054	Faith	O ndünrü e Jesús , o xipjiji : ― Nu 'ma ri jodütsjëjëgö c'ü ro mama yo nte na nojozügö , dya pje rví muvi 'ma c'o . Mi Tatagö ngue c'ü jodü c'ü ra mamaji a cjanu . Maco i̱ṉ mamagueji que mi Tatagö ngueje in Mizhocjimigueji .
45014020	Recommendation	Dya pje rí sigueji c'ü rgui s'o'tp'üji c'ü cja Mizhocjimi cja o̱ mü'bü c'ü 'naja . Jã , na cjuana na jo texe yo pje nde ma jñõnü . Pero 'ma cjó c'o pje ra zi c'ü rguí tsja c'o na s'o c'ü 'naja , dya rga jo 'ma .
43019040	Description	O ndunüvi c'ua c'e añima . O ngos'üvi c'o mirra 'ñe c'o áloes . Cjanu o mbös'üvi manta . Nuc'o , je mi cjavi a cjanu , na ngueje c'o nte a Israel je ga dyögüji a cjanu .
58010034	Faith	I̱ juentsqueji c'o cjuarma c'o mi sufre a pjörü , i̱ pjösc'eji c'o . Y 'ma o tsja c'o nte o jñünnc'eji c'o mi pë'sc'eji , me i̱ mäcjeji vi pësp'iji paciencia c'o . Na ngueje i̱ṉ pãrãgueji je bë'sc'eji a jens'e c'o xenda na jo'o c'o dya ra chjorü .
44013023	Grace	O mama Mizhocjimi c'ü ro 'ñeme 'na c'o o̱ mboxbëche e David ro 'ñe 'ñevguegöji libre nutscöji rí menzumüji a Israel . Ya tsja Mizhocjimi ja c'o nzi va mama , o ndäjä 'naja c'ü o ẽ 'ñevgueji libre cja c'o na s'o c'o rí cjaji . Nuc'ü , ngueje e Jesús .
46002009	Faith	Anguezeji go zädä c'ua ja nzi va t'opjü cja o̱ jña Mizhocjimi c'ü mama ga cjava : Nunca go jñandaji c'o ya vi preparao Mizhocjimi ra unü c'o ejme angueze 'ñe neji . Dya xo go dyäräji c'ü ja ga cja . Ni xo go nguijñitsjëji cja o̱ mü'büji c'o , eñe c'e jña .
45008011	Grace	Mizhocjimi o xos'ü e Jesucristo 'ma ya vi ndũ . Nu 'ma bübü cja in mü'büji o̱ Espíritu Mizhocjimi , Mizhocjimi c'ü o tsjapü o te'e e Jesucristo 'ma ya vi ndũ , xo ra unü fuerza dya , in cuerpoji c'ü ya ra ndũ .
45008016	Faith	O̱ Espíritu Mizhocjimi cjacüji rá pãrãji cja ín mü'büji o̱ t'izüji Mizhocjimi .
48006007	Recommendation	Pe i̱ṉ cjijñiji c'ü dya ra tsja , zö ja rgá mimi 'na nte . Pero rí xi'tsc'öji , dya cja rí tsjijñiji a cjanu , na ngueje dya cjuana . Na ngueje Mizhocjimi dya sö cjó ra tsjapü burla c'ü . Na ngue c'ua ja ga tsja 'na nte , je xo rgá cjanu rgá nzhopcüji c'ü . Chjëntjui nza cja 'na c'ü ra mbodü o ndëxü , ra ndagü o ndëxü . Pero 'ma ra mbodü o ndöbidyi , bidyi ra ndagü .
45011022	Grace	Me na jonte Mizhocjimi . Pero me xo cjapü ra sufrido nu c'o dya o 'ñejme . O 'huacüji cja c'e za'a . Pero nu'tsc'eji , me na jonte c'ua nzi ga nuc'üji 'ma sido rí 'ñejmeji . 'Ma dya sido rí 'ñejmeji , xo ra 'huacüts'ügueji cja c'e za'a .
59005007	Recommendation	Nu'tsc'eji mi cjuarmats'üji , 'ma pje c'o ra tsja'c'eji a cjanu c'o rico , dya pje rí nzhopqueji c'o na s'o c'o . Pero rí pësp'iji paciencia hasta 'ma cja ra ẽjẽ c'ín Jmugöji . Tsjijñiji c'ü tjë 'na juajma . 'Ma ya vi ndujmü o ndëchjõ c'ü , pëtsa c'ü ra jogü c'o ts'itjõ cja o̱ juajma c'ü . Pero ni jyodü ra nde'be c'ü ra sido ra 'ñe o dyebe .
55001016	Grace	Rí ötcö Mizhocjimi ra juentse c'o cãrã o̱ ngumü e Onesíforo . E Onesíforo o mböxcö na puncjü , nguec'ua me va mäjä ín mün'c'ö . Angueze dya tseje c'ü rrũ o'o a pjörü .
62002028	Faith	Rí zo'c'öji nza cja 'ma ri ngue ín ch'itsc'öji . Rí sido rí dyätäji e Jesucristo , na ngue i̱ṉ 'natjogueji co angueze . 'Ma rá cjaji a cjanu , dya rá sũji 'ma ra ẽjẽ na yeje c'ü ; dya rá tseji .
48005016	Recommendation	Dyäräji c'ü rá xi'tsc'öji . Nu 'ma rí dyätäji o̱ Espíritu Mizhocjimi , dya i̱ṉ cjagueji 'ma c'ua ja nzi gui ñetsjëji c'o na s'o .
54001015	Grace	Bübü 'na jña c'ü na cjuana c'ü ni jyodü ra creo yo nte . Je ga cjava ne jña : “ O ẽjẽ e Cristo Jesús cja ne xoñijõmü , o ẽjẽ para o ẽ jocüzü ín mü'büji nutscöji rí cjaji c'o na s'o . ” Texe cja yo nte , nutscö xenda ma s'ozgö .
49006010	Faith	Mi cjuarmats'ügöji , xe bübü c'ü xe rá xi'tsc'öji . Ya i̱ṉ 'natjoji co e Jesucristo c'ü ngueje ín Jmugöji . Nguec'ua me rí zëzhiji , na ngueje na zëzhi angueze .
46010012	Recommendation	Nguec'ua rí xi'tsc'öji , c'ü cjijñi me na jo cja o̱ jmi Mizhocjimi , ni jyodü ra mböngüenda c'ü . 'Ma jiyö , 'na ra tsja c'o na s'o .
58010014	Grace	Na ngue c'ü 'natjo vez va ndũ e Cristo , ya ndintsquiji ín mün'c'öji nutscöji o̱ ntezgöji dya . Nguec'ua , dya cja rí tũji dya c'o na s'o .
43010031	Violence	Nuc'ua o jñüs'ü na yeje o ndojo c'o pje mi pjëzhi cja c'o nte a Israel . Ro pjat'üji e Jesús .
46011003	Description	Pero bübü c'ü xe rí negö rí pãrãgueji . Mizhocjimi manda cja e Cristo . E Cristo manda cja e bëzo . E bëzo manda cja e ndixũ .
58011036	Violence	Mi bübü c'o me go mbãtãji va nda's'üji co chirrio , na ngueje mi ench'eji o̱ mü'bü Mizhocjimi . Mi bübü c'o mi sufre a pjörü , y xo mi tjün't'üji co cadena .
58006019	Faith	Rí pãrãgöji cumple Mizhocjimi , nguec'ua rá zëzhiji rá sido rá ejmeji . Rí te'beji rá ma cãrãgöji co Mizhocjimi a jens'e .
49005011	Recommendation	C'o me bübü bëxõmü cja o̱ mü'bü , me cjaji c'o na s'o . Nu'tsc'eji , dya rí tsjagueji a cjanu . C'ü rí tsjaji , rí zopjüji c'o cja a cjanu , rí xipjiji c'ü dya ne Mizhocjimi a cjanu na ngueje c'ü me na s'o cjaji .
59004011	Recommendation	Mi cjuarmats'üji , dya cja xe rí pötqui zo'büteji . C'ü so'bü nu cjuarma y cjapü dya ni muvi , cjapütjo burla c'ü o̱ ley Mizhocjimi c'ü je t'opjü c'ü dya rá so'bütegöji . Nu 'ma i̱ṉ cjapütjoji burla c'e ley , dya i̱ṉ ätäji 'ma c'ü . Chjëntjui c'ü ri cjapqueji c'ü dya ni muvi 'ma c'e ley c'ü .
66021021	Description	Nu c'o doce ngoxtji mi ngueje o perla . Nzi 'na ngoxtji mi ngueje 'natjo perla . Nu c'o o̱ calle c'ü e jñiñi mi dyavo oro c'o ma 'ñetse nza cja o vigrio .
58003006	Faith	Pero e Jesucristo chjëntjui nza cja 'na t'i c'ü manda texe cja c'o o̱ mbëpji c'ü nu tata . Nutscöji , dya rí sũ rgá nädäji dya e Cristo , y me rí mäcjö rgá junt'ü ín mün'c'öji c'ü ra salvazüji c'ü . 'Ma rá sidoji ga cjanu , 'ma dya rá jëziji , ra 'ñetse xo ngue o̱ t'izgöji Mizhocjimi 'ma .
45012009	Recommendation	Rí s'iyaji yo nin minteji co texe in mü'büji . Jyëzgueji c'o na s'o . Sido rí tsjaji c'o na jo .
66011013	Violence	Nuc'ua c'ü e ndajme c'ü , me ra mbĩ'ĩ ne xoñijõmü . C'ü ni zö na dyëch'a parte c'ü e ndajñiñi ra yät'ä o ngumü . Ra ndũ'ũji c'ua na ngue c'ü ra mbĩ'ĩ ne xoñijõmü . Ra zö'ö siete mil c'o nte'e c'o ra ndũ . Nu c'o dyaja me ra pizhiji , me ra mamaji c'ü me na nojo Mizhocjimi a jens'e .
48003020	Description	'Ma o unüji c'o ley , dya je ngue anguezeji o unüji ; je ngueje a dyë e Moisés c'ü o unüji c'o . Pero 'ma o mama Mizhocjimi c'ü ro intsjimi c'o nte c'o ri cãrã texe cja ne xoñijõmü , nguetsjë Mizhocjimi o zopjütsjë e Abraham .
43019010	Description	Nuc'ua e Pilato o xipji : ― ¿ Jenga dya i̱ṉ tjüntcü yo rí zo'c'ü ? ¿ Cjo dya i̱ṉ pãrã pje pjëtscö ? Sö rá empc'e libre . Xo sö rá nzhöc'ü c'ü ra ndät'äts'üji cja ngronsi .
44008032	Description	C'ü o̱ jña Mizhocjimi c'ü mi xörü , je mi t'opjü nu c'ü mama a cjava : Ra zidyiji c'e nte ja c'o nzi ga zidyiji o ndënchjürü , ra mbö't'üji . Ja c'o nzi ga cja o ndënchjürü 'ma ãxãji , dya nzama o̱ neji ; je xo rga cjatjonu c'e nte 'ma ra tsjapüji c'o na s'o , dya pje ra mama .
44013021	Description	O mezhe c'ua , c'o ín mboxatitaji o dyötüji Mizhocjimi ro 'ñeme 'naja anguezeji c'ü ro tsja rey . O 'ñeme c'ua e Saúl c'ü mi t'i cja e Cis , 'ñe mi mboxbëche cja e Benjamín . O mezhe cuarenta cjë c'ü mi rey , mi manda cja c'o ín mboxatitaji .
56001010	Sin	Na ngueje cãrã na puncjü o xöpüte c'o dya pje ne ra dyärä yo jña yo mama ja ga cja e Jesucristo . Mamaji jña c'o dya ni muvi , y onpüji yo nte . Ngue c'o ín menzumügöjme a Israel c'o xenda cja a cjanu , dya ne ra dyäräji .
44010012	Description	Cja c'e manta mi cã'ã o c'ijmi 'ñe o s'ü , 'ñe c'o pje nde ma animale c'o bübü nziyo o̱ ngua .
43017022	Grace	Nu'tsc'e mi Tatats'ü , c'ua ja nzi rgá 'natjovi , xo ró unü anguezeji c'ü ri 'natjoji anguesji co nutscövi . Nguec'ua ri 'natjoji anguesji c'ua ja nzi rgá 'natjovi .
55001013	Faith	Ró xi'tsc'ö c'ü na cjuana ja ga cja Mizhocjimi . Je xo rgui xipjigue a cjanu yo nte , dya nan'ño rgui xipcjeji . Rí sido rí 'ñejme Mizhocjimi y rí s'iyague yo nte . Na ngueje bübü e Cristo Jesús a mbo in mün'c'e .
43002006	Description	Mi järä nu , 'ñanto tras'äbä c'o mi ngueje ndojo c'o mi xich'iji ndeje . Nu c'e ndeje c'o mi po'o nu , mi ngue para ro xindyë c'o mi menzumü a Israel , c'ua nzi va manda o̱ ley anguesji . C'o tras'äbä mi süjü ochenta o 'na ciento litro nzi 'naja .
46015034	Recommendation	Chjümbeñegueji . Jyëziji c'ü ni dyocjeji c'o nte c'o , na ngue na s'o ga cjanu . Na ngue anguezeji , dya pãrãji Mizhocjimi . Rí xi'tsc'öji a cjanu , xa'ma rí pjörü in tseji .
49004002	Recommendation	Dya rí tsjapüji c'ü me rrã nojots'üji . Me na jontets'ü rgui mimiji . 'Ma cjó pje ra tsja'c'üji , dya rí tsjapüji na s'o c'o . Rí pësp'iji paciencia , rí s'iyaji .
65001023	Recommendation	C'o cja na s'o , rí zopcjeji c'o , xa'ma ra jyëziji c'o , ngue c'ua ra salvaji , dya ra ma sufreji cja sivi . Bübü c'o me s'odü o̱ mü'bü , chjëntjui nza cja 'na bitu c'ü me ni s'odü . Rí juentseji anguezeji rí ñuji ja rgui pjösc'eji c'o . Pero me rí s'ogueji c'o na s'o c'o vi tsja c'o .
45008028	Grace	Nu c'o s'iya Mizhocjimi , c'o o zojnü angueze c'ua nzi va ne angueze , rí pãrãji Mizhocjimi cjapü ra mbös'üji texe c'ü ra zädä ; zö pje nde ra tsjapüji c'o .
45016019	Recommendation	Pero texe yo nte ya pã'c'ãji nu'tsc'eji i̱ṉ ätäji o̱ jña e Cristo . Nguec'ua me rí mä'c'äji . Rí negö rí pãrãgueji ja rgui tsjaji na jo ; dya rí ne rí pãrãgueji c'ü na s'o .
58009004	Description	Je nguejnu ma jä'ä nu c'e arta c'ü dyavü o oro , nu ja mi tjüt'üji c'o me ma jo ma jyärä nza cja o nguichjünü . Je xo ma jä'ä nu , c'e caja c'ü mi bë's'i c'o laja c'o mi t'opjü c'ü ot'ü testamento c'ü ngue c'o o̱ mandamiento Mizhocjimi . Nu c'e caja vi ngos'üji dyavü o oro c'ü . A mbo cja c'e caja , mi jä'ä c'e s'äbä c'ü xo mi dyavü o oro c'ua ja mi qui'i c'e maná . Je xo mi jũ'ũ nu c'e dyenza c'ü o nzhäjnä 'na nu pa'a 'ma mi jün e Aarón . Je xo mi qui'i nu , c'o laja c'o mi t'opjü c'o mandamiento .
45003027	Faith	Nguec'ua , dya sö rá cjapütsjëji na nojo . ¿ Cjo pje ro sö ro cjaji c'ü ro cjõt'ütsjëji ín nzhubüji ? Jiyö . Dya sö ro cjaji texe c'ü mama o̱ ley Mizhocjimi . Pero 'ma ró ench'e ín mü'büji e Jesucristo c'ü o ngõtcüji ín nzhubüji , o mama Mizhocjimi c'ü na jozgöji dya a jmi .
43014010	Faith	¿ Cjo dya i̱ṉ ejmegue je rí bübügö cja mi Tata , y mi Tata je bübüzügö ? Yo jña'a yo rí xi'ts'igöji , dya pje rí mamatsjëgö yo . Ngueje mi Tata c'ü je bübüzügö c'ü xitsi rá cja yo rí cjagö .
44016022	Violence	Nguec'ua c'o nte o üdüji , mi ne ro mbäräji e Pablo 'ñe e Silas . C'o pje mi pjëzhi cjanu o ts'ünbüvi c'ua o̱ bitu e Pablo 'ñe e Silas . Cjanu o mandavi o mbäräji co dyenza .
43013034	Recommendation	Rí xi'tsc'öji 'na jña nu cja dadyo . Nguejnu rí tsjaji nu . Rí pötqui s'iyaji . C'ua ja nzi rvá s'iyats'ügöji , je xo rgui s'iyagueji a cjanu .
47005001	Grace	'Ma rá tũgöji , ra chjorü nu ín cuerpogöji nu rí bübügöji cja ne xoñijõmü . Pero rí pãrãgö ra zädä 'ma ra dyacöji c'ü ri nuevo ín cuerpoji c'ü dya ra chjorü . Ngue Mizhocjimi c'ü ra dyacöji c'ü ri nuevo ín cuerpoji ; dya ngue yo nte yo ra dyät'ä . 'Ma ya ri nuevo ín cuerpoji , rá sido rá bübügöji a jens'e para siempre .
43012044	Faith	Nuc'ua e Jesús o ña na jens'e , o mama : ― Nu c'ü ench'ezügö cja o̱ mü'bü , xo ench'e cja o̱ mü'bü nu c'ü o ndäcjägö .
44009013	Description	O ndünrü c'ua e Ananías o mama : ― Mizhocjimi ín Jmuts'ügö , na puncjü o cjuarma c'o o xitsi ja ga cja e Saulo . O tsjapü me go sufre c'o in ntegue c'o cãrã a Jerusalén .
55003002	Sin	Yo nte'e ra s'iyatsjëji ; dya ra s'iyaji yo nín minteji . Me ra neji o merio . Me ra pötü rgá mamatsjëji me na joji . Me xo ra tsjapütsjëji na nojo , ra tsjapüji menu c'o 'ñaja . Ra zadüji Mizhocjimi y ra zadüji yo nín minteji . Dya ra dyätäji c'o nu tataji . Dya cjó ra gradecidoji c'ü rguí unüji 'na pöjö . Dya cjó ra respetaoji .
45005009	Grace	Nudya , ya mama Mizhocjimi c'ü dya rí tũji dya nzhubü na ngueje o ẽ pjödü o̱ cji e Jesucristo o böbü a nde . Nguec'ua rí pãrãji c'ü dya ra ünngüji Mizhocjimi nu pa c'ü ra jñüncüji ngüenda yo rí cjaji .
45014014	Sin	E Jesucristo c'ü bübü cja ín mü'bügö , o tsjacü rá pãrã c'ü dya cja c'o na s'o 'naja nte , zö ra za ts'ingue , zö dya ra za ts'ingue . Pero nu c'ü cjijñi c'ü cja c'o na s'o 'ma sa ts'ingue , o ma dya sa ts'ingue ; nuc'ü , cja c'o na s'o 'ma c'ü .
54004006	Faith	Yo jña yo rí xi'tsc'ö , rí xipcje yo cjuarma . Xo 'ñetsc'e ni jyodü rí xörü c'o jña c'o rí creoji , y rí tsjijñi c'o . O jí'tsc'eji c'o na jo ; ni jyodü rí sidogue c'o . 'Ma rí tsjague a cjanu , na jo 'na mbëpjitsc'e cja e Jesucristo .
