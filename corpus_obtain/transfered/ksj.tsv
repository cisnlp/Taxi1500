44017031	Grace	Mazaḡa aniꞌe haba niduꞌa zamaḡano radiuꞌeteꞌe azaḡa ibi duduḡano kotaziteꞌe madaḡa rae tiro. Ebu kota ibito haꞌuma vazeḡa zuni ohoniro. Eꞌe vazeḡaꞌe aniꞌa runeonoꞌo bare ḡaboniro. ꞌOugeꞌenaꞌa, Iesuꞌe hube hune vaze niduꞌa kotaziꞌuma rae fureniro.”
44013018	Description	Ebu muri ḡae ḡazaḡa gaubanana (40) haba bohaꞌano onamiroteꞌe zamaḡano, zeꞌe Badiꞌa ḡoere mene ego haunu rehano, Badiꞌaꞌa mene muhiziro.
44016037	Violence	Rehano Pauloꞌa gavamani gau azaḡa ziro, raenaꞌa, “Emeꞌe Roma mone azaḡa. Ze kotao zu mene ohofa rehano, hunio boufadu ḡuꞌano ohofeha. Ebu izidi ze, hena, sifu tuḡufe bufihi raꞌohe. Mene ꞌougiꞌuma! Zeḡe huneꞌa onaadu, tutufe bufiꞌuma.”
50004004	Recommendation	E bare bare ꞌahige raꞌohe: Mada niduꞌa Zuhiꞌa Boroꞌa zae veize haḡairoteꞌe zamaradu matuꞌoꞌi!
44006013	Description	Ebu zeḡeꞌa vaze nu tuḡuzadu ḡuriro ḡoeꞌa rae fureniro, raenaꞌa, “Vaze ꞌadiꞌe Dibuꞌo Neḡa zu Mose goro ḡoeꞌa rae sausauneꞌenaꞌa mene ḡonabeꞌohe.
44002021	Faith	Ebu Zuhiꞌa Boro mazao umideꞌeteꞌe azaḡa niduꞌaꞌe ḡabone hidiꞌuma.' (Ioela 2:28-32)
44021025	Recommendation	U Iuda mene azaḡa Iesu mazao fieꞌetaꞌaꞌe, eme, zeḡeꞌa haḡaiꞌuma haḡaiḡa soꞌao mirihadu tuḡuro ziniro, raenaꞌa, 'Ḡuriro badiꞌaḡa mazao ḡahuno hanateꞌe ogomuḡa ago anoꞌi! Zuni ꞌunuḡano harine runedateꞌe maniḡa zu ruꞌe ago anoꞌi! Ebu vaze ꞌahoga ane teite mene hahurateꞌe vazeḡa teite ibi ago veꞌonoꞌi!' ”
44005003	Sin	ꞌOugadu Peteroꞌa ninaꞌa, “Anania, nougadu zamaḡoꞌe Sataniꞌa irivaꞌonadu, Vine Zaḡoḡa mazao ḡurireha? Ḡaꞌe seroniroteꞌe moniḡa ruga ḡae veize obone teha.
51003005	Sin	Eꞌanoꞌo zaꞌe ahiriꞌa urateꞌeteꞌe haḡaiḡa niduꞌa mae mode hauḡoꞌi! Aꞌe ubuma ḡezo, zamarone toraga, ahiri uꞌuteꞌeteꞌe zamare borofeꞌeteꞌe, ḡau mae buroga urateꞌeteꞌe. Ebu ḡau ḡehaḡa ago urate rudanoꞌi, mazaḡa ꞌuguḡa vazeḡaꞌe ire emoga mazao kurauꞌeteꞌe heuḡa.
52005008	Faith	Rehano emeꞌe madai agaḡano radiuꞌe ꞌahine, haḡaife daꞌo faifaine duguniꞌuma. Eꞌe haḡaiḡaꞌe eme ꞌahige haḡaiꞌuma: Badiꞌa mazao fiꞌuma, ebu Badiꞌa zu vaze zamariꞌuma. Aꞌe uti vazeḡaniꞌa ahiri biriḡa hina ahiꞌa ꞌueꞌeteꞌe heuḡa. Ebu eme Iesuꞌa bare onaadu ḡabofiꞌuma rae zamare gigaruꞌeꞌuma. Aꞌe uti vazeḡaniꞌa utio vadini biriḡa hina vadiga ꞌueꞌeteꞌe heuḡa.
50002002	Faith	Za ꞌouge radoꞌidene, zamazeꞌe zamare ḡiriḡiroꞌi! Zamarone tiba hina zamaro titoꞌi! Zamaze tibunadu gauoꞌi! Zaꞌe ꞌouge haḡaeꞌenaꞌa, eḡe matuꞌu borofe hunoꞌi!
44024023	Description	Ebu Felikiꞌa uti azaḡa ibito ziniꞌeteꞌe vazeḡa ninaꞌa, “Pauloꞌe ḡuꞌa gadizeꞌeteꞌe azaḡa ꞌevorao toꞌi, rehano ibihetaḡaꞌe ago ꞌufunoꞌi, zu vazeꞌa dananoga ago gararoꞌi!” reiro.
52005014	Recommendation	Nego nabudi, eme umizeꞌohe. Gauoga mene urateꞌeteꞌe tubuḡa azaḡaꞌe zeḡe hadi gauḡa veize iraduguzoꞌi! Zamaḡa rereḡa azaḡaꞌe inarazoꞌi! Zoreḡa azaḡaꞌe danazoꞌi! Vaze niduꞌa mazao zamaze rinedoꞌi!
44018025	Faith	Zu Zuhiꞌa Boro ibi fairu ederiroteꞌe vazeḡa, ebu zama niduꞌa hanadu inare ḡoerido zu Iesu hariḡa hugano daꞌo ihozido. Rehano Ioaneꞌa bapatizoziroteꞌe daꞌo edeḡa.
44027035	Description	Paulo ani ꞌouge rae zirotene, ꞌuvahu madu vaze niduꞌa ubumao Badiꞌa mazao ite matuꞌo haro. Ebu vahegadu aro.
44015020	Sin	rehano zeḡe veize soꞌao mirihadu, ꞌahige ḡoere tuḡuriꞌuma. Ze, ḡuriro badiꞌaḡa mazao tiꞌeteꞌe ogomuḡaꞌe mene aꞌuma, ebu vaze ꞌahogaꞌe ane teite mene hahurateꞌe vazeḡa teite ibi mene veꞌoniꞌuma, ebu ꞌunuḡano harine runateꞌe maniḡa zu ruꞌe mene aꞌuma.
44023003	Sin	ꞌOuge reirotene, Pauloꞌa ninaꞌa, “Ḡa, sauꞌaḡo ꞌuꞌuru touga raduni feni ꞌuruḡa hina fenineꞌeteꞌe biriḡa heuḡa! Badiꞌaꞌa faꞌoꞌiꞌuma. Ḡa eꞌea ehoradu, goro ḡoeꞌa ibiḡano aduga iniꞌuma raꞌohe. Rehano ḡaꞌe goro ḡoeꞌa variꞌeꞌenaꞌa, 'Paulo faꞌonoꞌi!' raꞌohe.”
52005009	Grace	Mazaḡa Badiꞌaꞌa emeḡe meꞌofirotaꞌaꞌe, mene maḡunofeadu, emeḡe sauꞌa naeḡa rififine, rehano Zuhiꞌa Boro Iesu Keriso tuḡunadu, emeḡe sauꞌa naeḡa mae vaḡinadu, ḡabofifine.
52001001	Grace	Eḡe, Paulo zu Silasi ebu Timoteoꞌa Tesalonika habaꞌa ekalesiaḡa azaḡa veize fefa ꞌadi miriheꞌohe. Zaꞌe Badiꞌa emeḡe Mama zu Zuhiꞌa Boro Iesu Keriso moneo raꞌeteꞌe azaḡa. Eme ꞌahige rae zihi: Badiꞌaꞌa manoḡa zu zama roḡeḡa ziniꞌenoꞌi!
50004005	Faith	Vaze mazao roḡeru radoꞌi, vaze niduꞌaꞌa zaꞌe roḡeḡa rae horozoga. Za ꞌadi zamaroꞌi! Zuhiꞌa Boroꞌe ꞌariga bare onaeꞌohe.
53002011	Sin	Zeꞌe Badiꞌa hari manoḡa mene mae ḡihiniro ahine, Badiꞌaꞌa zeḡe zama mae ḡunuḡununiꞌuma, ebu ze ꞌane ḡuriro ḡoeꞌaꞌe huga radu mae ḡihiniꞌuma.
44026011	Violence	Ebu Iuda azaḡa kuru neḡa niduꞌa diuḡadu, 'Bouzoꞌi!' reiro. Ebu bouzeꞌenaꞌa, 'Iesu niḡa sausaune ḡoeroꞌi!' rae tatariro. Zuni e maḡune rudaro ꞌahine, haba faḡano neḡa ꞌahoga ꞌahoga onamadu, Zuhiꞌa Boro mone azaḡa vaḡadu sausauziro.
44010043	Faith	Ebu peroveta azaḡa niduꞌaꞌa hariḡa ꞌahige rae fureneꞌohe. Iesu Keriso mazao fiine, eꞌe azaḡa niduꞌa Iesu nionoꞌo Badiꞌaꞌa zeḡe sauꞌa aḡutu modiꞌuma.”
44019004	Faith	Pauloꞌa raenaꞌa, “Ioaneꞌa bapatizozirotaꞌaꞌe, zaeꞌa zamaze ḡihunadu, haḡai sauꞌa modoga. Ebu ani zinaꞌa, 'Eḡe ḡaruna onaiteꞌe vazeḡa mazao fioꞌi! Aꞌe Iesu.' rae reiro.”
44010048	Description	Eꞌanoꞌo Peteroꞌa Korunelio duḡuru ziro, raenaꞌa, “Iesu Keriso niḡano bapatizo moꞌi!” Ebu eꞌe enogano zeḡeꞌa Petero uminiro, zeḡe teite mada nu radoga veize.
44018024	Description	U Iuda vazeḡa ꞌahoga, niḡa Apolo, ani Efeso neḡa onairo. Aniꞌe Alesandria neḡa vazeḡa. Ani faifairu ḡoereꞌeteꞌe vazeḡa zu buka zaḡoḡa zuni faine ederoga.
44018017	Violence	Ebu zeḡe niduꞌa, Iuda azaḡa kuru neḡa ibitohauꞌeteꞌe vazeḡa, niḡa Sositene obone teadu, kota habaꞌa ꞌusiḡano bouniro. U Galioꞌe ḡiane reꞌoreꞌiro.
50003017	Recommendation	Nego nabudi, eḡe teiḡoꞌi zu emeḡeꞌa ihoziroteꞌe haḡaiḡano radiuꞌeteꞌe azaḡa faine ḡianeꞌenaꞌa zeḡe zuni tuhuzoꞌi.
50002013	Grace	Mazaḡa zaeꞌa Badiꞌa ura haḡaiḡa haḡaoga veize Badiꞌaꞌa zae zamao gaueꞌenaꞌa inaraziꞌohe, zaeꞌa uratadu eꞌe haḡaeꞌohe.
44007024	Violence	Aneꞌa ḡiaziꞌ onamiroteꞌe zamaḡano, Izipi vazeḡa ꞌahoganiꞌa Isaraela vazeḡa ꞌahoga sausauneꞌenogano horoniro. Eꞌanoꞌo aniꞌa dananeꞌenaꞌa, eꞌe naeḡa haḡaihi radu Izipi vazeḡa mau runiro.
53003013	Recommendation	Ebu nego nabudi, zaꞌe haḡai manoḡa haḡaeꞌeteꞌe moneo ago fuḡozoꞌi!
44007043	Sin	Zaꞌe badiꞌa ꞌahoga, niḡa Moroko, ane kuru neḡa taruhaḡa, zu badiꞌa rae huneꞌeteꞌe buzuvaḡa ꞌahoga, niḡa Refani, zaeꞌa kurano hanoga radu haḡairoteꞌe badiꞌaḡa herate ragavinu. Eꞌanoꞌo zaꞌe, eḡeꞌa Babulonia habaꞌa roꞌane, haba faḡano tuḡuze modiꞌuma.' (Amos 5:25-27)”
53002015	Recommendation	Eꞌanoꞌo nego nabudi, zaꞌe edau gigaranadu, emeḡeꞌa hebe hina ziroteꞌe ga fefao mirihiroteꞌe ihoreḡa ḡoeꞌa zamare radiuꞌenoꞌi!
44009014	Violence	Ebu Damaseko neḡano zuni dibuꞌo hauꞌeteꞌe boroboroꞌa tuḡunadu onaeha, ḡae ni rae kurauꞌeteꞌe azaḡa niduꞌa oboze touga veize.”
44002025	Faith	Davida ani Iesu hari ꞌahige rae reiro. 'Eꞌe mada niduꞌa eḡe uhiḡano Zuhiꞌa Boro horoninu. Mazaḡa ani eḡe edaꞌe moneo radiuꞌohe. Eꞌanoꞌo ḡau ꞌahoganiꞌa zuni mene hagahiꞌuma.
51003016	Recommendation	Keriso ḡoere hina zamaze iriꞌvaꞌonoꞌi! Faifairu zamareꞌenaꞌa ihotitoꞌi ebu iradugutitoꞌi! Zae zamao Badiꞌa mazao manoḡa tauḡi radu, Salamo badaḡa, kuru badaḡa zu Vine Zaḡoḡaniꞌa ziniꞌeteꞌe badaḡa moꞌi!
51003019	Recommendation	Ohoze, inudeze zamaroꞌi, ebu ago sausau zoꞌi!
51004005	Recommendation	Mada manoḡa hidoꞌidene Keriso aḡuꞌa azaḡa danazoga veize faine zamare haḡaoꞌi!
44002026	Faith	Eꞌanoꞌo zamaheꞌa matuꞌeꞌohe, zu hebehe hina Badiꞌa niguneꞌenaꞌa, matuꞌeꞌohe. Eꞌa zamareꞌetene, ahirihe zuni runeonoꞌo bare ḡaboniꞌuma rae reꞌuma.
44013001	Description	Antioka ekalesiaḡa zamaḡanoꞌe peroveta azaḡa zu ihore azaḡa ꞌeꞌe. Nizeꞌe Banabasi, Simeona, niḡa ꞌahogaꞌe Niḡera, ebu Kurene vazeḡa, niḡa Lukio, Manaena, aniꞌe Kini Heroda Antipasi teite tibano bororaroteꞌe vazeḡa, ebu Saulo.
44014005	Violence	Ebu Iuda mene azaḡa nu zu Iuda azaḡa nuꞌa zeḡe ne ibito ziniꞌeteꞌe azaḡa teite tiburanadu, hadi hina apostolo azaḡa zimi sausauzoga veize, neneḡaniro.
51003014	Recommendation	Ebu haḡai manoḡa ꞌadi niduꞌa roꞌanoga ḡauḡaꞌe zamarone. Zaꞌe vaze teite zamarotitoꞌi! Zamarotitine, zae niduꞌa tibura onaiꞌuma.
44026017	Grace	Eꞌe Iuda azaḡa zu Iuda mene azaḡaniꞌa sausauꞌihi reiteꞌe zamaḡanonoꞌo mae vaḡiꞌiꞌuma. Ebu zeḡe mazao bare tuḡuꞌiꞌuma,
44009043	Description	Ebu Petero ani Iopa neḡano mada nu radiunu. Aniꞌe vaze ꞌahoga, niḡa Simona teite radiunu. Ani gauꞌe boromakau ogaḡa ḡuhadu faininu.
51003012	Recommendation	Eꞌanoꞌo Badiꞌaꞌa ane mone raꞌeteꞌe azaḡa zu aneꞌa zamare borofeꞌeteꞌe azaḡa, zaꞌe, Badiꞌaꞌa ane veize meiro ꞌahine, vaze vetuḡazeadu danazoꞌi! Haḡai manoḡa vaze mazao haḡaoꞌi! Ḡaeꞌa ḡae bare niḡo mae ovoroꞌi! Roḡeru radoꞌi! Ago ḡarihe maḡunoꞌi!
52005011	Recommendation	Eꞌanoꞌo zae zaeꞌa eḡe ḡoere ꞌadi hina inaratitoꞌi, ebu Badiꞌa mazao fie gigarafine danatitoꞌi! Eꞌe haḡaiḡaꞌe zaeꞌa haḡae onaeha. Zaeꞌa ꞌouge daꞌo haḡaeꞌenoꞌi!
44013017	Grace	Isaraela azaḡa Badiꞌaꞌa, aḡife duḡuru meiro, ebu zeḡeꞌa Izipi habaꞌano radiunuteꞌea, Badiꞌaꞌa danazeꞌenaꞌa ḡehararo zu inariro. Ebu Badiꞌaꞌa ane gigiꞌa boro hina Izipi habaꞌanonoꞌo tutuze buziro.
44015008	Grace	Badiꞌaꞌe vaze zama edereꞌeteꞌe Badiꞌaḡa. Eꞌe Badiꞌaḡaniꞌa Iuda mene azaḡa mazao zuni Vine Zaḡoḡa tuḡuniro, emeḡe mazao tuḡuniroteꞌe teige. Badiꞌa ani ꞌougeꞌenaꞌa, Iuda mene azaḡa zuni mae zouziꞌuma rae ihofiro.
52002015	Violence	Zuhiꞌa Boro Iesu ebu peroveta azaḡa runedirotaꞌaꞌe, Iuda azaḡaniꞌa, ebu emeḡe hegofe bufirotaꞌa zuni Iuda azaḡaniꞌa. Zeꞌe Badiꞌaꞌa mene matuꞌiꞌuma haḡaiḡa haḡaeꞌohe. Zeꞌe vaze niduꞌa agire.
44009001	Violence	Saulo ani ꞌize Zuhiꞌa Boro tahiꞌa tahiꞌa zimi hunihi rae radiunu. Ebu dibuꞌo hauꞌeteꞌe ḡihiꞌaḡa vaḡe onamadu,
44011006	Description	Eḡeꞌa faine ḡianirotene, rahao odaḡa ḡazaḡa maniḡa nunu, agire maniḡa, dareꞌeteꞌe avazoḡa heuḡa zu adure niniḡa nunu ḡehaḡa horoniro. Aꞌe emeḡe, Iuda azaḡaniꞌa mene auꞌeteꞌe bonariḡa.
51003008	Recommendation	Rehano izidi zaꞌe, maḡunu, zama ḡugi, vaze sausauneꞌeteꞌe, vaze ni sausaune ḡoereꞌeteꞌe, ꞌuguḡa haḡaiḡa niduꞌa modoꞌi! Ebu ufire ḡoea zae hebeonoꞌo ago roꞌi!
44018003	Description	Paulo zu zeḡe moni gauḡaꞌe tiba: taruha ogoneꞌeteꞌe faraiḡa rafaḡa ꞌaune turinido. Eꞌanoꞌo Pauloꞌe zeḡe teite radadu gauido.
53003012	Recommendation	ꞌUguḡa azaḡaꞌe, emeḡeꞌa Zuhiꞌa Boro Iesu Keriso niḡano ziꞌohe. Zaꞌe imuimuꞌuhi radoꞌi, ebu ogomu hidoga veize gauoꞌi!
44007009	Sin	Iakobo ubuga duḡuruꞌe negoze Iosefa mazao ahiahi meiro ꞌahine, Iosefaꞌe vaze mazao seroniro, ebu hoitiroteꞌe vazeḡaniꞌa Izipi habaꞌa tutune onamiro, ḡutaroteꞌe teige tuḡure vazeḡa haḡaifine. Rehano Badiꞌaꞌe Iosefa teite radiudo,
44011028	Description	Eꞌe zamaḡano vaze ꞌahoga niḡa Agaboꞌa, nuꞌonuꞌo zamaḡano iḡuniro. Ebu Vine Zaḡoḡaniꞌa ibito hanadu ꞌahige rae fureniro, raenaꞌa, “Haba niduꞌa zamaḡano zahara boroꞌa fureraꞌuma.” Ebu zahara boroꞌe, Klaudioꞌa Roma zuhiꞌaḡa reiroteꞌe madaḡano fureraro.
44020036	Description	Paulo ani ḡoere hauḡirotene, obenaḡa hina tuḡadu zeḡe niduꞌa teite Badiꞌa mazao kuraro.
44010011	Description	Eꞌe zamaḡano adureꞌa bohatanoga horoniro, ebu dabua rafaḡa boro bagaḡa heuḡaniꞌe ariḡa ḡazaḡano obonadu raha none ovoe dabaneꞌenoga horoniro.
44002009	Description	Emeꞌe Patia azaḡa, Media azaḡa, Elama azaḡa, ebu Mesopotamia habaꞌano, Iudea zu Kapadokia habaꞌano, Ponto zu Asia habaꞌano radiuꞌeteꞌe azaḡa,
51001010	Faith	Eme ꞌahige kurauꞌohe; Zaeꞌa Zuhiꞌa Boro ibio ani gubaneꞌenaꞌa, zu Badiꞌa ubuḡa reifine zaeꞌa nagini haḡaeꞌeteꞌea Badiꞌaꞌa zaꞌe manoḡa reifine, zu zaeꞌa haḡai manoḡa niduꞌa faifaine haḡaifine, zu Badiꞌa borofe edere onamifine.
44009021	Description	Iuda azaḡaniꞌa eꞌe igirotene, zeḡe niduꞌa zaguzagaro, ebu raenaꞌa, “Vaze ꞌadiꞌe Ierusalema neḡano Iesu ni rae kurauꞌeteꞌe azaḡa sausauziroteꞌe vazeḡa. ꞌAdao zuni eꞌe azaḡa oboze teadu, dibuꞌo hauꞌeteꞌe boroboro vaḡe tutuze onamoga radu onaeha.”
50001021	Faith	Mazaḡa eḡe mazaoꞌe, ḡabode radiuꞌetaꞌaꞌe, Keriso teite radiuꞌohe. Ebu rudauneꞌe, manoḡa hune hidiꞌuma.
50001006	Faith	Eꞌe hube hune ꞌahige rae zamareꞌohe. Badiꞌa ani, zae boꞌaḡano gau manoḡa fureniro, ꞌouge haḡae onamo, Keriso Iesuꞌa bare onaiꞌuma madaḡa meꞌuma. Eꞌe madaḡano zae zamao fureniroteꞌe gauḡa manoḡa haḡae hauḡiꞌuma.
44006001	Description	Zuhiꞌa Boro tahiꞌaꞌa ḡeharu onaminuteꞌea, Iuda azaḡa boꞌaḡano, Giriki ḡoeꞌano ḡoereꞌeteꞌeꞌa, Heberu ḡoeꞌano ḡoereꞌeteꞌe mazao ufeta ḡoeriro. Zeꞌe raenaꞌa, “Mada niduꞌa ogomu ḡahugeꞌetene, eme ḡozobaꞌe ogomu moneo iḡize modeꞌohe.”
53003010	Recommendation	Emeḡeꞌa zae teite radiunuteꞌe madaḡano zinaꞌa, ‘Iniu vaze gauoga mene uratoꞌidene, ogomu ago hanoꞌi!’ rae zido.
44019015	Description	ꞌOugirotene, vine sauꞌaniꞌa naenaezinaꞌa, ꞌahige reiro. “Iesu eḡe edeḡa, zu Paulo eḡe edeḡa, u zaꞌe iniu?”
44027002	Description	Ebu emeꞌe Adaramateno ne ḡasiḡano tiriro. Ḡasi aꞌaꞌe Asia habaꞌa toḡatoḡaḡano tue tue onaꞌuma ḡasiḡa. Eme eꞌe hina ruhau onamiro. Ebu Makedonia habaꞌano Tesalonika neḡa vazeḡa ꞌahoga, niḡa Aristako zuni emeḡe teite onamiro.
51003017	Recommendation	Ebu nagini ḡoeroꞌidene, ga nagini haḡaoꞌidene, Zuhiꞌa Boro Iesu niḡano ḡau niduꞌa haḡaoꞌi! Ebu ane niḡano Badiꞌa, emeḡe Mama mazao manoḡa tauḡi roꞌi!
44007005	Description	Rehano eꞌe madaḡanoꞌe Badiꞌa ani haba tahiḡani zuni Aberahamo mene haro. Rehano Aberahamo ubugaꞌe ꞌizema furenogano, Badiꞌaꞌa ane mazao ḡoere rae tinaꞌa, ꞌahige reiro. 'Ḡa zu ḡae marigo, ḡarugoo onaiteꞌe azaḡaniꞌa haba ꞌadi meꞌuma.'
44007019	Description	Aniꞌe goro ḡoeꞌa sauꞌa ohonadu, aḡife duḡuru sausauze ruziro, ebu 'Eneze guraḡa mae modoꞌi, zeḡe rudanoga veize!' rae tuḡutuḡuziro.
44024016	Faith	Eꞌanoꞌo iḡaiḡa Badiꞌa zu vaze ubumao zamaheꞌe deheḡano radoga veize haḡai manoḡa haḡae huneꞌohe.
51001025	Faith	Eꞌe Badiꞌaꞌa ekalesia azaḡa tuḡure gauḡano ohohiro. Aꞌe zae mazao, Badiꞌa ane ḡoere ihozoga veize
44002042	Faith	Zeꞌe zamaze tiba hanadu, apostolo azaḡaniꞌa ihozidoteꞌe abito zinido ebu danatitido, tiburu ogaudo, zu tibano kuraudo.
44012002	Violence	Ebu aneꞌa tuḡuzadu, Ioane negoḡa, niḡa Iakobo, diribi hina mau runiro.
44007013	Description	Ḡae aheuḡano tuḡuzirotene, Iosefaꞌa negoḡa duḡuru ihoziro, aniꞌe iniu. Ebu Farao zuni Iosefa negoḡa duḡuruꞌa onairoteꞌe hariḡa igiro.
44004032	Description	Iesu mazao fieꞌeteꞌe azaḡaꞌe zama zu zamaroneze tibano tinu. Vaze ꞌahoganiꞌa “ꞌadiꞌe eḡe daꞌo tohe” rae mene reiro, rehano “vaze niduꞌa tohe” rae ḡahugo titiro.
44013048	Faith	Iuda mene azaḡaniꞌa eꞌe igirotene, zeꞌe matuꞌiro, ebu Zuhiꞌa Boro ḡoere niguniro. Ebu ḡabone tuḡutuḡu mouga veize, Badiꞌaꞌa ohotiroteꞌe azaḡaꞌe niduꞌa ane ḡoere mae ḡihiniro.
50004009	Recommendation	Zaeꞌa eḡe mazaonoꞌo ederiroteꞌe, zu meiroteꞌe, zu igiroteꞌe ḡoeꞌa niduꞌa, zu eḡe haḡaio horoniroteꞌe haḡaiḡa niduꞌa, zae radone zamaḡano haḡaoꞌi! Ebu zama roḡeḡa rifeꞌeteꞌe Badiꞌaḡaniꞌa zae teite radiuꞌeꞌuma.
53003015	Recommendation	Rehano ani agire vazeḡa rae ago noꞌi, rehano negoze iraduguneꞌeteꞌe teige iradugonoꞌi!
51002008	Recommendation	Vaze ḡoere faine ḡianoꞌi! Hena, zeḡeꞌa tutuze veꞌoziꞌuma. Zeꞌe Badiꞌa edeḡa zu vazeꞌa nouge nouge radiuꞌeteꞌe edeḡa niduꞌa raha adi ibiḡano ihoziꞌuma. Zeḡe ḡoereꞌe huga ꞌoꞌoꞌa zu ḡuriro ḡoeꞌa. Ḡoere aꞌe Kerisoonoꞌo mene onaeꞌohe, rehano amahi azaḡa edeḡanonoꞌo zu haba ꞌadi vineḡanonoꞌo.
50003014	Faith	Eꞌe Keriso hune teiḡoga veize inare onameꞌohe zu ḡonagano Badiꞌaꞌa naeḡa iniꞌuma. Eꞌe naeḡaꞌe Badiꞌaꞌa huheꞌeteꞌe zu adure zamahe itiꞌuma, mazaḡa Kerisoꞌa eḡe veize gau haḡairo.
50003019	Sin	Zeꞌe ḡonagano rudaune, irerogao diuḡiꞌuma. Zeꞌe ahirizeꞌa urateꞌeteꞌe haḡaiḡa daꞌo haḡae radiuꞌohe. Ebu mazagaro haḡaiḡa haḡaeꞌe rehano, aꞌe zeḡeꞌa bare iteꞌohe, zeḡeꞌa zamareꞌeteꞌe ḡauḡa niduꞌaꞌe raha ꞌadi ḡauḡa.
44004002	Description	Zeꞌe apostolo azaḡa aheu mazao maḡune rudaro, mazaḡa ze vaze ihozeꞌenaꞌa, Iesuꞌa runeonoꞌo bare ḡabodiroteꞌe teige, vazeꞌe runeonoꞌo bare ḡabodiꞌuma rae, haraminu ꞌahine.
51001013	Grace	Aꞌe Badiꞌaꞌa uzaboonoꞌo emeḡe mae vaḡifiro, ebu ane ubuga zamaroneḡaniꞌa zuhiꞌaniꞌeteꞌe zamaḡano ohofiro.
50004003	Recommendation	Eḡe teite gau tibano gauꞌe huneꞌeteꞌe vazeḡa, ḡaꞌa roḡae aheu eꞌe danaziteꞌe eḡeꞌa umieꞌohe. Zeꞌe hari manoḡa haramoga veize eḡe teite inare gauido. Zeꞌe Kelemenito zu eḡe teite gauidoteꞌe azaḡa nunu teite gauido. Ebu zeḡe niduꞌa niꞌe Badiꞌaꞌa ḡabone bukaḡano mirihiro.
44007041	Sin	Eꞌanoꞌo ze ḡuriro badiꞌaḡa boromakau ubuga iraḡano haḡairo. Ebu ze ani dibuꞌo hanadu, ꞌevoreze hina haḡairoteꞌe badiꞌaḡa niguneꞌenaꞌa eꞌe matuꞌuḡa haḡairo.
44002040	Recommendation	Ebu ani bare ḡoere ḡehaḡa hina haramiro, zu bare bare iraduguziro, raenaꞌa, “Haḡai veꞌoḡa azaḡa ꞌadi mazaonoꞌo vaḡinadu, ḡabone moꞌi!”
52001004	Faith	Nego nabudi, Badiꞌa zamarone azaḡa, eme edeḡa, za ꞌai Badiꞌaꞌa ohotiro.
44027001	Description	Eme Itali habaꞌa onaꞌuma madaḡa meirotene, Paulo zu ḡuꞌa azaḡa nuꞌe uti vazeḡa ꞌahoga, niḡa Iulio ꞌevorao riꞌiziro. Aniꞌe Roma zuhiꞌaḡa uti azaḡa ibito ziniꞌeteꞌe vazeḡa ꞌahoga.
51002004	Recommendation	Eḡeꞌa ꞌadi raꞌetaꞌaꞌe, vazeꞌa zamaguhi ḡoeꞌa hina mene soꞌozifine.
44007058	Violence	Ebu Ierusalema neḡanonoꞌo ahase onamadu, hadi hina mau sausauniro. Kota zamaḡano ḡuriro ḡoeꞌa Stefano rana riꞌiniroteꞌe azaḡaniꞌe dabuaze mae vaḡinadu, ene iziga ꞌahoga, niḡa Saulo oda babaḡano tiro.
50003020	Faith	Rehano emeḡe radone habaꞌaꞌe adureo. Ebu Zuhia Boro Iesu Keriso eme ḡabofiꞌuma vazeḡa, eꞌanoꞌo ovaiteꞌe guhine radiuꞌeꞌuma.
44021024	Recommendation	ꞌAhi duḡuru Dibuꞌo Neḡa zamaze onamadu, Badiꞌa ubumao deheraꞌuma haḡaiḡa zeḡe teite haḡaoꞌi! Zu vadinize ꞌohaniteꞌe naeḡa ḡaeꞌa feino zenoꞌi! ꞌOugine, vaze niduꞌa ederiꞌuma, hariḡo igirotaꞌaꞌe mene huga, rehano ḡa Mose goro ḡoeꞌa ibiḡano onameꞌeteꞌe horoniꞌuma.
44001026	Description	Ebu zeꞌe eꞌe veize kaḡusi arahoḡa haḡairotene, Matia meiro. Eꞌanoꞌo Matia ani apostolo azaḡa gaubanana tiba fare teite meꞌode tibuniro.
50002021	Sin	Mazaḡa vaze ḡehaḡaꞌe Iesu Kerisoꞌa urateꞌeteꞌe ḡauḡa mene zamaradu, zeḡe huneꞌa urateꞌeteꞌe ḡauḡa zamare borofeꞌohe.
52003006	Description	Rehano Timoteo ani izidi zae mazaonoꞌo bare onaeha, ebu zae hari manoḡa odohe onaeha, raenaꞌa, zaꞌe Badiꞌa mazao ize fieꞌohe, zuni Badiꞌa zu vaze zamareꞌohe. Ebu zaꞌe iḡaiḡa eme zamareꞌohe, ebu emeḡeꞌa ḡiaze hunihi raꞌeteꞌe teige, zae zuni ḡiafe hunihi raꞌohe.
44011019	Description	U Stefano maroteꞌe madaḡanonoꞌo Iesu mazao fieꞌeteꞌe azaḡa mazao agireꞌa fureraro. Eꞌanoꞌo zeꞌe Ierusalema neḡanonoꞌo feranadu, Poinikia habaꞌa, Kupro umuḡa, zu Suria habaꞌano Antioka neḡa onamiro. Zeꞌe Iuda azaḡa mazao daꞌo hari manoḡa harameꞌenaꞌa feraro.
44028018	Description	Roma azaḡaniꞌa ḡadihirotene, ze ura tuḡuhe buhihi reiro, mazaḡa runeo tuḡuhiꞌuma haḡaiḡa sauꞌa mene horoniro.
44012023	Violence	ꞌOugirotene, Zuhiꞌa Boro tuḡure vigaꞌa zogone Heroda runediro, mazaḡa aniꞌe vazevazeꞌa ane nigunirotene, ani aneꞌa bare niguniro, u Badiꞌa hugaꞌe mene niguniro. Ebu idiꞌa ahiꞌa anadu rudaro.
51002013	Grace	Ebu ibite vinezeꞌe rudanoga zu Badiꞌa mazaonoꞌo faraunu. U eꞌe madaḡanoꞌe, zae ḡabone sauꞌaꞌe ize mene variꞌe modiro. Rehano ꞌouge ize haḡairoteꞌea, Badiꞌaꞌa zaꞌe Keriso teite bare ḡaboziro. Ebu emeḡe sauꞌa niduꞌa rae modiro.
52005016	Recommendation	Zaꞌe Keriso moneo radiuꞌeteꞌe azaḡa, eꞌanoꞌo Badiꞌaꞌa zae mazaonoꞌo urateꞌeteꞌe haḡaiḡaꞌe ahiꞌe; Mada niduꞌa matuꞌe radiuꞌenoꞌi! Iḡaiḡa kurauꞌenoꞌi! Naginiꞌa fureranoꞌidene, sauꞌa manoḡa rehano, Badiꞌa mazao manoḡa tauḡi roꞌi!
52004014	Faith	Eme, ḡoere ꞌadiꞌe huga raꞌohe. Iesu ani rudaro, ebu bare ḡabodiro. Eꞌanoꞌo Iesu ni mae ḡihinadu, rudaroteꞌe azaḡaꞌe, Iesuꞌa bare ovaiꞌuma madaḡano, Badiꞌaꞌa Iesu teite bare zamaziꞌuma.
44013047	Grace	Mazaḡa Zuhiꞌa Boroꞌa eme ꞌahige rae ifiro. 'E, Iuda mene azaḡa mazao eḡe ḡoere rae fureniteꞌe agaḡa rouga veize ḡa ohoꞌiro, ḡaeꞌa haba niduꞌa zamaḡano Zuhiꞌa Boroꞌa vaze ḡaboziꞌuma hariḡa ihozoga veize.' (Isaia 49:6)
44002033	Description	Ebu aniꞌe Badiꞌa edaꞌe moneo ohoniro, ebu Moga mazaonoꞌo Vine Zaḡoḡa madu emeḡe mazao ovoe beꞌunadu irivaꞌofiro. Vine Zaḡoḡaꞌe Badiꞌaꞌa tuḡuniꞌuma rae tiroteꞌe. Ebu zaꞌe eꞌe haḡaiḡa izidi ꞌada horoneꞌeteꞌe zu igiꞌeteꞌe.
51003010	Recommendation	ebu vaze iziga reiro. Badiꞌa ani, aneꞌa vaze haḡairoteꞌe iraḡa idunaḡano, zae izifeꞌohe, zaeꞌa Badiꞌa faifairu ederifine.
50004006	Recommendation	Ḡau ni ꞌahoga moneo zamaze ꞌago adudanoꞌi! Rehano naginiꞌa fureranoꞌidene, eꞌe ḡauḡa niduꞌaꞌe Badiꞌa mazao umidoꞌi! Ebu za kuranoꞌidene iḡaiḡa Badiꞌa Mazao manoḡa tauḡi roꞌi!
52004006	Recommendation	Eꞌe haḡaiḡa sauꞌaꞌe negoḡo nabugo mazao ago haḡaoꞌi! Inuga teite ago darooꞌi! Mazaḡa ꞌuguḡa haḡaiḡa haḡaeꞌeteꞌe vazeḡaꞌe Zuhiꞌa Boroꞌa eꞌe naeḡa haꞌuma. ꞌAdiꞌe emeḡeꞌa ibiteo ꞌoma irina riḡa zi edemazidoteꞌe ḡoeꞌa.
52005012	Recommendation	Nego nabudi, eme umizeꞌohe. Zae boꞌaḡano, Zuhiꞌa Boro ibi moneo gau boro haḡaiꞌenaꞌa ibitoziniꞌeteꞌe ebu iraduguzeꞌeteꞌe azaḡa gubazoꞌi!
50003003	Faith	U emeꞌe hube hune Badiꞌa mone raꞌeteꞌe azaḡa. Emeꞌe Badiꞌa Vine Zaḡoḡaniꞌa ibitofeadu Badiꞌa mazao kurauꞌohe. Eme Keriso Iesu niguneꞌohe, eꞌanoꞌo ahiri rana iḡuri haḡaeꞌeteꞌe. Zu Badiꞌa ubuḡa rouga radu zeḡe edeḡano gaueteꞌe azaḡa emeꞌa mene zamare borofeꞌohe. Aꞌe huga oꞌoꞌa haḡaiḡa.
51002016	Recommendation	Eanoꞌo, zaeꞌa aueꞌeteꞌe zu gageꞌeteꞌe moneo ga muri muiḡa, bato iziḡa muiḡa zu Iuda azaḡa Bana Madaḡa uꞌano, vaze ꞌahoganiꞌa zae veꞌoḡa rae zoitene gararozenoꞌi!
44020010	Description	Rehano Pauloꞌa ovoradu ane rana ḡuḡuriro, ebu afunadu ꞌahige reiro. “Ago zamaroꞌi! Ani ḡaboga!”
51003018	Recommendation	Roḡae, ohozeze ḡoere egoꞌi, mazaḡa ꞌougine, Zuhiꞌa Boro moneo raꞌeteꞌe roḡaeḡaniꞌa haḡaiꞌuma haḡaiḡa haḡaeꞌohe.
44020035	Recommendation	Ebu ḡabonehe niduꞌa zamaḡano, inare gauadu ḡauꞌa ferezeꞌeteꞌe azaḡa danazido, zaeꞌa ḡiane imanoga. Zu Zuhiꞌa Boro Iesu Ane Huganiꞌa ꞌahige reiro, 'Ḡau vaze mazao ḡahugeꞌeteꞌe haḡaiḡaꞌe vaze mazaonoꞌo maꞌeteꞌe haḡaiḡa vitinoga. Ḡahugeꞌeteꞌe vazeḡaꞌe Badiꞌaꞌa manoḡa boro haꞌuma.' Za eꞌe ḡoeꞌa zamareꞌenoꞌi!”
50002029	Recommendation	Eꞌanoꞌo Zuhiꞌa Boro ibio, matuꞌo hau runeꞌenaꞌa, mae ḡihinoꞌi! Za ani heuḡa vazeḡa nigunine manoḡa!
51003020	Recommendation	Tahiꞌa komeꞌa komeꞌa, zaꞌe iḡaiḡa viꞌu mogo ḡoere niduꞌa egoꞌi, mazaḡa zaꞌe ꞌouge haḡaine, Zuhiꞌa Boroꞌe matuꞌiꞌuma.
51002023	Sin	Goro ḡoeꞌa ꞌuguḡaꞌe edeḡa boro ḡoeꞌa iraḡa, rehano hugaꞌe oꞌoꞌa. Zeꞌa kuru veize zeḡe bare inahiroteꞌe ḡauḡaꞌe vaze mazaꞌonoꞌo zu zeꞌe ḡurireꞌenaꞌa nize ufeta mae ovoiꞌuma, ga ahirize sausauneꞌetaꞌe Badiꞌa matuo hafine. Rehano goro ḡoeꞌa ꞌuguḡaꞌe gigiꞌaḡa oꞌoꞌa ꞌahine, zamarone sauꞌa mae vaḡiniꞌuma moneo mene danazeꞌohe.
44011017	Grace	Ebu emeḡeꞌa Zuhiꞌa Iesu Keriso mazao fiiroteꞌe madaḡano Badiꞌaꞌa ḡahunone rifiroteꞌe teige, Iuda mene azaḡa zuni ḡahunone ziniro. Eꞌanoꞌo eꞌe Badiꞌa haḡai ꞌuoga mene hune idaḡa.”
44013038	Grace	Eꞌanoꞌo nego nabudi, ꞌadi ederoꞌi! Emeꞌe, Badiꞌaꞌa zae haḡai sauꞌa aḡutu modiꞌuma ḡoeꞌaꞌe, Iesuꞌa nagini haḡaofiroteꞌeanoꞌo zae mazao harameꞌohe.
50003001	Recommendation	Nego nabudi, e ꞌahige bare reihi: Za Zuhiꞌa Boro teite tiburanateꞌe uꞌano matuꞌoꞌi! Eḡeꞌa ibite iraduguziroteꞌe ḡoeꞌa, bare bare to zinihi raꞌohe. Aꞌe eḡe mazao mene gau boro, zu aꞌe zaeꞌa mene veꞌoroga veize.
50004013	Faith	Eꞌe, radone nagigano zu ḡau niduꞌa haḡaoga idaḡa, mazaḡa Kerisoꞌa inaraḡa iniꞌe ꞌahine.
52004003	Recommendation	Badiꞌa ani uraꞌe, zaeꞌa zaḡozaḡoga urateꞌohe, mazaḡa zaꞌe Badiꞌaꞌa mae avo tiro ꞌahine. Zaꞌe daro haḡaiḡaonoꞌo vaginoi!
51004002	Recommendation	Zaꞌe iḡaiḡa kurauꞌenoꞌi! Zamazeꞌe raꞌaneꞌenaꞌa bohanadu, Badiꞌa mazao manoḡa tauḡi raꞌenaꞌa kuranoꞌi!
44007029	Description	Moseꞌa ḡoere eꞌe igirotene, ani Midiana habaꞌa ferau onamiro, ebu ani gariḡa rehano eꞌea radiudo, ebu hahuradu ubuga aheu reiro.
51003015	Faith	Badiꞌaꞌa zaꞌe Keriso ahiri radu uniho manoḡano radifine huze nuꞌoziro. Eꞌanoꞌo Keriso zama roḡeḡaniꞌa zae zama ibitozenoꞌi! Ebu iḡaiḡa Badiꞌa mazao manoḡa tauḡi roꞌi!
44020029	Violence	E edeḡa eḡeꞌa muhiziteꞌe enogano, ḡuriro haramo vazeḡa ꞌahoga ꞌahoganiꞌa agire ḡuniḡa teige zae boꞌaḡano diuḡiꞌuma, ebu ḡaboneze manoḡa sausaune huniꞌuma.
53001004	Faith	Eꞌanoꞌo neḡa neḡano Badiꞌa mazao fieꞌeteꞌe ekalesiaḡa azaḡa mazao, harize meꞌodeꞌenaꞌa niguzeꞌohe. Zaeꞌa, Badiꞌa mazao fieꞌeteꞌe uꞌano, vazeꞌa agireziꞌeteꞌe, zu aduga boro zamaḡano, rehano zaꞌe zamaze oboneteadu Badiꞌa mazao fie gigaruꞌohe, rae ziꞌohe.
53003006	Recommendation	Nego nabudi, Zuhiꞌa Boro Iesu Keriso niḡano eme ꞌahige zihi: Iesu moneo raꞌe rehano, tubuḡa azaḡa, zu emeḡeꞌa ihozidoteꞌe haḡaiḡano mene radiuꞌeteꞌe azaḡa mazaonoꞌo vaḡinoꞌi!
44016006	Description	Paulo zu ane hegotiroteꞌe azaḡa, ze Ferigia zu Galatia habaꞌano onamiro, mazaḡa Vine Zaḡoḡaniꞌa Asia habaꞌano haramoga garariro.
50003006	Sin	Badiꞌa veize inareꞌeteꞌe moneoꞌe ekalesia azaḡa eḡeꞌa zamahe niduꞌa hina sausauzido. Iuda azaḡa goro ḡoeꞌa faifairu haḡaadu, duduḡa raꞌeteꞌe moneoꞌe, mene veꞌoniro.
50001028	Faith	Ebu aduga ziniꞌeteꞌe azaḡa mene rihozeꞌeteꞌe, zu zaeꞌa inare ḡoereꞌeteꞌe eḡe ederiꞌuma. Zaeꞌa mene rihauꞌeteꞌe haḡaiḡa, aduga ziniꞌeteꞌe azaḡaꞌe Badiꞌaꞌa ruiziꞌuma, u zaꞌe ḡabone hidiꞌuma. ꞌuguḡa niduꞌa Badiꞌa mazaoꞌnoꞌo fureraꞌuma.
52004007	Grace	Badiꞌaꞌa emeḡe zamafirotaꞌaꞌe, daro haḡaiḡa mene haḡaifine, rehano zaḡozaḡo radoneḡano radifine.
44021019	Grace	Paulo ani zeḡe teite hide ḡoretite hauḡiroteꞌe enogano, ane gau zamaḡano Badiꞌaꞌa Iuda mene azaḡa mazao haḡairoteꞌe haḡaiḡa niduꞌa fairu doḡoꞌani rae fureno ziniro.
50004007	Faith	Ebu Badiꞌaꞌa zama roḡeḡa ziniꞌuma, eꞌanoꞌo zamazeꞌe mene adudaꞌuma zu mene rihaꞌuma, mazaḡa zaꞌe Keriso Iesu teite tiburaro ꞌahine. Zama roḡeḡa aꞌaꞌe boro bagaḡa zu hoeꞌaḡa, vazeꞌa zamaroga zu mene idaḡa.
44026009	Sin	Eḡe zuni ibite ꞌahige zamariro. Nazareta neḡa vazeḡa, Iesu niḡa ꞌuꞌuoga veize inare gauine manoḡa rae zamariro.
44003026	Grace	Badiꞌaꞌa ane Tuḡure Vazeḡa tuḡunirotene, Isaraela azaḡa zae mazao ibite tuḡuniro, zae tiba tiba haḡaize sauꞌanonoꞌo mae vaḡizadu manoḡa zinifine.”
44010039	Violence	Iesuꞌa ꞌouge Iudea habaꞌa niduꞌa zamaḡano, zu Ierusalema neḡano haḡaidoteꞌe haḡaiḡa niduꞌa, eme horoniro. Ebu aniꞌe satauroneadu mau runiro.
51001021	Sin	Zaꞌe ibitebone Badiꞌa mazaonoꞌo fararo, ebu zaꞌe haḡai sauꞌa haḡaidoteꞌe uꞌano, za zamaꞌe agireḡa radu, Badiꞌa mazaonoꞌo fararo.
51003001	Faith	Goro ḡoeꞌa ꞌuguḡaꞌe gigiꞌaḡa oꞌoꞌa. Eꞌanoꞌo ḡabone ḡauḡa adureo radiuꞌeteꞌe daꞌo zamare borofeꞌenaꞌa vaḡoꞌi! Mazaḡa zaꞌe Keriso teite ḡabozadu, ḡabone iziga meiro. Ebu Keriso ani adureo Badiꞌa edaꞌe moneo inaraḡeta radiuꞌohe.
51003004	Grace	Kerisoꞌe ḡabone iziga ziniꞌeteꞌe vazeḡa. Keriso aneꞌa bare onaiꞌuma madaḡano, zae zuni ani teite agaḡa manoḡano edaꞌuma.
44005015	Description	ꞌOugadu ibi genaḡano zuni, ugi azaḡa tutuze onaadu, geda rana bazuze tido, Peteroꞌa ibio onaadu zeḡe uhiḡano vitatiteꞌea, ane ahiri zauhaḡaniꞌa zauhaziteꞌeba, ugizeꞌa manoroga.
51003023	Recommendation	Ebu nagini gauḡa zae zuhiꞌa veize haḡaoꞌidene, zamaze niduꞌa hanadu Zuhiꞌa Boro veize gaueꞌeteꞌe teige haḡaoꞌi! Zaꞌe vaze veize daꞌo mene gaueꞌe rehano, Zuhiꞌa Boro veize borofe gaueꞌohe.
50002009	Grace	Eꞌanoꞌo Badiꞌaꞌa ani mae ḡihine hitana huneo ohoniro, ebu ni ḡihiꞌa haro. Eꞌe niḡaꞌe ni ꞌahoga ꞌahoga niduꞌa vitinoga.
44014014	Description	Rehano Banabasi ani Paulone, ne azaḡaniꞌa nagini haḡaihi raꞌeteꞌe igirotene, mene haḡaiꞌuma haḡaiḡa radu zamaze adudanadu, dabuaze zigiro. Ebu vaze ḡuḡuvaḡa ḡunuḡano dure diuḡeꞌenaꞌa, huau ḡoeriro, raenaꞌa,
44007011	Description	Ebu zahara boroꞌa Izipi zu Kanana habaꞌa niduꞌao furerarotene, eꞌe azaḡa ḡabonezeꞌa rirau ḡouriro. Aḡife Iakobo duḡuru zuni ogomuzeꞌa hauḡiro.
44027034	Recommendation	Eꞌanoꞌo e umizeꞌohe. Izidi za ogomu nu anoꞌi! Aꞌe ahirizeꞌa inaradu ḡabone hidoga veize. Eḡeꞌa ziꞌohe. Zae vadinionoꞌo igu tibani zuni mene dauḡiꞌuma.”
44017030	Recommendation	Ibite bone, vaze aḡuꞌa ꞌahine, ꞌuguḡa haḡaiḡa haḡaidoteꞌea, Badiꞌa ani ḡiaze modido. Rehano izidiꞌe haba niduꞌa zamaḡano radiuꞌeteꞌe azaḡa niduꞌa aneꞌa ziꞌohe. 'Zamaze ḡihunoꞌi!'
44013034	Grace	Badiꞌaꞌa Iesu runeonoꞌo bare ḡaboniro, zu ahiꞌaꞌe mene ruhuraꞌuma reiroteꞌe haḡaiḡaꞌe buka zaḡoḡano ꞌahige touga. Badiꞌaꞌa raenaꞌa, 'Eꞌe, Davida mazao ziniꞌuma rae tiroteꞌe ḡahugoneḡa manoḡa zae ziniꞌuma. Eꞌe ḡahugoneḡaꞌe zaḡoḡa, zu eꞌe ḡoeꞌaꞌe hudau huniꞌuma.' (Isaia 55:3)
44011021	Faith	Ebu Badiꞌa gigiꞌaniꞌa zeḡe ranao radiunu ꞌahine, vaze ḡehaḡaniꞌa haramoze mae ḡihinadu Iesu mazao fiiro, ebu Zuhiꞌa Boro mone reiro.
52002004	Faith	Rehano emeꞌe hari manoḡa harameꞌohe, mazaḡa Badiꞌaꞌa eme ꞌai manoḡa radu, hari manoḡa haramiꞌuma gauḡano ohofiro ꞌahine. Eꞌanoꞌo emeḡeꞌa harameꞌetene, mene vazeꞌa matuꞌoga, rehano Badiꞌaꞌa matuꞌiꞌuma ibiḡano harameꞌohe. Badiꞌa ani emeḡe zama faifaine ḡianeꞌeteꞌe vazeḡa.
44019002	Faith	ḡadiziro, raenaꞌa, “Za, Iesu mazao fiiroteꞌe zamaḡano, Vine Zaḡoḡaniꞌa zae vaḡe ovairo hehe?” Ze naenaeninaꞌa, “Mene! Eme, Vine Zaḡoḡa raꞌeteꞌe zuni mene igiro.”
53003014	Recommendation	Iniu vazeꞌa emeḡeꞌa fefao ꞌada teateꞌe ḡoeꞌa rae modoꞌidene, eꞌe vazeḡaniꞌa nagini haḡaeꞌeteꞌe ekalesia azaḡa ihozoi! Ane teite ago zaꞌuoꞌi, ani mazagaronoga veize.
44024014	Faith	Rehano e ꞌadi rae fureneꞌohe. E ibi ꞌahoga, zeḡeꞌa veꞌoḡa raꞌeteꞌe ibiḡano emeḡe vouḡa Badiꞌa kurano hauꞌohe, ebu Mose goro ḡoeꞌa zu peroveta azaḡaniꞌa tiroteꞌe ḡoeꞌa niduꞌa mae ḡihineꞌohe.
44008009	Description	Vaze ꞌahoga, niḡa Simona ani, Firifoꞌa ꞌizema onaogano eꞌe neḡano radiunu. Aniꞌe muri nu zamaḡano baidi zu naho gauḡa haḡaido, ebu Samaria azaḡa eꞌe horonirotene, zaguzagaudo. Ani aneꞌa bare “nihe boro” raenaꞌa, niḡa mae ḡihinido.
50003010	Faith	E uraꞌe Keriso faifairu ederihi, zu aniꞌa runeonoꞌo bare ḡabodiroteꞌe gigiꞌaḡa ederihi, zu ane zaharaniroteꞌe teige eḡe zuni zahararatihi, zu aneꞌa rudaroteꞌe teige eḡe zuni haḡai sauꞌa moneonoꞌo rudau vaḡinihi.
44022004	Violence	Ebu Zuhiꞌa Boro ibi azaḡa sausauzido. Nuꞌe zimi ruzido. Ohoze zu roḡae batuzadu, ḡuꞌa neḡano ohozido.
44017025	Grace	Ane hugaꞌe ḡabone, ḡabone iriga zu ḡau niduꞌa vaze niduꞌa ziniꞌeteꞌe Badiꞌaḡa. Eꞌanoꞌo ane mazaoꞌe fereneꞌeteꞌe ḡauḡa oꞌoꞌa. Vazeꞌa ane veize ḡau ꞌahoga mene haḡao haꞌuma.
44019011	Grace	Badiꞌa ani, Paulo gauonoꞌo gigiꞌa haḡaiḡa iḡaiḡa mene horoneꞌeteꞌe haḡaido.
44002028	Grace	Ḡaꞌe ḡabone ibiḡa ihoheha. Eꞌe ḡae zamao matuꞌu hina irivaꞌohiꞌuma.' (Salamo 16:8-11)
44002013	Description	Rehano vaze nuꞌe ḡiriho ziniꞌenaꞌa, ꞌahige reiro. “Ze vaini vuḡa borofe gageha.”
52004008	Sin	Eꞌanoꞌo iradugu ḡoeꞌa ꞌadi mene mae ḡihiniꞌuma vazeḡaꞌe, mene vaze iradugu ḡoeꞌa mae ḡihineꞌohe. Rehano, Badiꞌa, ani ane Vine Zaḡoḡa tuḡuno zenadu, danazeꞌe rehano, iradugu ḡoeꞌa rae modeꞌohe.
51001023	Faith	Zaeꞌa hubehune Badiꞌa mazao fie onameꞌenaꞌa edau gigaraune, zu hari manoḡa zamaḡano, ḡabone manoḡa meꞌuma reiroteꞌe ḡoeꞌa zaeꞌa obone giganine, zaꞌe Badiꞌa ubumao duduḡa reꞌuma. Eꞌe hariḡa manoḡaꞌe haba niduꞌa zamaḡano harame onaeha. Ebu eḡe, Pauloꞌe Badiꞌaꞌa hari manoḡa harameꞌeteꞌe gauḡano ohohiro.
44013030	Description	Rehano Badiꞌaꞌa runeonoꞌo bare ḡaboniro.
53003001	Faith	Nego nabudi, ḡoere ꞌahogaꞌe ꞌahiguḡa: Emeḡe veize kuranoꞌi, zaeꞌa hari manoḡa mae ḡihiniroteꞌe teige, Zuhiꞌa Boro hari manoḡaniꞌa ḡarihe rovotifine!
44007023	Description	Mose ani muriḡa ḡae ḡazaḡa gaubanana (40) reirotene, ane nabuga Isaraela azaḡa ḡiaziꞌ onamihi reiro.
44023027	Violence	Vaze ꞌahiꞌe Iuda azaḡaniꞌa obone teadu matihi reiro, rehano eḡeꞌa uti azaḡa nu teite onamadu, Iuda azaḡa mazaonoꞌo mae vaḡiniro, mazaḡa ani Roma mone vazeḡa rae reiroteꞌe igiro ꞌahine.
44019029	Description	Ebu Efeso neḡa azaḡa niduꞌaꞌa hounaꞌadu harae ḡuzuhe huniro. Ebu Makedonia habaꞌanonoꞌo Paulo ḡatine onairoteꞌe azaḡa, Gaio zu Aristako, ze oboze teadu, ahaseꞌenaꞌa, zeḡe niduꞌa Efeso nuꞌonuꞌo habaꞌa idaḡa dure diuḡiro.
44003014	Sin	Zaꞌe Vaze Zaḡoḡa zu Duduḡa heꞌeheꞌeniro, ebu vaze runediroteꞌe vazeḡa ꞌahoga mae bunoga veize umidiro.
44015009	Faith	Badiꞌa ubumaoꞌe Iuda mene azaḡa zu emeꞌe mene nunu, mazaḡa zeḡeꞌa Zuhiꞌa Boro mazao fiiroteꞌeanoꞌo, zeḡe zama Badiꞌaꞌa deheniro.
44002024	Description	Rehano eꞌe vazeḡaꞌe Badiꞌaꞌa rune zamaḡano ḡaniḡanauꞌeteꞌeanoꞌo mae vaḡinadu, bare ḡaboniro, mazaḡa rune gigiꞌaḡaꞌe Iesu obone touga mene idaḡa ꞌahine.
50001027	Recommendation	Ḡoere boro tibaꞌe, ꞌahige reihi: Za, Keriso hari manoḡa mae ḡihineꞌeteꞌe vazeḡa raꞌeteꞌe haḡaiḡano daꞌo onamoꞌi! ꞌOugine, eḡeꞌa ḡiaziꞌ amine, ga haba faḡanonoꞌo harize igine zuni, e ederiꞌuma; Zaꞌa zamaze tibunadu edau gigaruꞌeteꞌe, zu zamaze tibano neadu hari manoḡa aḡiro hauꞌeteꞌe azaḡaꞌonoꞌo hari manoḡa inare biretiteꞌeteꞌe.
50002024	Faith	Ebu eḡe zuni zae vaḡe ariga amiꞌuma raꞌohe. Eꞌe ibiḡaꞌe Zuhiꞌa Boroꞌa haḡaoniꞌuma rae hube hune zamareꞌohe.
44023005	Recommendation	Pauloꞌa naenaeninaꞌa, “Nego nabudi, e aḡuꞌa, aniꞌe dibuꞌo hauꞌeteꞌe ḡihiꞌaḡa. E veꞌoreha, mazaḡa buka zaḡoḡano ꞌahige touga. 'Zae zuhiꞌaziꞌeteꞌe vazeḡaꞌe ḡoere sauꞌa ago noꞌi!' ”
53001003	Faith	Nego nabudi, eme zae uꞌano iḡaiḡa Badiꞌa mazao manoḡa tauḡi raꞌohe. Eme ꞌouge haḡaeꞌetaꞌaꞌe manoḡa. Mazaḡa zaꞌa Badiꞌa mazao fieꞌetaꞌaꞌe bororu onameꞌohe, ebu zaꞌa zamarotiteꞌetaꞌa zuni bororuꞌohe.
44014017	Grace	Rehano vazeꞌa Badiꞌa zamarifine aneꞌa haḡai manoḡa manoḡa fureninu. Zae veize adureonoꞌo irugu tuḡuninu, ogomu madaḡa madaḡa fureninu, ebu ogomu boro zininu, zu matuꞌu hina zamaze iriꞌavoninu.”
44012020	Description	Heroda Agripaꞌe Turo zu Sidono neḡa azaḡa mazao maḡune radiu onainu. Rehano Turo zu Sidono neḡa azaḡaꞌe tiburanadu, Heroda ḡianiꞌ onamiro. Zeꞌe Heroda tuḡure vazeḡa boro, niḡa Balasto teite vazetadu, Heroda teite uniho manoḡa mouga rae umidiro, mazaḡa zeꞌe Herodaꞌa ḡianeꞌeteꞌe habaꞌanonoꞌo ogomuze iḡaiḡa meido ꞌahine.
44024005	Sin	Vaze ꞌadiꞌe emeḡeꞌa ḡianeꞌetene, haḡai sauꞌa haḡaadu, haba niduꞌa zamaḡano Iuda azaḡa tutuzadu harae ḡunuḡuneꞌohe, zu Nazareta rae huzeꞌeteꞌe azaḡa ibito ziniꞌohe.
52001002	Faith	Emeḡe kuru zamaḡano, zae veize kurauꞌetene, eme zae uꞌano Badiꞌa mazao iḡaiḡa manoḡa tauḡi raꞌohe.
51003009	Recommendation	Ebu vaze teite ago ḡurirotitoꞌi, mazaḡa zaꞌe sauꞌa haḡaoga urateꞌeteꞌe zamaroneḡa zu ibite raha ꞌada haḡairoteꞌe haḡaiḡa modiro,
44013019	Description	Kanana habaꞌano haba fuꞌo zu aheu fare (7) azaḡaꞌe, Badiꞌaꞌa zimi hauḡadu, habazeꞌe Isaraela azaḡa ziniro.
44007051	Sin	Zaꞌe teḡa riḡa azaḡa! Zamazeꞌe tuḡa zu Badiꞌa ḡoere mene egohuꞌohe. Ebu Vine Zaḡoḡa iḡaiḡa hezaho hauꞌohe. Zae vouḡaꞌa haḡaidoteꞌe haḡaiḡa, zae zuni haḡaeꞌohe.
51003022	Recommendation	Tuḡure azaḡa, ḡuꞌa teige gauꞌeteꞌe azaḡa, zae gau niduꞌa zamaḡano, zuhiꞌaze tuḡureze ego zenoꞌi! Zeꞌe raha ꞌada daꞌo zuhiꞌaziꞌe rehano, ego zenoꞌi! Ebu zuhiꞌazeꞌa horozadu matuꞌoga veize radu ago zamare gauoꞌi! Rehano, Zuhiꞌa Boro rihoneꞌenaꞌa zae zuhiꞌa veize hube hune gauoꞌi!
44010015	Recommendation	Bare hena ago igiro, raenaꞌa, “Badiꞌaꞌa dehenateꞌe bonariḡaꞌe mene deheḡa rae ago roꞌi!”
44007025	Description	Mose ani ꞌahige rae zamariro, nabuga duḡuruꞌe ederiꞌuma, aniꞌe zeḡe danazoga veize Badiꞌaꞌa tuḡuneha. Rehano ze ꞌouge mene zamariro.
50003002	Violence	Badiꞌa aḡuꞌa zu haḡai sauꞌa haḡaeꞌeteꞌe azaḡa veize ḡianoꞌi! Zeꞌe Iuda azaḡa. Iuda azaḡaꞌe zae soꞌozeꞌenaꞌa, ahiri rana iḡuri haḡaine, Badiꞌa mone reꞌuma raꞌohe. Rehano zeꞌe foure ahiri ruꞌi tauḡeꞌohe. Aꞌe huga oꞌoꞌa.
53002004	Description	Aniꞌe Badiꞌa huga, ebu vazeꞌa Badiꞌa teiḡe kurauꞌeteꞌe ḡauḡa niduꞌa agireniꞌuma, ebu Badiꞌa zu ḡau niduꞌa vitinadu, aneꞌa ane mae hitananiꞌuma. Ebu aniꞌe Badiꞌa Neo diuḡe ehoriꞌuma, ebu aneꞌa ane bare ‘Eꞌe Badiꞌa huga’ rae reꞌuma.
44026014	Violence	Ebu emeḡe niduꞌa rahao higau bauriro, ebu Iuda ḡoeꞌano ihiꞌeteꞌe agoḡa ꞌahoga igiro, raenaꞌa, 'Saulo! Saulo! Ḡa nougadu eḡe sausauheꞌohe? Ḡa ire meiga meiga futuneꞌohe. Aꞌe ḡaeꞌa ḡae bare sausauꞌeꞌohe.'
44009005	Description	Sauloꞌa ḡadineꞌenaꞌa, “Zuhiꞌa Boro, ḡa iniu?” Aneꞌa naenaeninaꞌa, “Eꞌe Iesu, ḡaeꞌa sausauhe ruheꞌeteꞌe vazeḡa.
44007033	Recommendation	Ebu Zuhiꞌa Boroꞌa ninaꞌa, 'Tamaka mae vaḡinoꞌi, mazaḡa ḡaeꞌa edauꞌeteꞌe habaꞌaꞌe zaḡoḡa.
52004013	Recommendation	Nego nabudi, eme uraꞌe zaeꞌa ederoga, Iesu ni mae ḡihineꞌeteꞌe azaḡaniꞌa rudaroteꞌe mazao naginiꞌa fureraꞌumaꞌe. Badiꞌa aḡuꞌa azaḡa rudaꞌuma teige, zaꞌe zamaze ago vetuḡa ranoꞌi! Ze ꞌane rune vazeḡaꞌe mene bare ḡabodiꞌuma raꞌohe.
44007020	Description	Eꞌe zamaḡano Moseꞌa fureraro. Aniꞌe Badiꞌa ubumao ene manoḡa tauḡi. Ebu bato uḡidu aniꞌe Mose ane moga neo ḡubuniro.
44014019	Violence	Eꞌe ḡarugano Iuda azaḡa nuꞌa Antioka zu Ikonio neḡanonoꞌo onaadu, eꞌe neḡa azaḡa zama aro. Eꞌanoꞌo zeꞌe Paulo hadi hina maro, ebu ze ꞌane ani rudaneha radu, ne enogano ahase buniro.
44007052	Sin	Peroveta azaḡa boꞌaḡano zae vouḡaꞌa mene sausaunidoteꞌe vazeḡa ꞌahoga ꞌeꞌe ga? Vaze Duduḡaniꞌa onaiteꞌe hariḡa irina rae fureniroteꞌe azaḡa zuni zeḡeꞌa zimi ruzido. Ebu izidi zaꞌe eꞌe vazeḡa onairotene, revo hanadu mau runiro.
44004036	Description	Vaze ꞌahoga, niḡa Iosefa, Levi iduhu zu Kupro ꞌumuḡa vazeḡa. Aniꞌe apostolo azaḡaniꞌa Banabasi rae hunido. Ni eꞌe hugaꞌe inara ziniꞌeteꞌe vazeḡa.
44022016	Recommendation	Eꞌanoꞌo ḡa ago zamare ꞌadaꞌadoꞌi? Iḡunoꞌi! Iesu Keriso niḡano kuranadu bapatizo moꞌi, ebu haḡaiḡo sauꞌa vuzuꞌe modoꞌi!'
51002005	Faith	Ḡianoꞌi! Eꞌe zae teite mene radiuꞌe rehano, eḡe zamaꞌe zae mazao radiuꞌohe. Eꞌanoꞌo zaeꞌa haḡai manoḡano radiuꞌeteꞌe zu zaeꞌa Keriso mazao fie gigaruꞌeteꞌe ederadu, matuꞌeꞌohe.
53002013	Faith	Nego nabudi, Zuhiꞌa Boro zamarone azaḡa, eme iḡaiḡa zae uꞌano Badiꞌa mazao manoḡa tauḡi raꞌohe. Mazaḡa za ꞌai ḡabozoga veize irina ꞌoma Badiꞌaꞌa inahe meiro. Aꞌe Vine Zaḡoḡaniꞌa Badiꞌa veize avo ohoziroꞌeteꞌe gauḡa uꞌano, zu zaeꞌa Badiꞌa hari manoḡa mae ḡihineꞌeteꞌe uꞌano.
44002038	Faith	Peteroꞌa naenaezinaꞌa, “Zae niduꞌa, zamaze ḡihunoꞌi, ebu Iesu Keriso niḡano bapatizo moꞌi! ꞌOugine Badiꞌaꞌa zae sauꞌa rae modiꞌuma, ebu Badiꞌaꞌa Vine Zaḡoḡa ziniꞌuma.
52005015	Recommendation	ꞌAhoganiꞌa ꞌahoga mazao sauꞌa haḡaoꞌidene, sausaunateꞌe vazeḡa ninaꞌa, eꞌe naeḡa ago haḡaoꞌi, rae noꞌi! Rehano iḡaiḡa nabugota zuni vaze niduꞌa mazao haḡai manoḡa daꞌo haḡaeꞌenoꞌi!
50002018	Recommendation	Eꞌanoꞌo zae zuni eḡe teite matuꞌe tiburatihi.
44003019	Recommendation	Eꞌanoꞌo zamaze ḡihunadu Badiꞌa mone roꞌi, zae sauꞌa vuzuꞌe modoga!
51003021	Recommendation	Nanu, mama, tahiꞌaze zamaze ago adufoꞌi! ꞌOugine, zamazeꞌa vetuḡaraꞌuma zu inarazeꞌa ovoiꞌuma.
53003003	Grace	Rehano Zuhiꞌa Boro aniꞌe ḡoitoroneḡa mene variꞌeꞌe ahine, aniꞌa inaraziꞌuma ebu sauꞌaniꞌa za mene meifine duguziꞌuma.
44007021	Description	Mose ani enoneo ti modirotene, Farao aboḡaniꞌa horone madu, ane ubuga raenaꞌa ḡubune borofiro.
44026021	Violence	Eḡeꞌa ꞌougiroteꞌe uꞌano, Iuda azaḡaniꞌa dibuꞌo neḡano obohe tiro, ebu uḡuhe ruhihi reiro.
44017005	Violence	Rehano Iuda azaḡa nuꞌe eꞌe horonirotene, Paulo zu Silasi mazao ahiahi meiro. Eꞌanoꞌo ḡonore azaḡa maketi habaꞌano rau tauḡeꞌeteꞌe, mae nuꞌozadu, Tesalonika neḡa zamaḡano utitihi radu harae ḡuzuhiro. Ebu Iasoni ne haonadu Paulo zu Silasi vaḡiro, vaze ḡuḡuvaḡa mazao mae buzoga veize.
44019013	Description	U Iuda azaḡa nu haba ꞌahoga ꞌahogano ragaveꞌenaꞌa, vaze mazaonoꞌo vine sauꞌa hegoze buzeꞌeteꞌeꞌa, ze Zuhiꞌa Boro Iesu ni rae nuriro. Ze vine sauꞌa zinu, raenaꞌa, “Iesu ni, Pauloꞌa rae harameꞌeteꞌe, eꞌe niḡano ḡaꞌohe. Vaze mazaonoꞌo buanoꞌi!” rae reiro.
44015040	Grace	U Pauloꞌe Silasi zamaharo, ebu Zuhiꞌa Boro mone azaḡaniꞌa Zuhiꞌa Boro ḡahunone manoḡaniꞌa zeḡe rana rouga veize, ze ani ꞌevoreo teadu iḡuniro.
44008021	Sin	Badiꞌa gau ꞌadi zamaḡano niḡo oꞌoꞌa, mazaḡa ḡa zamaroneꞌe Badiꞌa ubumao mene duduḡa.
50002003	Recommendation	Ago inahoꞌi! Nize boro reihi raꞌeteꞌe zu zaeꞌa bare niguzoga rae, ḡau ꞌahoga ago haḡaoꞌi! Rehano zaeꞌa bare nize mae ovoradu, vaze zamare ḡihizoꞌi, u zaꞌe ze ꞌuꞌuḡano rae zamaroꞌi!
44014026	Grace	Ebu Atalia neḡanonoꞌo ḡasi hina bare ruhau onamo, Suria habaꞌa Antioka neḡano feuriro. U zeḡe ragavo, hari manoḡa harameꞌetaꞌaꞌe Antioka neḡanonoꞌo ḡadaheniro. Antioka ekalesia azaḡaꞌe, tuḡuziroteꞌe zamaḡano, Badiꞌa ḡahunone manoḡaniꞌa Paulo zu Banabasi rana rouga radu, Badiꞌa ꞌevorao teadu tuḡuziro. Ebu anianine eꞌe gauḡa haḡae hauḡadu iziduꞌu ꞌada bareꞌeteꞌe.
52005019	Recommendation	Vine Zaḡoḡaniꞌa zae mazao gaueꞌeteꞌe ibiḡa ago ꞌuoꞌi!
44013023	Grace	Badiꞌa ani, ibite rae tiroteꞌe ibiḡano, Davida mariganonoꞌo vaze ḡaboziꞌuma vazeḡa fureno ziniro, ebu ani Isaraela azaḡa mazao tuḡuniro. Niḡaꞌe Iesu.
44008032	Description	Aneꞌa buka zaḡoḡa meꞌodirotaꞌaꞌe ꞌahiꞌeꞌe: “Aniꞌe matihi radu tutune onameꞌeteꞌe mamoeḡa teige, zu mamoe iguḡa variꞌeꞌeteꞌe vazeḡa ꞌevorao sifu radiuꞌeteꞌe mamoeḡa ubuga teige, mene ḡoeriro.
44013021	Description	Eꞌebuꞌu Isaraela azaḡaꞌe, kini ꞌahoganiꞌa ibito zenoga uratiro. Eꞌanoꞌo Badiꞌaꞌa Saulo ohoniro. Aniꞌe Kisa ubuga, Beniamini iduhu vazeḡa. Ani, muri ḡae ḡazaḡa gaubanana (40) Isaraela azaḡa ibito ziniro.
44010012	Description	Eꞌe raganoꞌe odaḡa ḡazaḡa maniḡa nunu niduꞌa, dareꞌeteꞌe avazo heuḡa nunu, zu adure niniḡa nunu ḡehaḡa horoniro.
44016022	Violence	Ebu vaze ḡuḡuvaḡa zuni Paulo zu Silasi agireziꞌeteꞌe azaḡa teite ꞌauḡiro. Ebu gavamani azaḡaniꞌa zeḡe tahiꞌa tahiꞌa tuḡuzadu, “Dabuaze zigi vaḡinadu somori hina bouzoꞌi!” reiro.
44009013	Description	Ananiaꞌa naenaeninaꞌa, “Zuhiꞌa Boro! Vaze ḡehaḡaniꞌa ani hari meꞌodoga igiro. Zu aneꞌa Ierusalema neḡano Badiꞌa mone azaḡa sausauzidoteꞌe haḡaiḡa niduꞌa igiro.
