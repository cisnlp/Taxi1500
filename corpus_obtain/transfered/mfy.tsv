62003016	Faith	Inëlite át jüneiya jü tua yore nákhuamtachi , Áapörik ä jíapsi ito béchïbo nénkakäpo . Kíalïku ítapo két jume itom hermaanom béchïbo itom jíapsi nénkipo yúmala .
43013001	Grace	Senu taahuari bëyey , kabara jísobahuaka pájcuata yúmaseïhui . Jesús jüneiyay , tiempota áa béchïbo yúmalatukaïhui ím ániapo yeu ä huéenakëihui , ä Áchaybeu bícha . Ä átteahuam ím ániapo aneme jíba am nákkek , ä mukëpo tájti .
58003017	Sin	¿ Jábemmaksu cuarenta huásuktiapo omtey ? ¿ Jachu kaa jume Dios bejrim yáakammaki ? Ímëi bem takahuam éntok ánia see päriapom huátteka kókkok .
60001014	Recommendation	Jume usiari ara sáyhuame bénasi katem huaka juënaraata bannaataka kaita täyaka enchim jo péäu jo báare ,
45011032	Grace	Jü Dios béja sïmem tójjak , jum kaa türi böot am kannakë béchïbo , chúkula béja sïmem ä bíttua báreka , juka yore ä jiokolëhui .
66006006	Description	Huanäine senu jíahuita jíkkajak , jume naikika jíapsaka áma aneme násuku , ínel jíamta : — ¡ Senu kilo tirijkom , senu taahuari tékiltam béj‑re ! Éntok , ¡ báij kilo cebaadam , senu taahuari tékiltam béj‑re ! Të juka aceiteta entok vinota , ¡ katë áu suuhua !
59004010	Recommendation	Señorta bétukem emo jípure ; Áapo éntok enchim tóboktianake , tühuata enchimmeu yáaka .
44017031	Grace	Bueïtuk áapo taáhuata yéchala sïme ániat anémmet juka nokta chuparókaka lútüriata huëpámani , juka yoremta yéu ä púari yäut yéchaka . Íkäi nokta lútüria yáuhuak sïmem ä jünérianakë béchïbo kókkolam násuk ä jíabitetuaka .
43019002	Description	Jume sontarom éntok huíchata huiköpäaka , ä coroona yáaka , kóbat áachä yétchak . Huanärim lilata ä sánkotuak ;
54005014	Recommendation	Jume jáamuchim chë kaa yoiyötaka jókoptulame éntok , aram kuuna . Usim jípurekam bem jóam tüisi suayanake . Bueïtuk ínëli jü diablo kaitat jíahuiteka am nätua máchinake .
43014011	Faith	Nechem súale , Dios Áchaytat in anëhui , éntok két Dios Áchay ínochi ; o hua tékil in joäu , huäri béchïbem nee súale .
66020014	Violence	Huanäi jü muerte entok jü Hades baubäa tájihuim kóm guötiahuak ; ïri kókkohuame jü guoyikun huéeme .
58009026	Description	Të täbuiasi ä huéenakeyo , úttiatu éiyey juebénasi jiokot ahuä bínnakëhui , juka ániata kësampo naateka . Të ëni jume cien huásuktiriam nat sáu kateme lütëpo , jíbapo béchïbo séjtul jíba ä yáuhuak , juka jiokot áu sikamta , juka kaa türik áme násuk ayukamta kaitapo tahuaria báreka .
44013018	Description	Dios cuarenta huásuktiapo see päria ániapo am núnübuaka tüisi am ujük ,
46011033	Recommendation	Ïari béchïbo in hermanom , bueïtuk emo nau tojaka jïbuätek , emoem boobibicha .
66006012	Violence	Juka sellota búsaniku huémta ä étapokne ä bítchak . Huanäi jü buía tüisi áu yoyöak . Jü täa éntok , chukurisi taahuak , lutu sánkom bénasi . Mecha éntok tókti sïme ójbota bénasi taahuak .
58011035	Violence	Jume jáamuchim bem kókkolam jíabitekame mabetak . Huate éntok kökosi jiokot johuaka júnne , búttia báahuakam kaa báarek , juka chë türi kókkoka jíabitehuamta mabet báreka .
44016037	Violence	Të jü Pablo jume porisimmeu ínel jiahua : — Itom románomtuk júnem sïme puéblota bíchäpo itom bemmúchatebok , éntokem cárcelpo itom jóatebok kaa bat juka nokta itot chúpaka . ¿ Én éntokem éhuil itom búttia báare ? Kaa júnëli huéiye . Éläpo bempo äbo sájaka itom yeu bébnake .
45013009	Recommendation	Jü Diosta nesauri ínel jiahua : “ Jubekë karë täbuik juube , jámut júnne kunakame kaa täbui yoremta jípunake ; katë yore suuhua ; katë kía jábetat kaa lútüriata nooka ; katë juka kaa em áttia ukule ” ; entok júchi jü huate Diosta nésahuim , ímïrim sïme chúppe , ínel ä jïapo : “ Juka emo bénasi yoremta emo bénasë ä ériaka ä náknake . ”
62003003	Faith	Sïme hua boobit‑huamta Áapörikut jípureme , áapo sïmek béppa tülisi au baksia , Ínëli Jesucristota sïmek béppa kalakosi kaa chïcha machiaka bénasi .
45007022	Faith	In jíapsipone ä musaüle , juka Diosta ley ,
50004004	Recommendation	Jíbem emo al‑leetua Señortachi . Júchi éntokne ínel enchimmeu jiahua : ¡ Emoem al‑leetua !
66001012	Description	Kúaktekane , ä bít bábareka , juka inou nokamta . Huanäine guóy búsan kanteelam áma jájäbuahuame oropo yáarim bítchak .
58003018	Sin	Entok , ¿ jábemmeusu ä noki bát kéchaka am téjhuak , kaa áman am kimunake tíaka , jum áamak jimyorehuäpo ? ¿ Jachu kaa jume ä nésahui kaa yáakammehui ?
43010008	Sin	Sïme huame ínopat äbo yájakame , útteapom jábem jíta üuhua , éntokim ëekbua ; të jume kabaram katim am nok jíkkajak .
60002018	Recommendation	Eme jóapo sáyhuame , enchim tekom bétukem emo jípure , tua am yöreka ; kaa huame tü yorememmeu jíbba , ál‑la két huame béttek jíapsekammeu júnne .
44006013	Description	Huanärim jume testígom aranókïchi bem tákiarim jaríak . Huámëi béja ínel jiahua : — Ïri yoreme kaa yáateka juënak nooka ï tiöpo yörihuamta bétana , éntok Moiséjta ley béj‑reka .
47005018	Faith	Én entok sïme ïri Diosta bétana hueíye , áamak ito tütehuamta itom makkak Cristota huämi , entok Diostamak au tütehua tekilta itom makkak .
59005010	Recommendation	In hermaanom , profeetammechem suuhua , bueïtukim jiokot éehuamta éntok yánti jíapsihuamta jipurey , huame Señorta téhuampo nokakame .
44002021	Faith	Huanäi sïme huame Señorta téhuam yöreka am tehuame jínëutunake .
66007012	Faith	ínëli jíaka : ¡ Júneltunake ! ¡ Jü Diosta tühua , entok jü looria , entok jíta täyahuame , entok jü Diosta baysahueka jíapsihuame , sïmem béppa yörihuame , jü úttiära , entok jü úttia kaa lüteme , itom Diosta béchïbotunake , jíba yü huásu‑huásuktiapo ! ¡ Júnentunake !
60003003	Recommendation	Huä ujyoria enchimmet ayunakeme kaa hua yeutana takahuapo enchim átteanakëhui , hua buéresi ujyoria emo chíkhuame , óoro átteahuame , sánko buéresi ujyorisi yáataka átteahuame ,
55001008	Faith	Íäri béchïbë kaa tihueka nooka , itom Señorta bétana ; entok katë ínoy tiihue , bueïtukne Áa béchïbo pereesotaka aane . Ál‑lë jiokot machisi ansimeka júne át huéiye jü evangeliochi , Diosta úttiärammeyi .
43017019	Description	Ínapone bempörim béchïbo santosi jíapsa , bempörim lútüriapo santosi am jíapsinakë béchïbo .
66003002	Recommendation	¡ Katë koptelaka sïmekuchë suuhua ! Juka huatek emou tahualatë kutti nüye , kee jee ä lüteyo . Bueïtukne ä bil‑la , juka em joähui kaa ä yúmalähui , Diosta bíchäpo .
66016004	Description	Jü ángel bájiku huéeme bathuemmet entok ják bäam yeu pótäpo juka ä copapo ayukamta áme béppa töak . Huanärim ójbosi emo yáuhuak , jume bäam .
45005002	Faith	Entokte két jíba áapörik béchïbo én ára áman kiimu , ä súsualekari jum Diosta yore jínëuläpo . Júmüte béja al‑leaka kaitat jáchin éaka aane . Júnëlite ä jájamla ; entokte Diostat huitti eaka át boobitcha , juka Diostamak itom jíapsinakëhui ä lóoriapo .
49005005	Sin	Bueïtukem béja íkäi jüneria , jü kaa emo jubeka náu jíapsame , ö chïcha machik jíapsekame , ö úttesi tómit kopteme tattäbui diosim súalhuäpo bénna . Kaita áman áttianake , jum Cristota entok Diosta reytaka am nésahuepo .
58011008	Faith	Diostat éehuäpo Abraham núnuhuak . Huanäi yeu siika , jum ä yebijnakeu herenciapo mabet báreka . Të yeu sika kaa jüneiyay jákun áu yebijnakëhui .
49005018	Recommendation	Katem vinota jëye , áy naako báreka , bueïtuk jájana anhuäu bícha enchim huériunake ; ál‑lem Diosta Espírituy tápun báreka éiya .
61002002	Sin	Éntok juebenaka huaka kaa tühuata bem majtiahuakau jonake . Júmëi béchïbo jü tü nooki Jesucristota bétana huéeme jájana át noknake .
49002018	Faith	Cristota béchïbotaka náhuichikam aram Dios Áchaytau kiimu , huépul Espíritu Santota böot jíba kateka .
44021025	Recommendation	Huame kaa judíom Jesucrístota súaleme bétana éntok , katäkute béja ámeu jïojtesula am téjhuaaka kaa útteatukähui jukaram jonákë bétana . Kia jíbate juka huakajta huame dios yorem yáarimmeu limójnata kaa am buä sáuhue , kia ojbota júnne , éntok bámsuaka mukílata huaakas . Éntokte kaa emo am jubek kaa emo am huáatia sáuhue .
44005003	Sin	Huanäi jü Peero ínel au jiahua : — Ananías , ¿ jatchíake juka Satanásta nésauhui yáuhuak juka Espíritu Santota emo bäitäu máchileka éaka ? Bueïtukë huate tómimak tahuaka huátek jíba äbo tójjak , ïri sïme hua buíata bejhua tíaka .
49004014	Recommendation	Katte nápat ili usim bénasi itom huériu báahuäu bícha náa kannake , jeka doctriinayi , jume yoremem yore bäitäuta jípureka , lútüriata sïme bem úttiabeyim ä huéria , jum yore náyotehuaka yore bäitäuta jípureka .
46006009	Sin	¿ Jachem kaa jüneiya jume lutüla huemta kaa joame , kaybum áman kimunake jum Diosta reytaka nesahuëhui ? Katem ä öbia ; jume kaa emo jubeka nau jíapsame , jume tattäbui diosim yöreme , jume kia jábe jamutta kaa jubeka áamak jíapsame , jume yorememtaka jáamuchim bénasi emo nüyeme , entok ä bénasi yoremtamak au jipureme júnne .
58010025	Recommendation	Jíbate ito náu totoijnake ; katte jume kaa náu yayajaka joyhualame bénasi am baanake ; entokte kuttílasi náu noknake , huaka taahuata äbo huémta jüneriaka .
51003005	Sin	Juka kaa türik ímï buíapo enchimmet ayukamtem muktua : kaa emo jubeka náu jíapsihuamta , chïcha maachik , kaa náksi kaa türik ukulhuamta , kaa türik huáatihuamta , entok juka kaa huéeläpo jíta áttia péehuamta ; ïri kaa diostaka júnne Diosta bénasi yörihua .
52005008	Faith	Të ítapo taahuapo joomem suamsi ito nünake , Dios éehuamta entok yore nákhuamta itot ayutuanake , áy ito jínëu béchïbo , hua jínëuria boobichamta bénasi , hua át éehuamta jípureka , huaka yelmö téamta jípuremta bénasi .
55001007	Grace	Bueïtuk Dios kaa espíriutu nahui éehuamta itom mik‑la , ál‑la juka espíritu úttiakamta , entok yore nákhuamta entok huitti éaka áu yüihuamta .
62002004	Sin	Huä ínel jiame : Ínapone ä täya , të ä ley nésauhui kaa joätek , jü junëli jiame kia ara nókïchi , entok jü lútüria kaa at ayuk .
50002002	Faith	nechem al‑leetua , sïme al‑leaka náu jíapsaka entok emo nákeka . Nanabeu ä innëaka huépulsem éiya .
43007030	Description	Huanärim ä pereesote báreka éiyay , të kaabe ä buíssek , bueïtuk kee jee ä taahuari yuumay .
54006018	Recommendation	Të tühuata johuäpom rikomtu sáyhua , entokim kaita ámpöleka jábeta mik sáyhua .
43018030	Description	Huanärim ínel ä yómmiak : — Íkä yoremta kaa juënak yáalatukte kaa em mámpo ä tóij éiyey .
45014006	Faith	Jíta taahuarita empo yöreka Diosta át súaleka , Diosta béchïbë tüisi aane . Jü jïbuäme Diosta baisahueka ä johua . Ánëli kétchi , jü kaa jïbuäme Diosta baisahueka kaa jïbuä . Tüisi aane , entok jíba Diosta baisauhue .
45012012	Recommendation	Al‑leakem Señortat boobitcha ; yánti jíapseka juka kaa türik jíta huémta ínnëhuäpo , yütütem Diostau nooka .
44024023	Description	Huanäi jü Félix juka capitanta téjhuak júchi juka Pablota pattia nésauhueka , të licénciata ä nenki sáhueka jume ä täyame ä bínnakë béchïbo , éntok ä aníanä béchïbo .
46013007	Description	Entok sïmeku jiokot aane , entok sïmeta suaale , entok sïmeta ára boobítcha , entok yanti aaneka sïmeta innëa .
47004013	Faith	Të Diostat ehuäpo Espíritu Santopo aabenak jípureka , ä jïojteri bénasi anä sualek , huäri béchïbone nooka , itapote ket ä sualek , iäribéchïbote ket nookak .
52005014	Recommendation	Kétte enchimmeu nooka , hermaanom : jume kaa tekipanua báaremmehuem kuttílasi nooka ; huame kóm éame éntok , ousem am éetua ; huame kaa útteakame éntok , útteatem am mákka ; éntokem yánti jíapsi sáyhua , sïmemmaki .
66016010	Description	Jü ángel mamniku huéeme ä copapo ayukamta jü animal máusi machita ä yeyesä banko béppa ä töak . Huanäi nésahueka reytaka ä kátekäpo kaa machika taahuak . Huanärim kökosi ä ínnëaka emo nín kékkey .
48006016	Grace	Yánti jíapsihuame éntok yore jiokorihuame áme béchïbotunake , sïme huame ínëli emo nüyemmehui , éntok Diosta gente Israelihui .
44018025	Faith	Señorta nésahue páman tüisi majtíatukai , éntok tüisi at jíapseka jume géntemmeu nonokai , machisi juka Jesústa bétana huemta am majtíaka . Të áapo juka Juan Bautístäta yore batöaka ä nonókäu jíba täyai .
46010031	Recommendation	Ínel entok eme jïbuätek ö jita jëyetek ö huatek jita joätek , íkäi sïmetem yáuhua Diosta looria béchïbo .
62002027	Recommendation	Të juka Espíritu Santota Jesucristota bétana enchim mabetakau jíba enchimmet anëtek , jü jabeta enchim majtianakeu kaa enchimmeu bëye ; jachin juka Espíritu Santota jíba sïmeta enchim majtia , entok tua lútüria entok kaa ára nokïchi . Jachin Áapörik enchim ä majtiakä bénasi , áachem aane .
59002026	Faith	Jáchin hua takaahua kaa espírituta jípureka mukilatunake , ánëli két hua Dios eehuame kaa tékilmak náu huëtek , ket mukila .
44027035	Description	Júnëli jiausuka jü Pablo huépul páanim nüka Diostau nokak ä baisáuhueka sïmem bíchäpo , éntok am rébektiaka am buätáitek .
44015020	Sin	Kíal ámeu jïojtehuak , júnene türi máchile , am téjhuaaka kaa éntok huaka ídolom béchïbo näikiata bem buänake bétana , éntok kaa emo jubekätek kaa emo am huáatianake bétana , éntok animal bámsuata huakas kaa bem buänake bétana , éntok kia ójbota júnne .
44023003	Sin	Huanäi jü Pablo ínel au jiahua : — ¡ Áapo jü Dios ket enchi bébnake , empo kaita lútüriata joame ! Empo leyta huë páman nokta ínot chupä ïaahuaka áma yéchataka , leyta béj‑reka nee kökosi jotebo .
45008001	Description	Én ál‑la béja , kaybu jábe am yäurau bíttuanake , jíta kaa türik am yáakä bétana am nätuakari , jume Cristo Jesústat aneme , jume kaa huakajpo jíba jíapsame , ál‑la Espíritu Santopo jíbba .
52005009	Grace	Bueïtuk Dios kaa ómtiraata béchïbo ím itom jünaktela , të ál‑la itom Señor Jesucristota huám itom jínëutunä béchïbo .
66020008	Violence	Huanäi yeu sika naiki kätana naciónim , sïme ániat ayukame bäitäunake , Gogta entok Magogta , náu am tóij báreka am nássuanakë béchïbo . Ímëi éntok bahue sëeta bénasi bürunake .
46006011	Grace	Emëe huate ínëli jíapsay ; të ënem béja baksiari , entok Diostau bíchaa naïkiataka santosi yáari , Señor Jesucristota tehuampo lútula hueme enchimet yáari , entok itom Diosta Espirituyi .
55001012	Faith	Íäri béchïbo yún jiokot machika inou simla . Tëne kaa áy tiihue , bueïtuk ínapo jüneiya jábeta in súalekähui ; entokne tüisi jüneiya : Áapo sïmek béppa úttiaka in jíapsi ërianake , huäri taahuarit äbo huémtachi .
49006018	Faith	Kaa chúktekem Diostau nooka . Sïmekem áu buaana , éntokem Espíritupo áu ä nétane . Katem kópteka emo suaya . Sïme jume santom béchïbem Diostau nooka .
52001001	Grace	Ínapo , Pablo , Silvano , éntok Timoteo , huame hermanom Tesalónica pueblopo jomemmeute tebote Cristota sualhuäpo nau animmehui huame yüu tütti Dios Áchaytat anhuäpo éntok Señor Jesucristotamak . Tühuata éntok yanti jíapsihuame Dios Áchayta bétana éntok itom Señor Jesucristota bétana enchim béchïbotunake .
50004005	Faith	Eläpo sïme yoremem enchimmet jüneenake jábeta enchim nákëhui . Jü Señor abe itou yepsa .
46011026	Faith	Ínëli kétchi , imey panim enchim buäye belëki , entok ikaï kopata enchim jëye belëki . Juka Señorta mukukähuem jüneriaatebo , ä yepsäu tajti .
59005015	Faith	Huä huitti Diostat éehuaka emo buaniahuame ä jínëunake , huaka kökoremta . Jü Señor éntok ä yéchanake , entok huaka juënaraata ä yáalatuk júne át jiokoritunake .
55001003	Faith	Diostane baysauhue , Áapörikúu in tekipanoä béchïbo , kaachin éaka , jume ín yoyöhuaripo naateka . Emoune huáate , Diostau enchi buanriaka taahuarit entok tukaarit naa búrujti .
66006016	Description	Huanärim juya káhuimmeu entok téta buéremmeu ínel jiahua : — ¡ Ítochem kón huátte , éntokem itom ésso , hua yörisi machi banko yäurapo kátekamta bétana , entok Kabarata ómtira ito béppa anë bétana !
66002017	Description	Jü nákakame ä jikkaijnake , juka Espírituta jume igleesiammeu ä nokähui . Juka yölataka áma yeu sikamtane , juka maná ésorita am buätuanake , éntokne ket ili téta tósalik ä máknake . Jü ili tétat éntok , huépul téhuam bemela át jïojteri ; júmëi kaabe täyanake , hua tétata mabetakame jíbba . ”
61002003	Sin	Éntok tómita buéresi bem huáatiä béchïbom ara nókïchiata enchim majtiaka enchim ä úhuaanake . Huámechïri béja jauhuey naateka béttesi nokta ámet chúpatunakeu kaa bínhuatunake , juka jiokot máchiraata bem bínnakëhui , bem kaitäpo tahuanakeu jíba yúmanake .
53002011	Sin	Huäri béchïbo Dios juka úttea am bäitäunakemta ámeu bíttua , huaka kaa lútüriata bem súalnakë béchïbo ,
45002024	Sin	Huäri béchïbo ínel jïojteri : “ Jume kaa judíom Diosta béj‑reka nonoka , enchim junëli anë béchïbo . ”
55003008	Sin	Jáchin jü Janes entok Jambres Moiséjtam béj‑reka jáptek , ínëli kétchi , ímëri lútüriatam béj‑reka kaate ; bueïtuk jíta täyahuäpo emo náyotehuame ámet tápuni , entokim Dios huáatihuäpo kaa jehuiteriari .
66003019	Recommendation	Ínapone kutti nokaka kökosi am bébba , jume sïmem in nákëhui . Íäri béchïbo emuë ériaka , emo suaya éntoke emo jíapsi kuaktia .
45005001	Faith	Júnëli ítapo tü yórempo tahualataka , ito ä súalekä béchïbo , Diostamakte béja yánti jiapseka tahuala , itom Señor Jesucristota huami , “ ä mukukä béchïbo . ”
54004016	Recommendation	Emoë suaya , jáchin em emo nüyëpo , entok jü em yore majtiäpo . Íkäi tülisi joäteko , émpë emo jínëunake , entok jume enchi jíkkajame .
44026011	Violence	Juebénasine jiókocham johuai bem súalëu am toij ïaaka . Íkäine johuai sïmat jume judíom nau yayájäpo . Tüisine kaa huéeläpo ámeu omtei , kia jum puéblompo sékäna buíaräpo jokäpo júnene am guokjájasei .
48005019	Sin	Jünakiachi , huame huakajta yore jotuähui ; ïmëi ájäria : hua jubiarita nat ukulhuame , kaa jubeka ä jípureme , jaiti máchirat jíapsame , kaa tíura ,
46003007	Grace	Ínëli jü echakame entok ä bäatuakame kaytam tua bejre , ál‑la Dios ä yötutuakame .
46001007	Faith	Ju jita ara johuame Diosta enchimmet jünakteri sïme enchimmet ayunake . Huanärem béja kaa jáchin éaka ä boobinnake , juka Señor Jesucristota äbo yebijnakëhui .
66014002	Description	Huanäine senu jíahuita téhueka bétana jíkkajak , yún bäam kusisi jíä bénasi , éntok yúkuta buéresi omtë bénasi jíamta . Jü jíahui in jíkkajaïhui éntok , arpariom bem arpam ponä bénasi jíkkaijtuy .
44010043	Faith	Éntok chë bannaataka ket sïme jume profétam ïri Jesústa bétana noókak sïme jume ä súaleme bem Dios bejrimmet bem jiókorinä tíaka .
45002007	Faith	Jíbapo béchïbo jiapsihuamtam mabetnake , huame jíba tühuata joaka jiapsakame . Huamëi béja juka lóoriata jaria , entok Diosta bétana yörihuamta entok yü tütti jíapsihuamta .
66001004	Grace	Ínapo , Juan jume guóy búsan Jesucristota sualhuäpo nau anim joomemmehui . Diosta tühua entok yánti éehuame enchimmaki , jü ëni , entok chë bannaataka jiapsaïhui , entok äbo yebijnakeme , entok jume guóy búsan espíritum banko rey nésaupo kátekamta bíchäpo aneme ,
44019004	Faith	Huanäi Pablo ínel júchi ámeu jiahua : — Juan juka génteta batöai señalpo bénasi bem jíapsi kúaktekä béchïbo . Të kécham tetejhuai huaka chúkula yebíjnakëmta am súal sáhueka , huaka Jesústa , juka Crístota Diosta yeu púari .
61002009	Violence	Jü Señor jíta juënarata bétana júne huame tü yóremem ara jínëu , jume juëna yóremem éntok am ërianake jiokot máchiraata am bínnakë béchïbo áman taahuata nokta ámet chúpanakeu yúmayo .
58011016	Grace	Të bempo chë türik jípu péiyay , téhuekapo . Íäri béchïbo Dios kaa ámey tihueka ámeu áu Dios tíiya , bueïtuk buere jóäraata am yáariak .
54004007	Recommendation	Katë ä jíkkaij baanake , juka nokta kía nokhuamta fábula ti tettehuaahuamta , entok jájaana jíayhuamta ; ál‑lë Dios huáatihuäpo úttiata nü báreka éiya .
66020009	Violence	Huanärim sïme ániat bétana ámam jikau náu yájjak . Diosta yoremem nau anëpo entok buére jóära Diosta nákëhuim kóntiak . Të Dios téhueka bétana táijta kóm simtuak . Huanäi sïmem táiyak .
44010048	Description	Huanäi Jesucrístota bem súalekä béchïbo am batö nésauhuek . Chúkulam Perotau nookak elapo jaiki tápo júne ámeu ä tahuá sáhueka .
45002019	Grace	Yantelake kaitat jáchin éaka jume liliptimmeu bát emo kécháalataka emo júne am huiksimë tíiya ; jume kaa machiku anemehuë emo machiriä tíiya ;
62002025	Grace	Jesucristo éntok íkäi nooka , jíba béchïbo jíapsihuamta itom mak rókka .
59003017	Description	Të hua tüisi jíta ara joame jikat bétana huéeme bát huëpo tühua áusüli ; chúkula yánti jíapsihuamta huéria ; náksi maachi ; türi ; yore jiokolihuamtay tápuni ; éntok tü anhuamta chúppa . Tua lútüriata itom téjhua , éntok kaa yore bäitattähua .
43003035	Faith	Jü in Átchay juka ä Üusi nákke , éntok sïme ayukamta ä mámpo tóij‑la .
61003009	Grace	Jü Señor kaibu ä surujtianake , huaka taahuata ä noki chúpa béchïbo huatem éä bénasi , ál‑la sïmem boobitcha , taahuarim itom réuhuasimeka , kaabeta áu tärü ïaaka ál‑la sïmem emo jíapsi kúaktï ïaaka .
46007007	Grace	Sïme yorememne inobénasi emo nütua peiya , të kaa sïmetaka Diosta bétana ä mabet‑la juka kaa jubeka bem jíapsinakëhui , lutüriapo hueepulaka ínëli , jü senu entok täbuíasi .
46014001	Recommendation	Juka emo nakhuamtem boojoria ; entok juka Espíritupo Diosta eäpo áma yúmahuamtem mabet baareka eíya , të chë júnne sïmek béppa profecia noktem noóka .
47004006	Grace	Bueïtuk Dios nesahuek , jum kaa machiku machiriata ayunakë béchïbo , áapo itom jiapsim machiriakame , bueïtuk ïri machiria lutüriapo at jünehuamta täya béchïbo , juka Diosta bétana sïmek béppa ujyorik , Jesucristota pujbäpo .
44018024	Description	Huámechi taáhuarimmet senu judío jum pueblo Efésopo yépsak Apólos , jum pueblo Alejandríapo jométaka . Áapo ujyorisi ara nookai , éntok juka Diosta noki jïojteri tüisi täyai .
58013012	Grace	Ínëli kétchi Jesús , ä ójboy juka pueblota santosi tahuaria báreka , puertapo päkun kökosi jiokot ansuk .
56002015	Recommendation	Íkäre ámeu nooka , kuttílasi éntoke yäura úttiata jípureka kaa türi bem yáari am toij sáhue . Kaabe kaa kia kaitäpo enchi jipunake .
62004009	Grace	Jü Diosta itom nákëu ímï jünakiachi , huépülak jíba Üuseka äbo ä bíttuakäpo , bueïtuk ä béchïbotaka itom jíapsi iäka .
43017024	Grace	’ In Átchay , jume em nee mákakäune in anëpo két ínomak am an‑ïa , huaka loriata em nee mákakäu am bínnakë béchïbo ; bueïtukë nee nákkek , béja ketune juka ániata kee jee yáahuay naateka .
45003016	Sin	jü bem kökosi ayunakëhui entok bem siroksi tahuanakëhui , jum böot ámebia aayuk .
58004014	Faith	Én éntokte ä jípure , juka sumo sacerdoteta , téhuekata béppa jikau sikamta , Jesús jü Diosta Üusi . Áapörik súalhuäpote jíba annake .
61001017	Grace	Bueïtuk áapörik jü Dios Áchayta bétana yörihuamta éntok ujyoriata mabetak áman buere ujyoriata bétana jíahui áu kóm bíttuahuak ínel jíaka : “ Ïri ájäria jü in Üusi in nákëhui ; áapo jü tua nee al‑leetuakame . ”
46012011	Description	Të ikaï sïmeta huepul Espíritu jíba ä johua , huehuëpulamet ä naïkimteka juka kaa nanalaysi ara jita johuamta , ä huatia pámani .
66008012	Description	Jü ángel naikipo huéeme trompeetata kúkusek . Huanäi jü täa báisi näikimteri huéeläpo béekika kaa türika taahuak ; anëli ket jü meecha , entok jume chókkim . Júnëlim kaa machisi taahuak , juka báisi näikimteta ámet ayukamta , kaita machiriata ayunakë béchïbo , taahuata báisi näikimteri huéeläpo béekika , entok tukaapo júnne .
44018017	Violence	Huanäi sïme jume griégom áma anéïhuim juka Sostenesta , judíom sinagogapo nésauhuemta jaatíaka ä bépsuk huämi yäurata bíchäpo . Të jü Galión kaita júne áa náapo huë bénasi eiya .
43010039	Violence	Júchim éntok mámpo ä tatab báreka tekipanuay , të áapo bem mámpo áu yeu huíkkek .
47004016	Faith	Júnentaka júnete kaa kom eiya , elaposu ïri itom béppa takahua lütiseka huéiye , të jü huaijhua itom takahua chikti táapo bemelasi tahuasime .
43012003	Description	Huanäi María batte medio litro perfuumeta Jesústat guókimmet töak , éntok ä chonimmea ä huaachak . Jü kári éntok musäla júbay tápunak . Ï perfuume tüisi béj‑retukay .
58011009	Faith	Diostat éehuä béchïbo áma jóakay , kaa áma jomemta bénasi jum buíata ä máknaïpo , kaa ä áttiakamta bénasi , Isaactamak entok Jacobtamak lona kárimpo . Ímëi éntok juka ä máknäu herenciapo áamak áttiakay .
50003017	Recommendation	Hermaanom , ino bénasem jiapsi báare , éntokem am bítcha , huame ínëli emo nüyeme , huaka tüisi jíapsihuamta itot enchim bíchähui .
48006002	Recommendation	Náhuem emo aniaka ä huéria juka huatem hueriähui , huaka béttesi maachik ; júnëlem Cristota nésauri yáanake .
59002024	Faith	Béjem jüneiya , juka yoremta jü tékiliy Diosta tü yórempo ä näikiähui , kaa hua Diosta súalhuamtay jíbba .
45009014	Faith	¿ Jáchisute jiaunake jäni ? ¿ Jachu Dios kaa lútüriata johua ? ¡ Ëe ! Kaa junëli .
45014001	Recommendation	Juka Diosta súalhuäpo kaa úttiakamta enchimmeu ä rúkti báareyo , akem ä mabeta ; të katem áamak nok nássua báare täbuiasi jita sualhuamta bétana .
66012007	Violence	Chúkula éntok , téhuekapo buere nássuahuak : Jü arcángel Míkkel éntok ä ángelesim dragóntamakim nássuay . Jü dragón két jume ä ángelesim huériaka , jü Míkeltamak nássuak ,
49004026	Recommendation	Öomtekätek júnne , katem kaa türik yáa báare . Katem täata áman huéchëu tájti omti báare .
60003009	Recommendation	Juënasi áu ayuhuak kaa juënasi ámeu ayunake , juënasi áihuätek júne kaa juënasi ä yómmianake , ál‑la tühuata jo baanake , jüneaka tühuata átteä ïaahuaka enchim núnutukähui .
43008029	Grace	Bueïtuk hua nee äbo bíttuakame ínomak aane ; kaa nee ínapola tóij‑la , jü Dios Átchay , bueïtukne áapörik türëu jíba johua .
49006014	Recommendation	Óusem jäbue , jöot lútüriata súmalataka , sisïguokta jípureme yómpaka , lútula jíapsihuamta sánkoka ,
66001020	Description	Jü kaa át jüneehuäpo in bátatana mámpo guoy búsan chókkim em bíchakähui , entok jume guóy búsan candelerom oropo yáarim : Jume guóy búsan chókkim , guoy búsan iglesiammehuim ángelesim ; jume guoy búsan candelerom oropo yáarim éntok , jume em bíchakähui , guoy búsan iglesiamme .
58002009	Grace	Tëte huákäi bítcha , juka ángelesim násuk ili bétuk tahuariahuakamta . Jesús ä yörihuäpo entok sïmek béppa ujyorik coroonatuahuak . Jiokot áu ä sikäpo muukuk , bueïtuk Diosta sïmem nákë béchïbo kókkohuamta nüka .
50002013	Grace	Bueïtuk Dios juka tühuata enchim áttia péetua huam ínel éehuäpo entok ä yáa báahuäpo , ä tü éä pámani .
43015011	Grace	’ Íkäine enchimmeu nooka , in al‑leäu enchimmet ayunakë béchïbo , éntok hua enchim al‑leäu yúmalasi enchim ä jípunakë béchïbo .
54001001	Description	Ínapo , Pablo , Jesucristota apóstol , Dios itom jínëumta nésahuekä pámani , entok jü Señor Jesucristotat ayukamta itom boobichähui :
54002009	Recommendation	Ínëli kétchi , jume jáamuchim huéchiasim emo sánkotuanake , emo yörihuä pámani ; entok emo chíkëtek , katim kaa náksi emo chon tottianake , orota entok téta ujyorik entok súpe kaa huéeläpo béj‑rem júnne .
43002015	Violence	Huanäi huiteri jíbebiata yáaka , tiöpopo sïmem yeu béebak , bem kabarammaki , éntok bem buéyesimmaki . Jume tómita áma nakuliame chíbela am guötiriak ; mesam éntok chíbela tátabek .
49002010	Grace	Áapo Dios ínëli itom yáuhuak , tühuata ara itom jonákë béchïbo , Cristo Jesúspo . Dios íkäi yáalatukay , jauhuey naateka , itom áma rejtinakë béchïbo .
60004012	Recommendation	Eme nákhuame , katem át guómte hua jiokot máchira enchim ay jiöbilahuamtachi enchimmeu ayukame , huaka kaa jaibu enchim emo ínnë máchilëu enchimmeu huëtiaka ;
66019007	Recommendation	Ujyorisite éenake , entokte al‑leenake , entokte lóoriata ä máknake , bueïtuk Kabarata jubëu pajko béja yuumak . Ä kunaseme éntok tülisi áu yáaka sánkotela .
49006017	Recommendation	Éntokem juka sisïguok möbeta kóbat enchimmet yétcha ; jüri béja Diosta itom jínëuläu nätua . Entok jume Espíritu Santota ejparam ; júmëi béja jü Diosta nooki .
44007024	Violence	Huämi aneka juka senuk Egíptopo jometa Israelta üúsimmak huéeri jiókot joamta bítchak . Të ä jínëu báreka , éntok ä jujut‑ria báreka , jü Moisés juka Egíptopo jometa mëak .
53003013	Recommendation	Eme éntok , hermaanom , katem lótte tühuata joaka .
46016013	Faith	Katem koptelaka huitti Dios eiya , emo oüleka , éntokem kaa kom eaka úttiata johua .
44007043	Sin	Katem inou am buísse , ál‑lem juka enchim dios yáaritau am buíjnake , éntokem juka enchim yáari Molók téamta áma kátekäu núnübuak , éntok juka dios Renfán téamta chokki , huámëi enchim yáarim yöri báreka . Júkäi enchim yáakä béchïbone enchim buíaräpo enchim yeu béebaka jum Babilónia téäpo huám bícha enchim bíttuanake .
53002015	Recommendation	Júnëlituko , hermaanom , enchim jíapsi tutti yéchalatakem aane , éntokem juka doctriinata enchim majtiahuakau jíapsipo ëria , kía nokpo enchim jíkkajakäu entok itom jïojteripo enchim täyakähui .
47005005	Grace	Entok Dios íäri béchïbo itom yáakame , juka Espíritu Santota itom makkak ä lútüriatunakë béchïbo juka itom ä mak‑rokähui .
54002011	Recommendation	Jü jámmut jíta áu majtianake , kaa jíaleka ä kuna bétuk áu jípureka .
54005019	Recommendation	Jábeta yöturita nätuayo , katë empola ä jíkkaij báare , ál‑la , guoyim o bájim testigom anëpo .
45016016	Recommendation	Sïmetakem emo tebotua , Cristota sualhuäpo emo nakeka . Sïme jume Cristota súaleme ímï joomem enchimmehuim tebote .
66018019	Description	Huanärim bem kóbam béppam emo buíatuak , chayeka , buanaka entok jiokot jíaka : — ¡ Ay , ay jü buére jóärata béchïbo ! Yún jíta ä jípureïbeyim rikotuk , sïme jume bahuepo barcom jípureme . ¡ Bueïtuk senu chúbalaposu tejalhuak !
62003001	Grace	Áachem suuhua , jáchin juka Áchayhuarita itom nákëhui , Diosta üusim ti itom téhuaanakë béchïbo , entokte ajäria . Juari béchïbo jume ániat jíapsame katim itom täya , áapörik kaa bem täya béchïbo .
60005005	Recommendation	Alë bénasi , eme jübua yoyötume , jume yoiyöturim mámpo emo jípure . Éntok sïme nánancha emo nok jíkkajaka kaa béttek jíapsitem náu jípunake ; bueïtuk : Dios am béj‑reka huéiye , jume emo buérialeme , éntok kaa emo buérialemmeu tühuata johua .
45003004	Faith	¡ Ëe ! ¡ Kaibu ínel huéenake ! Ál‑la Dios juka lútüriata huë páman jíba annake , jume yoremem ara nókïchika jíapsay júnne . Huäri béchïbo ínel jïojteri : Em nokähui jáchin huéy júne jíba lutüriataka yeu huéenake ; jábeta enchi nätuay júnne , jíbe yölataka tatahua .
44009014	Violence	En éntok imï äbo yebísise útteata máktaka jume tiöpopo tékiakammeu nésauhueme bétana sïme huame enchi yöreme peréesoteka am huéria báreka .
61002001	Sin	Të két bannaataka jume profeetam ara nókïchïram aaney Israelta yoremraata násuku , maestrom ara nókïchïram enchim násuk annákë bénasi , huame kaa jünakiachisi täbuik enchim majtianakeme , hua tua lútüriata bétana huémta tatabbáreka . Señorta am jínëukamta júnem kaabë tíanake , júnëlim läutipo huaka kaitäpo bem tahuanake emo jariuria .
43005018	Violence	Íäri béchïbo jume judío yäuchim chë júne át koptey ä mëbáreka , bueïtuk juka jimyore taahuata béj‑reka jíba ä huë tíaka , të két juka Diosta tua áu ä Áchayek tíä béchïbo , éntok Diosta bénasi áu ä joä béchïbo .
46011002	Faith	Enchimne úttile , hermanom , bueïtuk sïmeku ínohuem huaate , éntokem juka enchim in majtiakäu ketune jípure , enchim in ám makakä bénasi .
44002025	Faith	Bueïtuk David Jesústa bétana nokaka ínel jiahua : Ínapone jíba juka Señorta bitchay ínomak anemta . Bueïtuk áapo ínomak in báta bétana inomak aane , Kayta ára nee tatabnake .
60001023	Grace	Eme júchi bemelasi yeu tómtila , kaa huame áchayriam kókokkame éäpo , ál‑la hua kaa nanasontumta éäpo , jü Diosta noki jíapsamtayi , jü jíba béchïbo ayunakeme .
59005016	Recommendation	Huame kaa tühuam enchim yáarim , náhuem yeu am buíjnake , éntokem Diostau emo buanianake , enchim türinakë béchïbo . Huä tü yóreme tü jíapsekame Diostau buanätek , ïri Diostau buanhuame útteata jípure .
43006047	Faith	Tua lútüriapone enchimmeu ínel jiahua : Huä nee súaleme jíbapo béchïbo jíapsihuamta jípure .
43014018	Grace	Kanne kía usi lepemtukä bénasi enchim tö simnake . Júchine enchimmeu yebijnake .
45003002	Grace	Tüisi juebenak tühuata ; jáchin huéy júnne yölatakam kaate , jume judíom . Maasu ëni tua lútüriapo , bempörim bétana huéiye , jü Diosta nooki .
49006005	Recommendation	Eme sáyhuaka tekipanuame ímï buíapo enchim tekomem yöreka am nok jíkkaja , chíkti enchim jíapsimmaki , Cristota nésau johuäpo bénasi .
45002004	Grace	¿ Jachë kia kaitapo emo ä bittua juka Diosta úttesi yore ä jiokolëhui ? Tebe tiempota enchi mákka , enchi jiapsi kuakti ïaaka , kaa bamsipo enchi huéria enchi jiokoleka . ¿ Jukarë empo kaa jüneria ?
62005014	Faith	Ítapo jüneiya áapörik , Diosta , éä páman jíta itom au nokay , itom ä nok jíkkaijnakëhui .
45015013	Faith	Áapo Dios juka át boobit‑huamta yore mákame jü al‑leehuamtay enchim tápunianake , entok yánti jíapseka ä súalhuamtayi . Júnëlem al‑leaka át boobinnake , Espíritu Santota úttiärayi .
43019041	Description	Huerta áma órekay , jum kúrusit ä poponhuakapo . Ímï éntok ánimata mäa béchïbo guójöria bemelataka áma buéijtukay ; huämïri kaabe jee mäahuay .
66019020	Violence	Huanäi jü animal máusi machi pereesotehuak , áapörimak éntok jü profeeta ara nókïchi ä bíchäpo señaalim yáakame . Júmëi am bäitäulatukay , jume animal máusi machita marka mabetakame entok alë bénasi yáata úttilekame . Ímëi guoyika jiapsakam táji baubäata bénaku azuufrey béetëpom kóm guötiahuak .
45012020	Recommendation	Júnëli ket jiahua : “ Juka enchi béj‑reka huéekamta tébäureyo , ake ä jïbuätua ; ä bäi mukeyo , ake ä bäa mikka . Empo íkäi joäteko , óbam kóbat át huáttiamta bénasë ä táanake . ”
51003016	Recommendation	Jü Cristota nooki juebenaka enchimmet annake , enchim majtiaka , entok jíta täyahuäpo kutti náu nokaka . Tühuäpem enchim jíapsipo buiika , Señorta béchïbo : salmom , entok himnom , entok espíritupo buiikim .
51003019	Recommendation	Eme jubekame , enchim jubimem nákke , kaa béttesi juënak ámeu joaka .
54005016	Recommendation	Jábe Diosta súaleme ä jóapo jókoptulame jípurëtek , am anianake . Huanäi ínëli kaa béttesi ámeu huéenake , Cristota sualhuäpo nau animmehui , ínëli entok chë juebenanake , jume tua jókoptulataka kaita jípureme ai ania béchïbo .
62005011	Grace	Ïri ájäria jü Diosta júneriahuähui : yü jíapsihuamta Diosta , itom makähui . Ïri jíapsihuame , ä Üusibet áyuk .
62005012	Faith	Jü Diosta Üusi jípureme , jíapsihuamta jípure ; jü Diosta Üusi kaa jípureme , kaa jiapsita jípure .
43008036	Grace	Júnëli juka Diosta Üusi jísumapo enchim búttiako , lútüriapem jísumapo búttiataka tahuanake .
49003013	Faith	Huäri béchïbone én íkäi enchimmeu aahua : katem kóm éiya , enchim béchïbo in guojajjahuä bétana . Ínëli eme tühuata jajamnake .
45016018	Sin	Julëbena géntem katim Cristota nésahui johua ; juka tüisi ámeu huéchemta jíbam jariu báreka eíya , entokim ujyolisi tülisi nokaka kannake , entokim tuata bénasim nokaka am baïtaubáreka , jume kaita jünereame .
45001029	Sin	Jü kaa lútüriay sïmekut tápunika , kaa emo jub‑lataka kíal náu anhuameyi , kaa tiurayi , tómi pée mukiayi , kaa yore jiokolihuamtayi , áapolaytu báaremmiayi , yore súahuamtayi , náu nássuahuamtayi , ara nókïchiayi entok áu ïaahuamtayi .
55001014	Recommendation	Juka sïmek béppa türik itom mák‑rite ëria , Espíritu Santota ítot anë béchïbo .
48006008	Faith	Júnëli béchïbo , jábe júnne ä huakas takahua béchïbo jíba echäteko , ä huakajtabét aneka kókkohuamta áma chupanake ; të jábe júne Espíritu Santota béchïbo echäteko , Espírituta bétana jíba béchïbo jíapsihuamta áma chupanake .
46010009	Recommendation	Entokte kaa Señorta bejnake , bueïtuk bempörim nasuk huatem ä bej‑rekä bénasi , ïari béchïbom bakot kïrimmey kókkok .
46013005	Recommendation	Entok huechiapo huemta jíba johua , entok áapörik béchïbo kayta jaria , omtetëk kabetat chachaye , entok kabeta yü tütti omtia .
66009009	Description	Bem takahuam éntok sisïguok súpem bénakim jípurey , sontarom bénasi . Bem másam jíahui éntok yún kábäim carrom náu nássuahuäu bícha tennë bénasi jíkkaijtuy .
43015022	Sin	’ Kaa nee äbo yepsak , éntok kaa nee ámeu nokak , jü bem Dios bejri kaa ámet ayu éiyey ; të ënim kaachin jiau mátchi , jü bem Dios Bejri ámet ayuka bétana .
51004005	Recommendation	Katem tiempota kia simtuaka , jume Cristota kaa súaleme bíchäpo tüisem suamsi emo nüye .
45006006	Faith	Íkäite két jüneria , jü bannaataka jáchin itom jiapsaïhui , jü yorem öra tíame , áapo Cristotamak kúrusit poponhuakä muukuk , jü kaa tühua itot aneïhui kóm jímmaataka tahuanakë béchïbo . Júnëli béja jü kaa tühua kaibu júchi itot nésaunake .
62003010	Sin	Ímïrim jünakiachi jume Diosta üusim éntok huame diablota üusim : Jü kaa lútula jíapsame éntok ä hermaano kaa nákeme , kaa Dios áttiari .
45008007	Sin	Jü huakajtat jíba éame Diosta béj‑reka huéiye . Jüri sïme , bueïtuk kaibu jü Diosta ley bétuk äu nünake , entok jauhuey júne kaibu áma yúmanake ;
44002026	Faith	Kíalïkune tüisi jíapsipo al‑leaka tahuak in ninï junne ál‑leaka nooka . Éntokne kaítat jachin eiya in takahua muknakey júnne át böobichaka ,
46010020	Sin	Ëe , bueïtuk jume kaa judíom lemonio altarihuim ä totoja , inëlim lemoniom béchïbo ä johua , të kaa Diosta béchïbo , ïari béchïbo ínapo kanne lemoniommak íkäi enchim jo‑ïa .
44013001	Description	Jum pueblo Antioquiapo jume Jesucrístota súalemmakim aanei jume profétam éntok huate am majtíame . Jume áma anéïhuim Bernabé , éntok Símon , Négrö tíame , éntok Lucio , pueblo Cirénepo joome , éntok Manaén jü Herodes Galiléa buiärapo nésauhuemtamak yötukame , éntok Saulo .
49005006	Recommendation	Kaabe enchim baïtäunake , kia jájana nokaka , bueïtuk íäri béchïbo jü Diosta omtëhui áme béppa kóm sisime , huame usiarim Diosta nésahui kaa jo báareme béppa .
56001011	Sin	Úttea huamei tem páttiabéchïbo ; bueïtuk sïme joamim jiapsi násonte kaa tühuata am majtíaka , íkäi joakam tómita yún koba báare .
43013011	Sin	Bueïtuk jüneiyay jábeta ä nénkinakëihui ; huäri béchïbo : “ Kaa sïme báksiari ” , ti áu jiahuak .
43010001	Sin	’ Tua lútüriapone ínel enchimmeu jiahua : jü kaa kabara kóräi puerta páman kibakekame , të sékäna áman túbuktekame , lak‑ron , éntok útteapo jábeta jíta üuhua .
61002015	Sin	Huakam böota lútula huémta tójaka täbuikut kaate , jü profeta Balaam jü Beorta üusi böochi , huäri huaka juënaraata béjhua chë nákkek .
44014005	Violence	Huanäi huame judíom éntok huame kaa judíom júnne , yäurammak nau nokaka , nánancha ëeak buere am áusuka am mamáasu báreka .
43021017	Description	Bájikun huëpo ínel áu jiahua : — Símon , Jonásta üusi , ¿ jache nee nákke ? Huanäi jü Peero kaa al‑lëiak , báisi júnëli áu ä jíakä béchïbo . Huanäi ínel ä yómmiak : — Señor , émpë sïmeta jüneria ; émpë jüneiya enchi in nákëhui . Jesús éntok ínel áu jiahua : — In kabaramë suaya .
66021027	Sin	Kaita jíta chïcha machi áma kibaknake , o jaiti machik jojoame , entok ara nókïchiata boojoriame júnne ; ál‑la jume bem téhuam libro jíapsihuamta Kabarata áttiampo jïojterim .
66017004	Sin	Jü jámut éntok kútkosi síkirim entok síkili azuulik sánkokay , entok oroyi entok téta ujyorimmeyi entok perlammeyi tülisi áu yáalatukay . Ä mámpo éntok oro copata jípurey ; jíta kaa bibit máchik entok jábetamak júne ä boböyëu jaiti máchiray tápuniakay .
51003014	Recommendation	Entok íkäi sïmek béppa , juka emo nákhuamtem náu jípure ; bueïtuk ïri yúmalasi yore náu antua .
43012023	Description	Jesús éntok ínel am yómmiak : — Tiempo béja yúmase , juka Yoremta Üusi ti téhuaakamta úttilnähui .
45002022	Sin	Empo chë ínel jiahua : jubekame ö kunakame kaabe täbuimak entok jíapsinake . ¡ Empo éntok em jubi täbuimak bäitattähua ! Empo chë jume huate Diosim kaa emo súalë tíiya , kaabeta éntoke juka itom Dios béppa yörisi machï tíiya ; ¿ jatchiakasë júntuk tiöpopo ayukamta ékbua ?
45007008	Sin	Júmü béja áu jaatiak jü kaa tühua júnëli ä jïapo juka leyta nésahuekähui , sïmeta juka ukulhuamta ínot ayukamta machisi yeu ä teekak . Bueïtuk juka leyta kaita ayukäpo , jü kaa tühua mukilataka taahua .
44026017	Grace	Énne huame kaa judíommeu enchi bittuanake . Huámëi mampo , éntok judíom mámpone enchi áma yorétuanake .
56003003	Sin	Bueïtuk ítapo ket bannaataka kaa susuakay , katte Diosta nésaupo rejtey , chikturataka , sïme juëna éerita bétuk ito jípureka . Kaa tühuapote jíapsay , éntok jíta ito nat úkuleka , kaa bibit péehuaka , éntok huatem kaa bibit péaka .
54005021	Recommendation	Huittine ínel emou jiahua , Diosta bíchäpo , itom Señor Jesucristota bíchäpo , entok ángeles yeu púarim bíchäpo : Ímëi nésaurimë yáuhua , kaabeta chë áma yeu púaka ; sïmemë nánancha éria .
58010035	Recommendation	Bueïtuk katem ä täru báare , juka enchim át éähui ; bueïtuk ímï yöokäteko jíta buéresi mabethuamtem jípunake .
46004002	Faith	Én entok ínëli türi , jum ministerio tékilta johuäpo úttia , huepülakam huitti eaka áma bittunake .
44009043	Description	Büru taahuarimpo huämi pueblopo taahuak , Peero , senu yoreme huaka beata búabualkotemta jóapo , Símmon ti téhuakame .
46003016	Grace	¿ Jachem kaa jüneiya juka enchim takahua Diosta ä tiöpokähui , jü Diosta Espíritu entok enchimmet aane ?
58010019	Faith	Én éntok hermaanom , kaitatte obisi éaka arate áman kiimu , jum sïmek béppa santosi täyahuähui , Jesucristota ójbo béchïbo .
43008021	Sin	Jesús júchi ínel ámeu jiahua : — Ínapone siime , éntokem nee jariunake ; tem huam enchim kaa tühua yáarimpem kókkonake . Áman in huëu bícha , eme karem áman yájja .
51003012	Recommendation	Diosta enchim yeu púalä pámanem emo nüye , Cristotamak huépülsi jíapsaka emo nákhuäpo , tülisi enchim jíapsipo emo nákeka , kaa emo ámpoleka emo ériaka , kaa emo chëhualihuäpo , suamsi emo nühuäpo entok yánti jiapsihuäpo .
43012026	Faith	Jü nésauta nee joria báareme nee guojaanake . Huanäi huam in anëpo két annake , hua nésauta nee joriame . Jü nésauta nee joriame , in Átchay ä úttilnake .
54003004	Description	Ä jóapo huitti nésaunake ; ä üusihuam éntok kuttílasi jípunake , lútula kathuäpo .
52005011	Recommendation	Júntukem nánancha emo óusi éetua entok nánancha emo majtia , ä täyahuäpo yötu béchïbo , jíba enchim ä joä bénasi .
62003011	Recommendation	Ïri ájäria jü nooki kësam huëpo enchim jíkkajakähui : Itom ito nak sáihuähui .
46007026	Recommendation	Imï huamne tü ehuamta jípure , juka itou ayukamta obiachi béchïbo , bueïtuk jü yoreme tüisi ayunake ä aane bénasi tahuakatëko .
43003001	Description	Senu yoreme pariserom násuk aaney , Nicodemo ti téhuaaka . Ïri chë yörihuay , jume judíom násuku .
59002025	Description	Júnëli kétchi , huámechï taahuarimmechi jü jámut Rahab büru yorememmak boböyeïhui , ¿ jachu kaa hua ä tékiliy tühuata jájamek ? Bueïtuk huame sáyhuakame mabetaka , chë türi böota am nütuak .
54002015	Faith	Jíba két jínëutunake , asoaka am suayasimeka , Diostat éaka jiapsäteko , emo nákhuamta jípurëteko , entok santosi lútula jiapsäteko .
44013017	Grace	Jü pueblo Israelíitata Dios jume itom yóyöhuam bannaataka kateme yeu púuhuak , éntok buëuru pueblosi am yáuhuak ketune Egiptopo am aneyo , huam kaa bem buíaräpo . Huämi buíaräpo yéu am nuksiika ä úttiärayi .
44015008	Grace	Dios jume jíapsim jünériame jünéehuamta nénkak áapörik am nákëhui , juka Espíritu Santota am mikaka ket itom ä mikákäpo bénasi .
59002011	Sin	Bueïtuk Dios ínel jiahua : “ Jubekätekë kara täbuik juube . ” Éntok két ínel jiahua : “ Katë jábeta mënake . ” Éläposë em jubi pátäku kaa täbuik juube , tërë jábeta mëako , sïme leyta béppë simla .
43010028	Grace	Ínapo éntok jíbapo béchïbo jíapsihuamta am miika . Bempo kaibu emo tärunake jauhuey júnne , éntok kaabe in mámpo yeu am huíknake .
45016020	Grace	Jü Dios yánti jíapsihuamta jípureme läuti jëla juka Satanásta kóm tátabnake , enchim guókim bétuku . Jü Señor Jesucristo Áapo jíba enchimmaktunake , tühuata enchim maksimeka .
55003005	Sin	Ímëri Diostat éehuamtam jípuremta bénanake , tem juka tua Dios éehuamta kaa jípunake . Katë ámemak emo türe .
45012005	Description	Júnëli két ítapo juebenaka náuhui , huépul takaahua jíbba jum Cristopo , entok sïmetaka náu aneme náu huéiye .
56003008	Faith	Ïri nooki huitti lútüria , Íachïri katë kom eaka , kutti am téjhua , bueïtuk jume Diosta súaleme tü tekilpom jíba emo jipunake . Ímëri türimme , éntok yoremem ania .
59002023	Faith	Éntok ímï chúppuk , jü jïojteri ínel jíame : “ Jü Abraham Dios ehuamta jipurek , éntok ä Dios ehuamta béchïbo tühuapo näikiahuak ” , éntok Diosta amigo ti téhuaahuak .
59002001	Faith	In hermaanom , hua itom Señor Jesucristo lóoriata átteakamta enchim súalë béchïbo , katem nat béppa chë emo éria .
45003013	Sin	Jü bem kutänauhua hua ánima mäari guójoria étaporita benna ; bem níniyim ara nókïchiata nooka . Bem tempo huáijhua éntokim juka áyakam jóuhuota ërialataka ä jípure ;
49005028	Recommendation	Júnëli kétchi jume kunahuarim bem jubiamim nákpo yúmala , bem takaahuam bem ériä bénasi . Ä jubiahua nákeme áapo két áu nákke .
45009030	Faith	Huanäi , ¿ jáchisute jiaunake ? Jume kaa judíom kaa Diosta sáu katemesu ä jájamek juka lútüriata . Huanärim kaa culpaka tahuariahuak , kia bem ä súsualekä béchïbo .
54003009	Faith	Akim ä jonake , juka Diosta lútüria yeu buíjtaka itom boojoriähui , jü tü éehuamta éntok kaita chïcha machik jípureka .
54006002	Recommendation	Entok jume úttiapo tekipanuame Cristota súaleme tekokame , katem kaitäpam bít báare ; ál‑lem chë júne tülisi am tekipanuaria , Diosta am súalë béchïbo , entok Diosta am nákë béchïbo ; tühuatam enchim bétana mabeta . Ïri kutti nokhuaka yore majtiahuame .
45003003	Faith	Jü kaa bem Diosta súalekä béchïbo , ¿ jachu kaitapo ä tahuarianake jäni , juka Diosta itomak türiakähui ?
43019034	Violence	Të senu sontaro ä lansammea sánä chákäku naa búrujti ä sóiyak . Huanäi sep ójbo át yeu búitek , éntok bäam .
43015012	Recommendation	Ïri ájäria jü in nésauri : Jü enchim nánancha emo náknakeu , in enchim nákëpo bénasi .
45006013	Recommendation	Katem kaa türikum bícha ä tójja , juka enchim takaahua , bueïtuk íkäi kaita juënak jo yúmala . Ál‑lem Diostau bíchaa ä tójja , eme kókkolam násuk jíapsamta bénasi . Diosta mámpem ä tójja , enchim jíta ara joähui , tua lútüriata joame .
58010039	Faith	Të ítapote kaa amáu notte , jum emo täruhuäpo , ál‑late át éehuamta jípure , itom jíapsi jíapsinakë béchïbo .
45011026	Grace	Huanäi béja sïme Israel jínëutunake , ä jïojteripo bénasi : Jum pueblo Sión bétana huéenake , Jü itom jínëunakeme , Juka Jacobta familia kaa türik yáari ä úhuäteko .
52002015	Violence	Huame itom Señor Jesústa mëakame éntok huame bem profeetam júnne , itom éntokim áma yeu béebak . Entokim Diosta kaa al‑leetua , entokim sïme yäuraata béj‑reka kaate ,
58010026	Sin	Ítapo itom éäpo Dios bejrik yáakätek , jü lútüriatat jüneehuamta mabetchulataka , Cristota áu tójakäu béja kaitatunake , jume Dios bejrim itom yáakä béchïbo .
49002006	Grace	Dios Cristotamak itom jíabitetuak , entok két lóoriapo Áamak itom jóiyak , Cristo Jesústamaki ,
49004025	Recommendation	Huäri béchïbo , juka aranókïchiatem tójaka , lútüriata jíbem nooka , enchim bénasi yorememmaki , bueïtuk sïmetakate huépul takaahuapo náu joome .
48002005	Faith	Huámëhuïte kía chúbala júne kaa ito tójjak , huaka evangeliota lútüriata itom téjhuamta jíba enchimmet ayunakë béchïbo .
46014013	Recommendation	Huäri béchïbo jü täbuiasi nokta nokame , áma yúmahuamta oraciompo aunake ä kuaktia béchïbo .
44009001	Violence	Saulo éntok , jíba bénasi huame Señorta súaleme suabáreka eiyai . Kíalïku hua tiöpopo chë nésauhuemtau siika ,
43017013	Description	’ Tëne én emou huéenake ; éntokne júnëli nooka , ím ániapo aneka , juka in al‑leeri bempörimmet yúmalasi ayunakë béchïbo .
60004013	Recommendation	ál‑lem al‑leepo yúmala Cristota béu jiokot máchiraata enchim bíchä béchïbo , bueïtuk ä ujyoriahuata yörisi machik yeu machiak két enchim buéresi al‑leenakë béchïbo .
44011006	Description	Huanäine am bíchaka jítasu áma ayuk jäni ti éaka ámet suúhuak . Júmëisune animáalim náikim guókekame júyapo joomem áma bítchak , éntok bakóchim , éntok huikíchim .
51003008	Recommendation	Të ëni eme kétchi , íkäi sïmetem tójja : juka jüenaraata entok náu omtihuamta , entok kaa türik jíba éehuamta , juka béttek nokhuamta , juka juëna nokta enchim tempo yeu huémta .
44018003	Description	Huanäi éntok ámemak áma taáhuak ámemak tekipanua rókaka , bueïtuk áapo ket juka bempörim tekia tékiakai , jume lona kárim jojoai .
45006012	Sin	Én éntokem emo suaya . Jü kaa tühua kaa emot nésaunake , enchim takaahuachi . Kaa enchim áman huíknake , jum kaa türiu bícha .
53003012	Recommendation	Ímechïte huitti nésahueka kutti nokta mákka , itom Señor Jesucristota téhuampo : kaitat jáchin éakam tekipanuaka bem buänakeu kobanake .
44007009	Sin	’ Ímëi Jacobta üúsim , bannaataka itom yoiyöhuamtukaïhuim , ímëri bem saiy José béppam jita jípupeiyay íäri béchïbom ä nénkak . Jume ä jínukame éntok , Egiptou bícha ä nuksájjak . Të Dios Joseta aníak ,
44011028	Description	Senu yoreme Agábö ti téhuaka , jume hermáanom násuk kíkteka , Espíritu Santota éäpo noókak buere tébaata sïme buíarat ayúnake tíaka . Huäri buere teba lútula huëpo siika rey Claudiota nésauhuë taáhuarimmechi .
44020036	Description	Chúkula béja jü Pablo júnëli jiáusuka , tónommia kíkteka Diostau buaának sïmemmaki .
48005024	Faith	Të jume Cristota átteam bem kaa tü éerimim kúrusit poponla , jíta bem ukulëumak náuhui .
59001002	Recommendation	In hermaanom , tüisem emo al‑leetua jíta obiachisi jiokot máchiraata enchimmeu huë násuk júnne .
62001006	Sin	Ítapo huépülsi Diostamak náu ito jípurë tíäteko , éntok kaa machiku rejtetek , ara nókïchimte , entokte kaa luturiata johua .
44010011	Description	Kia sábanam bénam naiki eskinapo huitérekame téhueka bétana kom huéeme bítchak .
44002009	Description	Ímim ito násuk aane jume géntem Pártiapo joome , Médiapo , Elampo , Mesopotámiapo , Judea bétana , Capadocia bétana , Ponto bétana , éntok Asia buiära bétana ,
51001010	Faith	Huanärem Señorta éäpo emo nünake , sïmekuu ä al‑leetuaka , tékilta türik joaka ; entok Diosta täyahuäpem yötusakanake .
54001018	Recommendation	Timoteo , Diostat ehuäpo tua in üusi , íkäi nésautane enchi mákka , bueïtuk íkäi nok profeetata emo bétana nokhuaamta jíakä pámani . Júmürë én tekipanuanake , tühuata jájam báahuaka nássuahuäpo ,
66019001	Faith	Íkäi simsuko senu jíahuitane jíkkajak , tüisi kuusik téhueka bétana , juebenam yun náu anë bénasi , ínel jíamta : ¡ Aleluya ! Jínëuria , entok yörihuame , entok lóoria , entok úttiära , itom Señor Dios am áttiak .
49002001	Grace	Huanäi Áapo jíapsita enchim mákkak , jum kaa türiku enchim kókkolatuko .
46010021	Sin	Karem juka Señorta kopa jëye , entok juka lemoniom koopa , karem Señorta mesau jotë , entok lemoniom mesahui .
49005003	Recommendation	Të jume kaa emo jubeka náu anhuame entok sïme jíta chïcha machira ö úttesi tomit kopteme , kaa enchim násuk téhuaapo yúmala , ál‑la Diosta súaleme emo nüyë bénasi jíbba .
56001015	Sin	Sïme chïcha machirata kaa jipure , jume chïcha machirata kaa jipureme béchïbo , të huame jiapsi nasontulataka kaita súaleme béchïbo , sïme chïcha maachi ; bueïtuk jü bem éeri éntok jiapsi suära nasóntula .
44009021	Description	Sïme jume ä jíkkajakame at guómteka tahuak , éntokim ínel jiahua : — ¿ Jatchu kaa ïri yoreme ínel jum Jerusalémpo jume Jesústa súaleme guokjájaseïhui ? ¿ Jatchu kaa ïri hua äbo yepsaka am peréesoteka am huéria báareïhui jume tiöpopo tékiakammeu nésauhueme mampo am joa báreka ?
58008006	Description	Të ëni chë türi tékiata máktaka ä johua , bueïtuk Áapo yoremta entok Diosta násuk huéiyek , juka chë yörisi machik nokta náu tütehuamta yáa báreka . Ïri éntok yáataka óórek , juka chë türik nokhuaka boobít‑hua pámani .
50001021	Faith	Bueïtuk ino béchïbo jíapsihuame jü Cristo ; in mukëpo éntokne yölataka tahuanake .
50001006	Faith	Íäri bétana huitti jüneaka , hua itot juka tü tékilta naatekame kaita yeu bëaka yúmalasi ä yáanake , Jesucristota yepsäu tájti .
62005020	Faith	Jüneate kétchi juka Diosta Üusi äbo yepsakähui , éntok súahuata itom ä mikakähui juka tua lútüriapo Diosta itom jünerianakë béchïbo . Ítapo éntok , jü tua lútüriapo Dióstamak aane , bueïtukte jü Diosta Üusi Jesucristotamak aane . Áapo éntok , jü tua lútüriapo Dios , éntok jü jíba béchïbo jíapsihuamta yore mikame .
45012018	Recommendation	Ama yumätekem sïme yorememmak júnem yánti jíapsihuamta jípureka aane .
58010023	Faith	Lútülate kutti ito jípunake , Dios éehuamta johuäpo , kaa kom éaka itom ä boobíchäpo , bueïtuk jü itom ä mák‑rókame , ä nokäu chúpanake .
43014027	Grace	’ Yánti jíapsihuamtane enchimmeu tö siime . In yánti jíapsekäune enchim miika , të kaa hua ím ániapo jometa bénasi . Katem enchim jíapsi kaa al‑leetua , éntokem kaa emo máujtua .
47005006	Faith	Bueïtuk inëlite jíba huitti eäka jíapsa , entok jüneaka imï takahuäpo itom aneu tajti , mekkate señortau aane ,
43012047	Grace	Jábe júne in noki jíkkajaka , të in éäu kaa joame , ínapone kaa bette nokta át chuppa ; bueïtukne huame ím ániapo aneme kaa bette nokta ámet chupabáreka äbo kóm yebij‑la , ál‑la am jínëu báreka .
62003012	Sin	Katte hua Caínta bénasi ito bínnake , jü diablota áttia , ä saila mëakame . ¿ Jatchiaka ä mëak ? Bueïtuk Caínta , joäu kaa türiakay , ä sailahua joäu éntok , türiakay .
66016020	Description	Huanäi sïme jume buía káhuim bahue násuk jokame , entok jume júya káuhuim , ámam kaitatuk .
58011012	Description	Íäri béchïbo kétchi , huépülak abe mukemtabechi juebenakam át yeu sájjak , téekapo chókim bénasi , entok juka sëeta bahue mayoat óreka kara näikiahuamta bénasi .
54001017	Faith	Huäri béchïbote yörihuamta entok lóoriata ä máknake , juka Rey jíbapo béchïbo jíapsamta entok kaa bíttumta . ¡ Kaabe éntok Áa bénasi Dios , jü jíta täyahuamta jípureme , entok jíbapo béchïbotunakeme ! ¡ Júnentunake !
66014007	Faith	Tüisi úttia ínel jiahuay : — ¡ Diostem májhueka jikau ä chátchaaka ä yöre ! Bueïtuk yuumak jü hora , ä yäura ä bíttebonakëhui . Éntokem ä úttile , juka téhuekata , entok buíata , juka bahueta , entok jume bäam yeu pótame yáalamta .
44006001	Description	Huámechi taáhuarimmet jume Jesucrístota súaleme chë bürutáitek , jume griego nokta nókame jume hebreo nokta nokame béj‑reka noktáitek bem jámut jókoptulam kaa tüisi bíthuä tíaka jum chikti táapo buähuamta näikimtehuäpo .
60002021	Grace	Bueïtuk íäri béchïbem núnuhuak ; bueïtuk Cristo két ito béchïbo jiokot máchiraata bítchak , ejemplota itom mákaka , enchim alë bénasi emo boojorianakë béchïbo .
53003010	Recommendation	Bueïtuk két enchimmak aneka íkäi nésautate enchim mákkak : Jábe kaa tekipanua báareme , éläpo két kaa jïbuänake .
43003016	Grace	’ Dios , jume ímï ániapo jíapsame úttesi am nákeka , huépülak jíba Üuseka sïme génteta mámpo ä tójjak , bueïtuk jábetaka júnne ä súsualekame kaa muknake , ál‑la jíbapo béchïbo jíapsinake .
44019015	Description	Të íkäi am yáak , jü diablo ínel ámeu jiahua : — Júkane Jesústa täya , éntokne jüneiya Pablota jábétukäihui , tëne enchim kaa täya enchim jábemtukähui .
66019019	Violence	Huanäine animal máusi machita bítchak , entok reyim ániat aneme entok bem sontarom , emo náu tóij‑lame jü kábäit yessimemtamak nássua báreka , entok ä sontarommaki .
44027002	Description	Huanäite jum barco Adramítena teäu jomepo nuk sákahuak , Asia buiärau bícha huátaktëpo . Aristarko éntok , ket itomak hueiyei , jü Tesalónicapo joome , hua pueblo Macedonia buíaräpo káttekäpo .
58013003	Recommendation	Jume pereesommehuem huáate , ámemak pereesomtuka bénasi , entok jume jiokot bít‑huame , eme két enchim takaapo ámemak ä ínnëam ténasi .
51003017	Recommendation	Bueïtuk sïmeta enchim joähui , nokaka entok ä joaka júnne , sïmetem Señor Jesústa téhuampo ä johua , Dios Áchayta baisahueka , Áapörik huämi .
48006006	Recommendation	Huä tü nokta majtiahuakame , sïme türi máchikui ä anianake , huaka ä majtiakamta .
44007005	Description	Të huanäi kaita buíata ä miíkak ímï ä átteanakëhui , kía áma ä chéptiläpo belékkanik júnne Të ál‑la ä mik rókaka nookak , éntok áapörik muksukäpo jume ä üusihuam ä átteanake tíaka . Të huámechi taahuarimmet Abraham ketune kaabeta üusekai .
44007019	Description	Ïri rey jume itomak huérim bäitautáitek , éntok huame itom yoiyöhuam jiókot jotáitek , útteapo bem üúsim jübua tómteme am guötituaka am kókko ïaaka , kaa emo am bürurianakë béchïbo .
43020003	Description	Huanärim ánimam mamähuäu bícha sájjak , jü Peero éntok jü senu disciipulo .
44024016	Faith	Juäri béchïbone jíba tühuata jóaka jíapsa , kaítat jachin éaka Diosta bíchäpo éntok yorémem bíchäpo júnne .
65001013	Description	Bahue máarem úttiaka bem kaa tihuëpom sómöchia , huame chókim naa tenneme bénasim mamachi ; huämei béchïbo jü kaa máchiraa áme bétana näikiari jíba béchïbo .
48001012	Description	bueïtuk ínapo kanne jábe yoremta bétana ä mabetak , éntokne kaa jábe yoremta bétana ä täyak ál‑la Jesucristota inou yeä machiriakä béchïbo .
45007005	Sin	Bannaataka kaa tühuapo jíapsaka , jü ley juka kaa türik itot ayukamta itot ä bússak . Huanäite kókkohuamta áma téuhuak , juka kaa türik joaka .
54002007	Faith	Íäri béchïbone huatemmeu nok ïaahuaka yuktiari , entok apóstoltu ïaahuaka , kaa judíomne majtia , Diostat éehuäpo entok lútüriapo . Kanne kía nooka , Cristota bétanane lútüriata nooka .
62003024	Faith	Ä nésahue páman huéeme , Diostamak huéiye , Dios éntok , áamaki . Inëlite jüneiya áapörik jíba itomak anëhui , juka ä Espíritu Santo itom ä mak‑lapo .
46010024	Recommendation	Kaabe juka tüisi au huechemta jíba jariubanake , ál‑la , täbuik béchïbo tühuata .
45012016	Recommendation	Huépülay bénasem emo bíchaka náu aane ; katem emo buériale ; jume poloobemmakem emo huéria ; katem eme jíba jíta emo täya tíaka éiya .
49004031	Recommendation	Juka enchim jíapsipem chibu éehuamta emo úhua , ómtiraata , kujti éehuamta , chayhuamta entok jábetat béttesi nokhuamta , entok sïme kaa tü éehuamta .
51001025	Faith	Íäri béchïbone ministerio tékilta mák‑ri , Diosta ä huátiä pámani . Íkäine mákhuak enchim béchïbo , kaita yeu bëaka , juka Diosta noki in noknakë béchïbo ,
66001014	Description	Ä kóbba entok ä choonim , tósalitukaimme , kabara bóata bénasi , entok sápam bénasi . Ä pusim éntok , táijta béetë benaakay .
47004015	Grace	Bueïtukte íkäi sïmeta joaka jiokot aane , enchim ito nakë béchïbo , bueïtuk jü Diosta tühua juebénasi au bürurianake , entok ínëli jü Diosta tühua johuame juebenanake Diosta ay úttil béchïbo .
43006056	Faith	Huä in takaahua buäkame éntok in ójbo jëkame ínot jíapsa , ínapo éntok áachi .
43011027	Faith	— Jeehui , Señor — ti áu jiahua — . Ínapo ä súale , enchi Cristotukähui , jü Diosta Üusi ím ániau kóm yebij‑lame .
44002042	Faith	Huanäi sïme jíba huame apóstolim am majtíä páman kaatei , nánancha éaka éntok Diostau buanaka . Éntokim nau rúkteka jume páanim nat nánäikimtei Señorta am sáhuekä bénasi au bem huáatinakë béchïbo .
58001009	Grace	Juka lútula jíapsihuamtë nákke ; të juka kaa türik éntoke kujti eäke kaa huáatia . Íäri bëchïbo Dios enchi áma yeu púuhuak . Jü em Dios éntok musäla machisi al‑leehuamta enchi mákka , em jáläim béppa .
44012002	Violence	Jacobota juka Juanta saayi ejparammea mëtebok .
55002016	Recommendation	Katë kía kaa türik kia kuttílasi yun nooka , bueïtuk jü júnëli bem kia nokähui chë júne juënakun bícha am huéria ,
62003015	Sin	Sïme jü ä hermaano kaa ä bibit peame , yore suáhuamta johua . Éntokem jüneiya , jü jábeta mëelame käibu jíba béchïbo yü jíapsihuamta jipunake .
43021015	Faith	Huanäi jïbuäsukam jü Jesús Símon Perotau ínel jiahua : — Símon , Jonásta üusi , ¿ jache empo chë nee nákke , ímëi béppa ? Huanäi ínel ä yómmiak : — Jeehui , Señor ; émpë jüneiya enchi in nákëhui . Jesús éntok ínel áu jiahua : — In kabaramë suaya .
46012008	Grace	Bueïtuk ïri Espírituta bétana ä mak‑ri huechiapo suamsi yúmalasi nokhuamta , jü senu entok nokpo yún jita taayahuamta , juka áapörik Espírituta ä türe pamani .
44007013	Description	Júchi huëpo áman am jaahuak , José béja ámeu au täyatebok jume ä sayímmehui . Júnëli jü Faraón jüneïak jábeta yoremiampo juka Joseta jometukähui .
60003010	Recommendation	Bueïtuk : Huä al‑leaka jíapsi báareme , éntok taahuarim türi bít báareme , ä nínni yüinake kaa juënak ä noknakë béchïbo , éntok ä teni júne kaa ara nókïchiata ä noknakë béchïbo ;
44004032	Description	Sïme huame Jesucrístota súalekame senulhua jíba eiyai , éntok nánancha emo ériai . Kaabe juka ä átteahuata áapola au átteak tíiyai , ál‑la sïme nau ä átteakai .
46015003	Grace	Enchimne ket ä majtiala , juka bat im mabetakähui : Bueïtuk Crísto itom Dios bejrim béchïbo múkuk , juka jïojterita jiapámani .
66018024	Violence	Bueïtuk júmü buére jóärapo ójbo áma téihuak , profeetam entok Diosta yoremraapo joomem entok sïme jume ími ániat súahuakame ójbo .
44013048	Faith	Íkäi jíkkajaka , jume kaa judíomtukähuim al‑léaka taáhuak , éntokim juka tü nokta Señorta bétana huemta türitíiyai . Huanäi sïme huame yu jíapsinake téaka näikiari juka nokta súaleka taáhuak .
66022020	Description	Jü íkäi nokame ínel jiahua : — Tua lútüria chúbalaposune äbo yebijinake . Júnentunake . ¡ Jeehui ! ¡ Äbe huéiye , Señor Jesús !
50004009	Recommendation	Huaka enchim tátäyakäu , entok enchim mabetakäu , entok enchim jíkkajakäu , entok enchim bíchakäu , íkäi sïmeta enchim in majtiakäu , akem ä johua . Huanäi hua Dios yánti jíapsihuamta áttiakame enchimmak annake .
53003015	Recommendation	Katem omtihuäpo áu omtemta bénasä bítcha , ál‑lem súamsi áu nooka , kuttílasi Cristota súalhuäpo tüisi ä huéenakë béchïbo .
51002008	Recommendation	Áachem suaka ä bítcha ; kaabe enchim bäitäunake , huaka ímï ániat täyahuamta kaita béj‑rëpo huämi , jume yoremem ä boojoria pámani , entok jume ániat jíapsame ä joä pámani , të kaa Cristota huämi .
50003014	Faith	Yöome yayajäune yebij báare , entok jume yölataka núnurimmakne Diostau yebij báare , Cristo Jesústamaki .
56002014	Faith	jü ito béchïbo au tojakame , sïme kaa türiku itom jínëu báreka , éntok tossaala itom baksiaka ä pueblo attiapo itom jípu báreka , éntok tü tékilta johuäpo naybuk‑riata jipureka .
43005024	Faith	’ Tua lútüriapone ínel enchimmeu jiahua : Huä in noki jíkkajame , éntok nee äbo bíttuakamta súaleme , jíbapo béchïbo jíapsihuamta jípure , éntok kaa noki béttesi át chúpatunake , ál‑la mukilataka jíapsihuamta jájamla .
66021015	Description	Jü ínomak nokame éntok ili bakata áy jujünaktehuamta oropo yáata jípurey , buére jóärata entok ä puertam entok ä téta kóräi jünakte báreka .
50003019	Sin	Sïmeta chúpëpo ímëi kaitäpo tahuariana . Juka bem buänakeu jíbam Diojrak , entokim emo buériale , hua áy bem tiu éäibehui . Entokim hua ím buíapo ayukamtat jíba éiya .
54003006	Sin	Kaa én jübua naatemtunake , bueïtuk jamak áu jábele táytek , bétte nokta diablotat chúpukä bénasi át chúpnake .
65001003	Recommendation	Eme nákhuame , tüisine enchimmeu jïojte péiyay , juka jínëuriata nau itom jípurë bétana ; én éntok úttea enchimmeu in jïojtenakëhui , kuttílasi enchimmeu nokaka , óusi eeaka enchim nok nássuanakë béchïbo , Diostat ehuäpo . Bueïtuk jü séjtul huëpo santom mak‑ri .
44004002	Description	Bempo oómtei juka Perota éntok Juanta juka génteta majtíä béchïbo jume kókkolam jíabitenake bétana Jesústa jíabitekä béchïbo .
66018005	Sin	Bueïtuk jü kaa tühua bem joäu téhuekau tájti yúmala ; Dios éntok sïme bem kaa tühuabeu huahuaatek .
43004046	Description	Jesús júchi Caná Galiléa buiärau yepsak , huam bäam ä vino yáakäpo . Senu yoreme yäurapo reytau kóba yöhue , ä üusihua tüisi kökoremta jípurey , jum pueblo Capernaumpo .
45012011	Recommendation	Tüisi át jíapseka , kaa obeka , Señorta tékil johua chikti enchim jíapsimaki .
60001008	Faith	Huä enchim nákëhui kaa ä bil‑lataka júnne ; hua enchim ä súaleka kía én kaa ä bíchaka júnne , enchim át al‑lee kókköhui ,
62004013	Grace	Íäri béchïbote jüneiya jíba áamak ito anëhui , éntok áapörik jíba itochi itomak anëhui , ä Espíritu Santo itom ä mak‑lä béchïbo .
43019029	Description	Vaaso vinagrey tápunika áma mánekay . Huanäi bempo vinagrepo esponjata kómoniaka , kútachä súmaka tempä óreriak .
51001013	Grace	Áapo juka kaa machiku nésahuemta anëpo itom yeu huíkkek , entok ä Üusihua yore nákhuäpo reytaka nésahueu itom tójjak .
45016017	Recommendation	Senu huémtane két enchimmeu aahua , hermaanom , tüisem ámet suuhua , huame hermaanom násuk yore näikimteme , entok ámet tëitihuamta böot óreme , juka enchim Diosta bétana majtiari béj‑reka huéiye . Sïme ïri , katem ámemak emo jípu báare .
45012007	Recommendation	Ö chë jíta tühuata jábetau johuäpo , áahuë ä johua ; ö yore majtiahuäpo , jábetë majtia .
43016023	Faith	’ Huámeï taahuarimmechem kaita inou nátemaijnake . Tua lútüriapone ínel enchimmeu jiahua , sïme jíta júne Dios Áchaytau enchim aahuäu in téhuampo , Áapo enchim ä máknake .
66021019	Description	Jume buére jóärata kóräi nahuam éntok , sïme ujyori tétammeyim tülisi yáaritukay . Jü nahua bát huéeme jaspetukay ; jü guoyiku huéeme zafirotukay ; jü bájiku huéeme ágatatukay ; jü naikiku huéeme esmerál‑latukay ;
59004017	Sin	Huä tühuata täyaka , entok kaa ä joame , kaa tühuapo aane .
66019005	Faith	Huanäi jü buére yörisi machi banko yäurapo senu jíahui yeu siika , ínel jíaka : Itom Diostem úttile , sïme eme a nésauri joame , entok ä yöreme , júnëli jume chë kaa ériahuame entok jume ériahuame júnne .
47005002	Faith	Imï joakate ujbuana jiokot eäka , tehuekau joata itom jípureü yaij peaka ;
48006004	Recommendation	Eme enchim tékil yáaribechem suuhua , huanäi ä türiako are ai emo úttile , kaa täbui tékil yáaribechi .
46007036	Recommendation	Të jábe ínel eäteko : Jü in mala béja yöhue ä kunanakeu huasuktiriam at siime . Béja au kunatuapo yúmala , ä yáa bareu yanake , kaa Diosta bejre , eläpo kunanake .
43016002	Violence	Bueïtuk bem sinagogampom enchim yeu bébnake . Taahuari yúmanake , jábe júne enchim súakame Diosta nésauri áu joä bénasi éenake .
66015001	Description	Téhuekapone täbui señalta bítchak , buëuruk entok at guomtisi maachik : Guoy búsan ángelesim guoy búsan kökoam sïmeta chúpëpo äbo huéenakeme jípurëhui . Bueïtuk ímëyi chúppey , jü Diosta omtëhui .
43018023	Description	Jesús éntok ínel ä yómmiak : — Kaa türik nee nónokak , nokäe : ¿ jáksu kaa türi jü in nokakähui ? Të tühuata nee nokay , ¿ jatchiake nee chónna ?
50004003	Recommendation	Ínëli kétchi , emoune két jiokot jiahua , in jál‑lay kaa kóm éame . Ímëi jámuchimem két ania , ínomak evangeliopo tüisi tekipanuakame , Clementetamaki , entok jume huate ínomak tékilta yáakammaki . Ímëi téhuam éntok jum libro jíapsame téhuam jokäpom jïojteri .
66016006	Sin	Bueïtuk bempo em gentepom joome entok profeetam ójbo guötiak ; én éntok empo ójbota am jïtuak . Akim ä mabetpo yúmala .
45006002	Sin	¡ Ëe ! ¡ Kaibu júnëli huéenake ! Ítapo béja kókkola jum kaa türikun bícha ; ¿ jáchisute júchi ára áma jíapsinake , jum kaa türik násuku ?
66017011	Violence	Jü animal máusi machi bannaataka jiapsaïhui , én éntok béja kaa jíapsa . Ïri jü rey guoj naikiku huéeme , entok kétchi jü guoy búsanim násuk näikiari ; entok áu ä tärunakeu bícha huéiye .
48004030	Recommendation	Të , ¿ jáchisu jiahua jü jïojteri ? Ínel jiahua : “ Jukë jámut jóapo sáyhuamtë yeu béeba , éntok ä asoahua , bueïtuk juka jámutta jóapo jometa asoammak nokta yéchata bétana kaita jípure . ”
54006009	Sin	Bueïtuk jü tüisi jíta jípu péehuame kömam tábbe ; huanärim áma emo kurialataka tatahua , entok jü yún buéresi jíta áttea péehuame juënasi chäka . Ïri jume yoremem emo tärutuaka am tetejale .
66017016	Violence	Jü animal máusi maachi entok jume guoj mamni ahuam animal máusi machitat em bíchakäu , ímëi juka jámut kaa tihuëraata kaa bíbit péenake , entokim áapola sipasola kaa súpekamta tóijnake , entokim ä takahua huakaj buänake , entokim táijpo ä táanake .
46008003	Faith	Të jábe Diosta naketek , ä bétana täyahua .
45003009	Sin	Huanäisu , ¿ ëni ? Ítapo jume judíom , ¿ jachute bempörim béppa chë júne tühuata jajamla ? Ëe ; kaa junëli huéiye . Béjate huitti ä nok‑la , jume judíom entok jume kaa judíom sïmetakam ímï buíapo juka kaa türik ayukamta úttiära bétuk huáttila .
44007041	Sin	Huanärim beceerota yáaka ä dios yáuhuak , éntokim animaalim súaka áu am buíssek , ofrendapo . Huanärim tüisi al‑leaka taáhuak huaka bem mámammea yáata yöreka
66009020	Sin	Jü huate yóremraa , ïri chibu jeka yeu sikamtay kaa kókkokame , íkärim bíchaka júne kaa emo jíapsi kuaktiak , kaa türik bem joäu bétana . Jume lemooniom bem yörëu júnem kaa tójjak , oropo yáarim , tómi tósalipo , broncepo , tétapo entok kútapo yáarim júnne . Ímëi ídolom ; katim bítcha , katim jíkkaja , entokim kara naa kaate .
47005011	Faith	Jüneaka juka Señorta yörihuähui , yorememte Diosta bem mabetnakëu majtia , të jü jáchin itom jiapsau Diostau maachi , entok ínëline ket eiya . Enchimte ket itom täya machile .
49002003	Sin	Júnëlite két áme násuk jíapsay , kaa tüisi aneka , itom huakajta huáatiäu jíba jo báreka . Ä huáatiäu jíbate johuay , entok itom éähui . Kaa tühuapote usiarimtaka jíapsay , jume huatem bénasi .
44002040	Recommendation	Jü Peero íkäi noksuka , éntok huátek ámeu nokaka , ínel am téjhuak : — Ime génte én kat‑riame jujuëna násukem yeu kaate , bueïtuk jü noki béttesi machika ámet hüechila .
45008013	Faith	Eme kía juka huakajta éä páman jíba jiapsäteko , kókkonakeem . Të Espíritut Santota éä páman jiapsäteko , juka huakajta éäu mëako , jíapsitem jípunake .
45010011	Faith	Bueïtuk jü jïojteri ínel jiahua : “ Sïme hua ä súaleme , kaibu tiusi tahuanake . ”
45001008	Faith	Kaita bát jee enchimmeu nokaka juka in Diostane baisau báare , Jesucristota huám ámani enchim bétana nokhuamta . Béja sïmekut jíkkaij‑ri , juka jáchin tüisi Diosta enchim súalëhui .
52001004	Faith	Bueïtukte jüneiya , hermaanom , Diosta nákëhuim , entok enchim yeu púatukähui ,
60004008	Recommendation	Sïmeta béppa nánanchem tüisi emo nákke , bueïtuk jü emo nákhuame juebena Dios bejri yáarim tuchanake .
44027001	Description	Jum Italia buíarau bíttua báahuaka jü Pablo éntok huate peréesom jü capitán Júliö téamta mampo jóahuak , hua Augústota batallonpo jometa mampo . Ínapo Lucas , Pablótamakne siika .
66015003	Faith	Huanäi Moisés Diosta bétuk jíapsame buikimim buiikay , entok Kabarata bétana buiikim , ínel jíaka : Buéresi entok ujyoori sïme jíta em yáalähui , Señor Dios , sïme Útteata jípureme . Lútulaimme , tepam huéchiasi maachi , entokim lútüria , jume em böom , empo sïme ániat Rey .
60002002	Faith	ili usita jübua tómtilata chïpeä bénasi eme két huame kauhua espiritualim kaa täbui jítamak kuutilam huáatianake , ïri jü Diosta noki , ámei enchim yötunakë béchïbo Diosta súalhuäpo jínëuhuamta tua enchim jájamnakë béchïbo ;
66014013	Faith	Senu jíahuitane jíkkajak , téhueka bétana inou ínel jíamta : — Jïojtëe : “ Úttesim al‑leenake , ímï naateka , jume kókkolam , Señortat éaka kókkokame . ” Jeehui , ti jiahua jü Espíritu Santo , bem tékil bétanam jimyorenake , bueïtuk jü bem yáakäu áme bétana nokaka taahua .
59001027	Faith	Huä tua kálakosi Dios huáateme , Dios Áchayta bíchäpo , ïri ájäria : usi lepem anianake , éntok jámut jókoptulam bem jiokot éäpo anianake , éntok ím ániapo juënaraa ayukamta bétana áu suayanake .
51002004	Recommendation	Íkäine enchimmeu nooka , kaa jábeta enchim bäitäunake béchïbo , jü noki súal máchisi nokhuamtayi .
66005013	Description	Entok sïme jü téhuekapo yáari , entok buíata béppa , entok buíata bétuku , bahuepo ayukame , sïmetaka náu lópola ínëlim jiahuay : Jü banko rey nésaupo kátekamtahui , entok Kabaratahui , bempörim béchïbotunake , jü úttilhuame , jü yörihuähui , jü sïmek béppa ujyoria , entok jü yäura úttiära , jíba huásu‑huásuktiapo .
66008008	Description	Jü ángel guoyiku huéeme trompeetata kúkusek . Huanäi júya káhui buëuruta bénaaka , táijpo béeteka , bahueu kóm jímmaahuak . Huanäi jü bahue báisi näikimteri huéeläpo béekika ójbosi áu yáuhuak .
44007058	Violence	Huaärim ä buíseka , jum puéblopo yeä nuksájaka , áman päkun ä mamáataitek ä mëbáreka . Jume ä nätuakame éntok , juka bem sanko béppa huemta jóiyak , senu yorem jübua yötumta , Saulo téamta , guokpo ä jóiyak ä suaya ïaaka .
45015011	Faith	Huanäi júchi ínel jiahua : Señortem úttile , sïme jume kaa judíom , éntokem kaa chúkteka áa bétana buiika .
45011036	Faith	Bueïtuk Áapörik bétana , Áapörik béchïbotaka , éntok Áapörik béchïbo , sïmetaka ímï ayukame , Áapo ä áttiak . Áapörik béchïbo jü lóoria , yúu huasu‑huasuktiapo . Júnentunake .
43001029	Faith	Yokoríapo jü Juan juka Jesústa áu bícha huémta bítchak . Huanäi ínel jiahuak : — Ïri , ájäria jü Diosta ili Kabara , jü en ím ániapo huaka kaa tühua yáarita yore úhuaame .
58011031	Description	Dios éehuä béchïbo Rahab júyapo yorememmak boböyeme kaa ámemak muukuk , jume Diosta nésauri kaa yáakammaki , jume áman bíttuarim yánti ä mabetakä béchïbo .
43010010	Grace	’ Jü lak‑ron kía ékbua báreka yebijnake , éntok jábeta mëbáreka éntok jíta chíbejtiaka ä tejal báreka . Të ínapo äbo yebij‑la jíapsihuamta enchim jípunakë béchïbo , éntok büruk béppa yún enchim ä jípunakë béchïbo .
50003020	Faith	Të ítapo téhuekapote naciónpo näikiari , entokte téhueka bétana ä yebijnakeu boobitcha , juka itom jínëulata , Señor Jesucristota .
45015007	Recommendation	Huäri béchïbo , emoem mabeta , jáchisu Áapo Cristo két itom mabetla , Diosta lóoria béchïbo .
44021024	Recommendation	Aké am huériaka áman áme beu emo ubba Moiséjta nésauhuëpo bénasi , éntoke juka sïme limójnata ámeu áïhuamta am béjturia . Chúkula bempo emo chon chúktiatebonake bem ä nätualä bénasi . Júnëli sïme jünéenake huaka emo bétana nokhuamta kaa lútüriatukähui . Ál‑lam huaka Moiséjta nésauhuë páman enchi huëtíanake .
45004012	Faith	Entok jume circuncisiónta jípureme ä áchayek , juka Abrahamta , circuncisiónta jípureka júnne . Jíbam áapörik Diosta súalhuamta boojoria , hua jauhuey bát kateme kee circuncisiónta mabetakame bénasi .
44001026	Description	Huanärim am sortiaroahuak , Matiastat huétchek , jü tékia . Huanäi naateka huame once apóstolimmak näikiahuak .
45004007	Grace	David ínel jiahuak : ¡ Yúmalasim al‑leehuamta jípunake , huame bem kaa türi yáarim tuchariahuakame , entok bem kaa tühua yáarim lomti páttiriahuakame !
66011004	Description	Ímëi íno bétana nokame , jume guoy oliivom entok jume guoy kanteelam áma jájäbohuähui , béja buíapo anemta Diosta bíchäpo jäbuekame .
59004009	Recommendation	Sirokäem ; katem emo al‑leetua ; buanäem . Enchim achimem buanimpo kúaktia , éntok enchim al‑leäu sirokhuäpo kétchi .
64001011	Recommendation	Empo nákhuame , katë huaka juënasi anemta mamato , ál‑la juka tühuata joamta . Tühuata joamta Dios ä áttiak . Të jü kaa tühuata joame , Diosta kaa bil‑la .
45004011	Faith	Chúkula béja Abraham circuncisiónta yáariahuak , señalta bénasi . Júkäi séñakay , juka Diosta tü yórempo näikiataka ä mabetak , ä súsualekä béchïbo , kétune kee circuncisiónta mákhuakari . Júnëli béja sïme ä áchayeka tahuanake , jume Diosta súaleme . Ánëli Dios ímëi tü yóremempo am näikia , kaa circuncisiónta jípureka júnne .
45006007	Grace	Bueïtuk jü mukukame béja búttiakata tahuanake ; jü kaa tühua kaibu júchi át nésaunake .
47004010	Faith	Jibate sïme kätana takahuat ä huéria juka Jesústa mukukähui , bueïtuk kétchi juka Jesústa jiapsau itom takahuammet ä binna béchïbo .
50002021	Sin	bueïtuk sïme bempörim béchïbo jíba tekipanua , të Cristo Jesústa béchïbo ëe .
58011011	Faith	Diostat éehuä béchïbo jü Sara kaa äasoaka , úttiäraata mabetak ara ä asoanakë béchïbo . Huanäi asoak jamyölataka júnne , bueïtuk ä súsualek , juka nokta asoanakee , ti áu jíayhuakamta .
43006039	Grace	Ïri éntok jü Dios Áchayta éähui , hua nee äbo bíttuakame : huame sïmem nee ä mákakäu , kaabetane tärunake , ál‑la huaka taahuata äbo huémta yúmakne am jíabitetuanake .
46008006	Faith	sïmeta íkäi násuk itobéchïbo huépül Dios jíbba , achayhuariataka , áapörik bétana simetaka huéiye , itapo entokte ä béchïbo , entok huepúl Señor Jesucristo , áapörik béchïbotaka sïme ayuk , itapo entok áapörik huämi .
52003006	Description	Të jü Timoteo enchimmeu nóiteka júchi itou nóttek . Huanäi tü nokta itou nüpak enchim ä súalë bétana , entok emo nákhuäpo bétana , entok jíba enchim itou huáatëhui itom bít péaka , itom enchim bít péä bénasi .
60005004	Grace	Huanäi huaka am suayame béppa nésahuemta yeu machiakem huaka coronata ujyorik kaa momoyemta mabetnake .
47003012	Faith	Én entok juka böbithuamta jipureka , kaytatte jachin eäka huithuitti nooka .
61002012	Sin	Të ímëi yoremem hua kaa bem át jüneäubet júne juënasi nokame , huame animal kaa jüneame súa béchïbo yeu tómtilamtaka mámpo jípuhuame bénasim jum bem kaa tühua yáarimmak kókkonake ,
43012006	Sin	Judas ínëli jiahuak , kaa póobem ä jiokolë béchïbo ; ál‑la ékbua ara jíta nüyey ; bueïtuk juka tómi bóosata jípureka , juka áma öórehuamta nunüyey .
62004016	Faith	Ítapo ä jüneria , éntokte ä súale , jáchin machisi Diosta itom nákëhui . Dios , tua jü yore nákhuame . Jü yore nákeme jíba Diostamak aane , Dios éntok , áamaki .
44011019	Description	Juka Estebanta mësuak jume huate Jesucrístota súaleme guok jájataitiak . Huanäi huate maujhueka ténnek Fenícia buiärau bícha , isla Chipreu bícha , éntok Antioquiau bícha . Ámanïrim juka tü nokta Jesucrístota bétana huemta nookai , teé judíommeu jíbba .
54006006	Faith	Të chë yún béjhuaa áma ayka , jum Dios huáatihuäpo , entok buéresi al‑leehuame áamak huéiye , jü itom jípurëmak al‑leäteko .
66013007	Violence	Huanäi santom bej‑reka nássuatuahuak , entok am kobatuahuak . Entok ket yäurata mákhuak , sïme yóremra kaa náu anim béppa , entok pueblommechi , entok huame juebena täbui nokta nokammechi , entok naciónimmechi .
60002020	Faith	Bueïtuk jíta tühuasa jüri kaa tühuata joaka enchim chónhuähui éntokem , ¿ jíba áamak al‑leiya ? Të eme tühuata joaka jiokot máchiraata bíchätek éntokem jíba áamak al‑leätek , lútula huëpo ïri türi Diosta bíchäpo .
58009015	Grace	Íäri béchïbo , Áapo násuk huéeka taahuak , juka bemela nokta náu tütehuäpo . Ínëli ä muknakeu úttiatukay , jume nokta bát náu tütehuaka bétuk jume Dios bejrim jiokorinä béchïbo , ley nésauta kaa johuäpo . Huanäi jume núnurim juka boobit‑huamta mabetnake , juka herenciata jíbapo béchïbo näikiata áme béchïbo .
45006001	Sin	Én éntok , ¿ jáchisute jiaunake ? ¿ Jachute kaa tüisi jíapsinake jäni , juka Diosta tühuata áu yeu machirianakë béchïbo ?
49005004	Recommendation	Juka nokta kaa náu bátasi huémta katem ä nooka , juka kaa suamsi emo nühuamta júnne . Juënasi nokhuamta , katem ä nokpo yúmala ; ál‑lem Diosta baysahueka aane .
66006008	Violence	Ámanne remteka kábay sahuarik bítchak . Jü át kátekame éntok , muerte ti téhuaakay . Jü infierno éntok , áa sáu huéiyey . Huanärim úttiata mákhuak , buíata naikisi näikimterita huéeläpo , ejparammea am súanakë béchïbo , tébaayi , kökoayi , entok animal yoyolika buíapo anemmeyi .
45004016	Faith	Huäri béchïbo , Diosta sualhuä páman huéiye , mikpo itom ä mabetnakë béchïbo . Júnëli jü Diosta yore mák rókakähui kutti óreka tahuanake , sïme jume chúkula kateme béchïbo . Jü Diosta itom mák rókaka nok‑lähui kaa kía jum leypo aneme béchïbo jíbba , bueïtuk jume Diosta súaleka át boobichame kétchi . Ímëi Diosta súsuale , Abrahamta bénasi ; huäri béchïbo Abraham ítou áchaytaka taahuak ,
44028018	Description	Huanäi jume romáanom ínot nátemajeka nee búttia báarei , bueïtukim kaita lútüriata ínot téuhuak nokta béttesi ínot bem chúpaka in mëtunakëhui .
45009016	Grace	Júnëli béja kaa jü ínel éamtahui , jü búitemta béchïbo júne ëe , hua tühua Diosta jábetau yáa barëhui , jóähui ä yáanake , juka tühuata .
46010008	Sin	Kaa emo jubeka nau jíapsihuamta júnne katte ä joopo yúmala , bempörim násuk huatem ayuka bénasi , ïari béchïbo senu táapo veintitrés miltakam huatteka kókkok .
45007023	Sin	tëne täbuik leyta két ínot ayukamta bítcha . Jüri béja juka leyta in kóba súärapo jípurëhui , ä béj‑reka huerama . Huanäi nee yúyüuka nee pereesoteka nee huéhueria , jum kaa türi leyta in takaahuat ayukäu lúl‑la .
58006001	Faith	Huäri béchïbo , juka bát itom majtiahuakau huamte sákasuka , Cristota bétana huémta yúmalasite bát bícha át jiapsi báreka éenake . Katte júchi ito ä majtianake , juka téta nahuata júchi yecham ténasi entok juka tekil mukiapo hueme kókko huaú yore hueriame . Të jü Diostat éehuame ïri jü jíapsi kúaktihuame ,
46016011	Recommendation	Juäri béchïbo , kaabe kia kaitäpo ä binnake , al‑lem yanti eaka ä boo tojja , inou ä yebijnakë béchïbo , bueïtuk ínapone hermanommak ä boobitcha .
59002014	Faith	In hermaanom , ¿ jíta béchïbosu türi , jü Dios ehuame éntok kaa ä joäteko ? ¿ Jachu hua Dios ehuame ä jípurëu ä jínëunake jäni ?
43007025	Description	Huate éntok buere joära Jerusalémpo joome ínel jiahua : — ¿ Jachu kaa ïri , hua më báahuaka jariuhuame ?
43020022	Faith	Íkäi noksuka am pujtiaka , ínel ámeu jiahua : — Espíritu Santotem mabeta .
45010003	Sin	Bueïtukim juka lútüla Diosta bétana huemta kaa täya . Juka bem ä súalë bénasi jíbam ä yáa báreka éiya ; juka Diosta lútüria huéchiasi órekamta éntokim omoute .
62005010	Faith	Jü Diosta Üusi súaleme , Diosta jüneriahuäu áa jíapsipo jípure ; jü Diosta kaa suáleme , ä ara nókïchi johua , bueïtuk kaa ä súál‑la juka Diosta , ä Üusi bétana nokähui .
43014012	Faith	Tua lútüriapone ínel enchimmeu jiahua : Huä nee súaleme , huaka tékilta in joäu áapo két ara ä jonake , éntok in joäu béppa chë yörisi machik júne jonake , bueïtuk Dios Áchayta anëu nee huë béchïbo .
56002009	Recommendation	Éntok jume saulerommehuë kuttílasi nooka , bem tékom bétukim emo nüunake , sïmeku am türeu jonake , katim elaka am nok bejnake ;
58012015	Recommendation	Tüisem át suuhua , kolopti jábe kaa ä jájamnake , juka Diosta tühua . Diosta nésahui kaa ä yáakä béchïbo , ä jíapsipo chibu éehuame át ayu táytinake . Huanäi ïri böota ä páttiria baanake . Íäri béchïbo éntok , juebenakam juënakuu emo nasontenake .
54003007	Recommendation	Entok két úttia , jume Diosta kaa súaleme ä bíchakam ä yörinake . Júnëlim béja kaitäpo ä bít báreka júnne , katim áma yúmanake , entok diablo júne kara juënakuy ä yuktianake .
49004007	Grace	Të ítapo huëpulayka ä mabet‑la , juka jáchin itom ara jonakëhui ; Cristota itom ä mák bárë pámantä mabetak .
66016003	Description	Jü ángel guoyiku huéeme ä copapo ayukamta bahueta béppa töak . Jü bahue bäa éntok yorem mukilata ójbo bénasi áu yáuhuak . Huanäi sïme bahuepo jiapsaka aneme kókkok .
49006006	Recommendation	Katem bem bíchäpo jíba emo bamijtuaka tekipanua , yoremem bíchäpo tüisi tahua báareme bénasi ; të ál‑la Cristota nésau joame bénasi , chíkti enchim jíapsimak Diosta huáatiäu joaka .
60003016	Recommendation	Tülisem emo nüye huame jájana enchimmet nokame , enchim juëna yorememtukä bénasi , tiusi tahuanaké béchïbo , Cristota bétana tülisi enchim emo nüyëu jájana jíame .
43006040	Faith	Ïri éntok hua nee äbo bíttuakamta éähui sïme huame Diosta Üusi bíchame éntok ä súaleme , jíbapo béchïbo jíapsinake ; ínapo éntokne am jíabitetuanake huaka taahuata äbo huémta yúmako .
44012023	Violence	Huämi orapo jü Señorta ángel juka Heródesta kökori tátabek , bueïtuk Diosta bénasi au ä ériai tíaka , éntok Diosta kaa yörek . Huanäi buíchiatuka muúkuk .
47001003	Grace	Jü Diospo tü eri Dios achayta béchïbo entok ä üusihua itom Señor Jesucristota béchïbo , bueïtuk nak jiokolihuäpo Achayri entok jiapsi yejtehuäpo Dios .
54001006	Sin	Jume huate rábiktekame sékäna bícham sájjak , kía jájaana nokaka .
45001016	Faith	Bueïtuk ïri noki bemela Diosta bétana huémtayi kanne áy tiihue , bueïtuk ïri Diosta úttiära , sïmeta béppa . Jábetaka júnne ä súaleme áy jínëutunake , jume judíom bátchu , chúkula éntok jume griegom kétchi .
46003011	Description	Bueïtuk kaabe täbui teta nahuata ára áma öre , juka áma oreta béppa , ïri jü Señor Jesucristo .
49005033	Recommendation	Huäri béchïbo , hueepulayka ä jubi náknake , enchim emo eriä bénasi ; jü jámut éntok ä kuna yörinake .
51002013	Grace	Jum kaa türikuu entok circuncisiónta kaa jípureka enchim kókkolatuk júnne , áamak enchim jiapsituak , juka sïme kaa türik enchim yáari jiokoreka .
54004014	Recommendation	Katë kaitäpo ä tóttoja , juka Diosta bétana em mabet‑ri . Jume yoiyöturim Diosta bétana nokaka , emochim mámteka enchi ä mákkak .
66021001	Description	Senu téhueka bemelatane bítchak , entok senu buía bemelata ; bueïtuk jü téhueka bat huéeme entok buía bat huéeme lütekamme . Bahue júne béja kaitatuk .
52005016	Recommendation	Jíba bénasem al‑leaka jíapsa .
66009006	Description	Huámechï taahuarimmet éntok , jume yoremem kókkohuamta jariunake , të kaibum ä téunake . Entokim kókko péenake , të jü kókkohuame am tö búitinake .
52004014	Faith	Bueïtukte juka Jesucristota mukuka entok júchä jíabitekäu súalëteko , kétte jüneiya jume Jesucristota mabet‑lataka kókkokame juka Diosta am jíabitetuaka Jesústamak am nüpanakëhui .
62004015	Faith	Jábe júnne Jesústa Diosta ä Üusekä bétana ä súaleme , Dios jíba áamak aane , áapo éntok , Diostamaki .
49004022	Recommendation	Juka bannaataka enchim jiapsäu éntok , emoem ä úhua , bueïtuk huäri ínëli jíapsihuame yorem öraata kaa tü éä bénna . Ïri éntok kaa türikuu joyhualataka áu bäitäulataka jíapsa .
43010009	Grace	Ínapone jü puerta ; hua ínot éaka kabara kóräiu kibakeme , jínëutuna . Kóräipo kíkkibaknake , éntok yeu hueramnake , éntok básota téunake .
58011037	Violence	Tétammeyim mamaasuhuak ; bem takaa éntok nasukaman chúktiahuak serruchommeyi ; bem jiopnakë béchïbom jiöbilahuak ; ejpara buahuimmeyim súahuak . Yünim naa sájjak , kabara entok chiva béhuam sánkoka , poloobemtaka , kökosi sirok éaka , jájana kaa tüisi bít‑huaka .
62002029	Faith	Béjem jüneiya Áapörik lútula ä jiapsähui , kéchem jüneepo yúmala sïmem jume lútula jíapsame Diostachim yeu yoremtula .
44013047	Grace	Bueïtuk jü Señor júnëli itom sáuhuek , ä noki jïojteripo ínel jíaka : Machiriata bénasine enchi tahuáriala jume kaa judíom béchïbo , huaka tü nokta ai bem emo jínëunakeu enchi huérianakë béchïbo jakun buíata yumäu tajti , tiahua .
47004002	Faith	Entok juka esotatë tiusi machik kaa jobare , kabetate baïtattähuaka ito bueriale , entokte juka Diosta nooki kaa täbuiasi huatem majtia , ál‑la juka lutüriapo täyahuamta jíbba , sïmem bétana ito jüneriateboka Diosta bíchäpo .
44002033	Description	Dios ä báta bétana ä yétchak yörisi machiku . Huanäi juka Espíritu Santota mabétaka , huaka Dios Áchaita nätuari , áapo itou ä bíttuak . Júntuk ï enchim bíchähui éntok enchim jíkkajähui áa bétana huéiye .
51003010	Recommendation	Én éntokem bemelasi enchim jíapsi yáuhua . Ïri ä yáakamta béna báreka , bemelasi áu josime , yúmalasi ä täyahuamta ä jajamëu tájti .
43011004	Faith	Jesús éntok ä jíkkajaka ínel jiahua : — Ï kökoa kaa áy kókko béchïbo , ál‑la juka Diosta looria át bíttunakë béchïbo , éntok két ä Üusibet ä bíttunakë béchïbo .
45001017	Faith	Ïri noki Diosta bétana bemelasi huéeme itom ä téjhua , jáchin Diosta bíchäpo kaita kulpaka itom tatahuähui : tua bát huëpo ä súalhuä pámani , entok júchi ä súalhuäpo huämi , juka jïojterita jïapo bénasi : “ Të jü lútüriata joaka jíapsame Diosta nokibet ä ea béchïbo jíapsita jípunake . ”
43019017	Description	Jesús éntok ä kúruj püakteaka yeu siika , Calaverau bícha , hebreo nokpo éntok Gólgota . ( Yorem nokpo éntok mukila kóba káuhui tíau báare . )
45012006	Faith	Katte sïme nanälaysi huépülaik jíba ara johua ; atä mák‑ri Diosta bétana . Jábe juka Diosta bétana nokta mabetaka ä nokame , em Diosta súalë beekisi jíbe ä johua .
66004007	Description	Jü bát huéeka jíapsame leonta bénaakay . Jü guósa huëpo huéeme éntok , beceerota bénaakay . Jü bájikun huëpo huéeme éntok , yorem pújbata bénak pújbakay . Jü naikiku huéeme éntok , águila nïlata bénaakay .
49005015	Recommendation	Át suakem ä bítcha , jáchin enchim rejtëhui , kaa huame kaa susuakame bénasi , ál‑la suaka jüneame bénasi .
45010012	Grace	Bueïtuk Diosta bíchäpo sïme nanälay ; jume judíom entok jume kaa judíom ; sïmemmeu Áapo Señor . Áapo yún jíta jípureka am miika , jume áu nétaneme .
45010004	Faith	Sïme jü ley Cristotau yeu chúchupe , juka ä súalemta tü yórempo tahua ïaaka .
50004006	Recommendation	Kaitachem jáchin éiya ; ál‑lem jíba sïmeta Diostau nooka , oraciompo . Áhuem nétane , éntokem ä baisauhue kétchi .
46010006	Faith	Siime ïri yeu sika itom ä jünerianakë béchïbo , bueïtuk ä júneriaka kaa türik kaa itom ukulnakë béchïbo , bempörim ä ukulekä bénasi .
66009002	Description	Huanäi juka guójöriata tüisi mékkak kömik étapok . Huanäi jü buiichia áma jikau siika , orno buëurupo buichiata yeu huë bénasi . Huanäi jü täa entok jü jeeka kaa machisim taahuak , jü buichiria guójöriapo yeu huémta béchïbo .
52004006	Recommendation	Kaabe jü ä hermaanobeu juënak yáanake , ä bäitähuaka , ínël huëpo , bueïtuk jü Señor sïmeta íkäi jujut‑rianake , bannaataka enchimmeu itom ä nokakä bénasi .
47005017	Faith	Ínëli jabetaka junne Cristopo aneme , beméla úsiari , jü örataka jak ayukaïhui amáu tahuak en entok sïme bemelasi yáari .
43005020	Faith	Bueïtuk jü Áchayhuari ä Üusi nákke , éntok sïmeta ä yáa bárëu áu yeu ä machiria . Éntok chë buéresi machik áu yeu machirianake , enchim át guómtisi maachik .
49004028	Recommendation	Huä ékbuaïhui kaa éntok ékbuanake , ál‑la tekipanuanake , tühuata mámammea joaka , jíta jípureka juka jiokot éamta aniä béchïbo .
57001022	Recommendation	In áma emou yebijnakehuë huéchiapo jípure ; bueïtuk Diostau enchim buanä béchïbo júnentunake , jü áman enchim in bínnakëhui .
58013009	Recommendation	Katem täbuiasi jájaana emo majtiahuäu bícha emo huériutebo báare , kaita huitti täyahuä pámani . Bueïtuk türi , juka jíapsita Diosta tühuapo kutti yéchahuäpo , të kaa juka buähuamta bétana yore majtiahuäpo ; bueïtuk ímïri kaabetau tüisi siika , jume íkäi yáakammehui .
52005012	Recommendation	Enchimmeute ä aahua , hermaanom , jume enchim násuk tekipanuamem yöre , tüisi kathuäpo enchim aniame , Señorta tékilpo tékiakame .
43009022	Description	Ä áchayhuam ínëli jiahuak , judíom májhueka . Bueïtuk ímëi nokta náu yáalatukay , ínel jíaka : “ Kía jábeta júnne Jesústa Mesías tíayo , jum tiöpopo yeu béeptunake . ”
50003003	Faith	Bueïtuk jü jíapsipo circuncisión Cristota yáakäu , ítapote ájäria , jume espíritupo Diosta nésahui joame ; entokte Cristo Jesústa itom átteak tíaka ito úttile , entokte kaa takahua bétana huémtat éiya .
62003023	Faith	Ïri ájäria jü ä nésauri : ä Üusi Jesucristota itom súalnakëhui , éntok nánancha itom ito náknakëhui , itom ä téjhuakapo bénasi .
66013011	Description	Chúkula éntokne ket täbui animal máusi machik bítchak , buíapo yeu jikau huémta . Guoyim ahuakay , kabarata ahuam bénnam , të dragónta bénasi nookay .
46014020	Recommendation	Hermanom , katem íli usi éehuamta jipureka jiapsi báare , al‑lem ili usi ehuamta jípure juëna ehuäpo , entok tü ehuäpo yúmalasi .
59005013	Recommendation	Senu enchim násuk jiokot éätek , Diostau oraciompo noknake . Senu al‑leätek , buiknake , Diosta úttileka .
58012012	Recommendation	Huäri béchïbo , jume mámam kón huéchilamem tóboktia , entok jume tónom karaktilame .
60001017	Recommendation	Bueïtuk Áchaypo eme ä jípurëteko , huaka kaabeta yeu púaka nokta ámet chúpamta hueepulammet bem yáari béchïbo , jíbem Diosta májhue ä yöreka emo boojoria sïme jume taahuarim ím ániat enchim anëpo tájti .
58010036	Recommendation	Türi , jü yánti jíapseka Diostat boobit‑huame , bueïtuk ínëli juka Diosta nésahui yáalataka , juka Áapörik yore mák bárëhuem mabetnake .
58011001	Faith	Jü huitti jíta boobit‑huame , Dios éehuä páman huéiye , entok kaa ä bíchaka kutti jíapsihuame .
49004017	Recommendation	Íkäine két enchimmeu nooka , entokne Cristota téhuampo enchimmeu ä aahua : Katem éntok jume kaa judíom bénasi rejti báare . Ímëri béja bem éäpo jíba kat báare .
51002016	Recommendation	Enchim jïbuähuäpo , kaabe bettesi enchimmet noknake , jíta jïhuäpo , pajko taahuarim bétana , mecha bemela pajkom bétana , entok jimyore taahuarim pajkoriahua bétana .
66007015	Faith	Íäri béchïbom Diosta banko rey kátekamta bíchäpom aane . Entokim taahuarit entok tukaarit naa búrujti ä tiöpopo ä nésahui johua . Jü banko reypo kátekame éntok ä jöota áme béppa cháanake .
44020010	Description	Jü Pablo éntok , kom siká , hua mukílata béppa au jímmaaka ä íbaktiak . Huanäi jume hermáanommeu ínel jiahua : — Katem guomguomte , bueïtuk béja júchi jíabitek .
55002010	Faith	Inëlïne kaa huanti sïmeta mabeta , jume Diosta bétana yeu púarim nákeka , bempörim két jínëuriata am jájamnakë béchïbo , Jesucristotau huämi , sïmek béppa ujyori kaa lülütemtamaki .
60005014	Recommendation	Emoem tebotua enchim emo nákë béchïbo . Yánti jíapsihuame sïmem enchimmaktunake , sïme eme jume Jesucristota mabet‑lame . Júneltunake .
49005021	Recommendation	Nánabeu éehuäpem nánancha bétuk emo jípure , Diosta yörihuäpo .
61003017	Recommendation	Júnëlituk eme , in nákëhui , bát íkäi jüneriaka , emoem suaya , jáchinai júne jume juëna yóremem enchim bäitähuak hua enchim óusi eäu kóm huéenake .
51003018	Recommendation	Eme kunakame , enchim kunam bétukem emo nüye , Cristota súalhuä pámani .
54005020	Recommendation	Jume jíba Diosta bejri jo báareme , ámehuë nooka , sïmem bíchäpo , jume huatem két máujnakë béchïbo .
45014013	Recommendation	Júnëlite béja ëni katte itom súttuay jábeta yuktiaka át noknake ; ál‑late am anianake , kaabe hermaano itot jíahuiteka jum kaa türikun bícha nóttinake .
45002010	Grace	Të lóoria entok yörisi machika entok yánti jíapsihuame ayunake , jume tühuata joame béchïbo , jü judíota béchïbo bátchu , huanäi entok jü griego kaa judíota béchïbo kétchi .
58011034	Violence	Táij béete rúpaktemtam tuuchak ; ejpara buahuim ayukäpom yeu sájjak ; úttiäraata kaa ayukäpom úttiäraata yeu huíkkek ; nássuahuäpom úttiata nüuka ; entokim kaa áma joome batallón sontarom tennituak .
48006017	Faith	Én bát bícha kaabe nee múksi éetuanake , bueïtuk ínapo in takahuapo ä huéria , juka señata Señor Jesústa béchïbo kökosi in yáahuakapo .
66018021	Violence	Huanäi senu ángel úttiakame huépul tétata nüka , buére téta morinota bénnak . Huanäi bahueu köm ä jímmak , ínel jíaka : — ¡ Téta úttiaka kóm jímmaahuaka bénasi kóm tatabna , jü Babilonia , jü buére jóära ! Huanäi jauhuey júnne kaa téuna .
65001020	Faith	Të emëe , in nákëhui , enchim Dios éehuame tuysi santosi täyahuamtachi , huachïrem emo yöturia , Espíritu Santopo oracionta joaka .
45012002	Recommendation	Katem ímï ániapo en imï ayukamtat jíba emo joyhuaria ; ál‑lem hua enchim kóba éeri bemelasi yáanake . Bueïtukem júnëlem beja ä jüneríanake , jíta Diosta huáatiähui , yoremak al‑leehuamta ä jípurëhui , éntok kaita áu bëyeka yúmalasi ä türiakähui .
46015009	Sin	Bueïtuk ínapone apojtolim násuk chë ilitchi , katchan júnene apojtolpo ino naïkiapo yúmala , bueïtuk jume Cristota sualhuäpo nau animne gúok jajasuk .
62002015	Recommendation	Katem juka ániat kaa türik johuamta nakbare entok juka ániat ayukamta , bueïtuk jábe juka ániat ayukamta naketek jü Dios Achayta yore nakeu kaa at ayuk .
45002001	Sin	Huäri béchïbo empo kaitachë jíahuiteka emo yeu huíknake , empo yoreme jábetaka júnne . Empo täbuik sútuay emo yuktituame , täbuikut nokta chúpaka , émpë két emo béj‑reka ayunake ; éntoke két áa bénasi aane .
48002009	Description	Huanäi , Jacobo , Peero , éntok Juan , jume áme násuk tua kóba yoiyöturimpo ériahuame , juka Diosta tü eäu in mákhuakamtam ä bej yauhuak junëli bem ä türeka tahuaka bétana báta mámammeyim itom mám buíssek neechi éntok Bernabéta . Itom náu rejtinake ti jiaka , itapo jume kaa judíommehui , bempo éntok jume judíommehui .
43019023	Description	Huanäi jume sontarom juka Jesústa kúrusit poponsuka ä sánkohuam nüka , naikisim ä chúktiaka , náchä näikimtek . Juka béppa sánkota éntokim nüka . Huäri éntok kaa náu jïiktukay ; senu huëpo sïme náu jíjjoatukay , jikat naateka kóm tájti .
45002021	Sin	Huanäi empo júkäi joame , tattäbuim majtíame , ¿ jatchiakasë empo kaa emo majtia ? Empo chë ínel jinabakka : kaabetë ékbua nésahue ; ¡ empo éntok ékbua !
46006019	Faith	¿ Jachë kaa jüneiya juka enchim takahua Espíritu Santota ä tiöpokähui , ïri enchimmet aane , éntokem Diosta bétana ä jípure , éntokem emëe kaa emo attiak ?
47005014	Grace	Bueïtuk Cristota yore nákëhui itom jiapsi yüe , íkäi eäka itom jüneriähui : huepuläka sïmem béchïbo múkuk , të juäri béchïbo sïmetakam kókkok .
58003001	Faith	Júntuksan Cristopo itom hermaanom yeu púarim , téhueka bétana núnutaka jíapsame , áachem suuhua , jü apóstol entok tiöpopo buere yäutat itom át éäpo , Cristo Jesústachi .
44020035	Recommendation	Jíbane júkäi enchim majtíak júnëli enchim tekipanuanakëhui jume jiókot éame enchim aníanakë béchïbo , hua Señor Jesústa noki ínel jíamtau huáateka : “ Chë al‑léaka tahuánake jü yore jita mikame hua jita mabétamta béppa . ”
58013004	Recommendation	Sïmemmet huéchiapo bíttunake , jü emo jubiahuame ; íkäi éntokem türi páman jíba ä huéria báare ; të kaa emo jubeka entok kaa emo kunaka náu jíapsihuame , Diosta bíchäpo yäura bít‑huamtam jípunake .
43020005	Description	Huanäi áman kóm sika , jume sábanam áma órekame bítchak , të kaa tua huáijhua kibakek .
66016018	Description	Huanäi béroktiriam ayu táytek , entok jíahuim entok yúku omtiriam ; entok buía tüisi áu yoyoak . Yoremta ímï buíata béppa jíapsay naateka , jauhuey júnne kaa ínëli úttia áu yoyoolatukay , jü buíya .
66019010	Faith	Huanäine ángelta guókpo áu tónommia kíktek , ä yöri báreka . Áapo éntok ínel inou jiahua : — Eë , ¡ katë júkäi johua ! Bueïtuk ínapo Diosta nésauri johua , emo bénasi , entok Cristota huám émomak aanim , entok Jesústa bétana nok lútüria kaa koptíame bénasi . Diostë yöre . Bueïtuk jü Jesústa nok lútüria profecíata espíritu .
46002010	Grace	Të Dios , Espírituy ítou yeu ä mächiriala ; bueïtuk jü Espíritu sïmekut suaka át jüneiya , bueïtuk mekka kom Diostat ayukamta júnne .
50002029	Recommendation	Buére al‑lerimmakem ä mabeta , sailapo bénasi Señorta bétana , éntokem jíba am éria , huame áapörik bénasi emo nüyeme .
51003020	Recommendation	Eme usiarim , enchim áchayimem sïmeku nésauta joria , bueïtuk íkäri jü Señor ä türe .
47001012	Faith	Bueïtuk ïri ajäria jü ujyoria itom bichakähui , jü itom naa kujaktepo huatem täyähui itom jíapsipo tüisi huéiye , ïri kaa emo buerialihuäpo ál‑la huitti Diostámak jiapsihuäpo . Kaa jume yoremem jita täyapo ál‑la Diosta tü ehuäpo , inëlite ániat ito bojoria , entok chë júnne enchimmaki .
43014021	Faith	Huä in nésaurim jípureme éntok am joame , ïri ájäria jü nee nákeme ; hua nee nákeme , in Áchay kéchä náknake . Éntok ínapo két ä náknake , éntokne áu ino yeu machirianake .
51002023	Sin	Jü ínëli huéeme lútüriapo tüisi huém ténna , jíta täyahuäpo emo náu tóijhuaka ä yörihuäpo , Diosta bétuk emo jípureka entok bem takaata úttiapo jíta jotuaka . Të ïri sïme kaita béchïbo türi , juka takaata kaa türik jo bárëu béppa .
64001006	Recommendation	Bempom iglesiata bíchäpo ä jüneriatebo juka yore nakhuamta em jípurëhui , entok türi eiyey empo am böo tójakäteko , entok Diosta nesahui johuäpo itot näikiata jípu béchïbo bempörim bat bícha boota bem hueriunakepo .
55002023	Recommendation	Ake ä tójja , juka kia nok nássuahuamta , bueïtuk jüneaka , náu nássuahuamta ä huériähui .
47003018	Faith	Itapo sïmetaka ïaribéchïbo , ito pujba étapolataka ä bicha , espejopo bénasi jüka Señorta sïmek béppa ujyoriata , sïmek béppa ujyoriapote bemelasi johua , ä alëbenatuhuäpo , juka Señorta Espíritupo .
58009014	Grace	¡ Të chë júne úttiak , jü Cristota ójbo ! Áapo kaa chïcha machik jípureka Diosta bíchäpo áu tójjak , jü jíbapo béchïbo Dios Espírituta huämi . Huanäi áapo ä ójboy kókkohuäpo jíta johuäpo itom ä úuhuaanake . Huanäi ínëlite Dios jíapsamta nésahui jonake .
44011017	Grace	Juka Diosta júnëli nánancha itom ériaka bempörim juka Espíritu Santota makkak , ket itom ä mikakä bénasi Jesucrístota itom súaleko , ¿ jábesa ínapo Diosta béj‑reka in huéenakë béchïbo ?
49004030	Faith	Katem juka Diosta Espíritu Santota siroktua , íayïrem sellota bénasi ä mák‑ri , enchim jínëuri taahuari béchïbo .
66003003	Recommendation	Áuhuë huáate , juka em mabet‑läbehui , entok em jíkkaij‑läbehui ; éntoke ä ëeriaka emo jíapsi kuaktia . Bueïtuk kocheka enchi aneyo , lak‑ronta bénasine emou yebijnake . Éntoke kaa jüneenake ják horapo emou in yebijnakëhui .
62003007	Recommendation	In usiälam , kaabe enchim bäitäunake . Huä lútula jíapsame , lútula jiapsihuäpo aane , Áapörik lútula jíapsa bénasi .
62004001	Recommendation	Eme nákhuame , katem sïme huame espíritum súale . Báchem am bitchaka at jüneenake , Diosta bétana am katëhui , bueïtuk juebena profeetam ara nókïchiram ániat yeu sákala .
44013038	Grace	Júnentukem jüneiya , eme ínomak huéerim , áapörik , Jesústa , béchïbo huame enchim Dios bejrimmet enchim jiókorinä bétana enchimmeu nokhuähui .
50003001	Recommendation	Jü huatek béchïbo , in hermaanom , Señortachem emo al‑leetua . Ino béchïbo kaa obisi maachi , huaka enchimmeu in jïojtesukäu júchi in jïojtenakëhui , bueïtuk ïri enchim béchïbo türi .
46011034	Recommendation	Entok jábe tebaürëteko , ä joapo jïbuänake , bueïtuk Diosta bíchäpo yäura bithuamta kaa jipü béchïbo , juka huatekne huitti órenake enchimmeu yepsakäteko .
43018031	Description	Huanäi jü Pilaato ínel ámeu jiahua : — Emem ä huériaka , enchim ley nésahue páman ä yáuhua . Judíom éntok ínel ä yómmiak : — Ítapo kaita lútüriata mákki , jábeta itom mënakë béchïbo .
46012031	Faith	Juka Diosta bétana donta enchim mak‑ri , jukarem jária , të ínapone böota chë türik enchim yuktiria .
58007026	Description	Bueïtuk ïri sumo sacerdote ito béchïbo türiakay : huépülsi áu nüyeka , kaa juënak éaka , jíta chïcha machi kaa át cháchätu . Juka kaa türik johuä násuk sékäna áu jípure , entok téhuekata béppa chë mejikat tóboktiari .
50004013	Faith	Sïmekune áma yuuma , Cristota úttiärayi .
52004003	Recommendation	bueïtuk jü Diosta éähui ïri ájäria enchim tü yóremtü ïaa , tattäbui jáamuchim kaa enchim jípu ïaa ,
51004002	Recommendation	Jíbem oraciónta johua , kaa jápteka , éntokem kaa koptel‑lataka , áma Diosta baisahueka .
44007029	Description	Íkäi jíkkajaka jü Moisés búitek Madián buíarau bícha . Huämi aanek kaa áma jométaka , éntok huämi guoyim üúsek .
46011007	Description	Të jü yoreme kaa áu koba pattiapo yúmala , bueïtuk Diosta benna loriapo entok Diosta looria jünakteri ; të jü jamut yoremta ujyoriapo huéiye .
51003015	Faith	Jü Diosta bétana yánti éehuame enchim jíapsipo nésaunake , bueïtukem íäri béchïbo ínëli huépul takahuapo jíba náu núnuri . Éntokem ä baisauhue .
58002010	Grace	Ínëli türiakay sïmeta áttiakamta béchïbo , bueïtuk áapörik béchïbo sïme aayuk . Ä üusim sïmek béppa ujyorikum am huéria báreka , jum jiokot anhuäpo yúmalasi ahuä nütuak , juka jínëuriata áme béchïbo yáakamta .
59004001	Sin	¿ Jáksu yeu huéiye hua náu nássuahuame éntok náu nok nássuahuame enchim násuk ayukame ? ¿ Jachu kaa huame juëna éerim enchim jíapsipo ayukamta bétana huéiye , hua enchim jíapsi náyoteme ?
46005001	Sin	Lútüriapo enchim násuk jikkaijtu jü kaa türi , ïri kaa türi jume kaa judíom násuk júne kaa jikkaijtu ; ínëli hueepulakätuk enchim násuk ä huaïmaiye jipureka áamak jíapsa .
46010013	Faith	Yore jiöbila báahuäpo áma pappehuä páman enchimmeu huéiye , jume huatem ama jiöbilahuakä bénasi maachi . Të Dios huitti ä éäpo kaibu itom jiobilanake jum kara itom áma yumä pámani , ál‑la itom jiobilatek ket juka ára áma yeu kathuamta itom maknake , bueïtuk itom áma yúmanakë béchïbo .
44020029	Violence	Ínapo jüneiya nee siik , huátem yáijnakëhui jume Jesucrístota súaleme täbuiasi jatía báreka , kaitäpo am tahuária báreka jume robo tebai kókkoram kabáram tetéjalë bénasi .
53001004	Faith	Júnëlite ítapo enchim bétana két ito jábele , jume huate Jesucristota súalhuäpo náu anim násuku , Diostat ara boobit‑huamta enchim jípurëhui , entok Dios éehuamta enchimmet ayukä béchïbo . Bueïtukem jiokot aneka , entok guok jájjahuaka júnne , kaa huanti jíapsekem yánti aane .
62004012	Faith	Jauhuey júne kaabe Diosta bíl‑la . Të nánancha itom ito nákeyo , Dios jíba itot aane , éntok yore ä nákëu yumälasi itot chúpila .
48001001	Description	Ínapo , Pablo , jü apóstol , yeu púari të kaa yorem bétana éntok kaa yoremem ínel eäpo , ál‑la Jesucristota ínel eä béchïbo , entok juka Dios Achayta , ä jíabitetuakamta kókkolam násuku .
58012003	Recommendation	Bueïtuk áachem emo temaje , jü Áaporikúu sikamtahui , jáchin jume kaa türik joame ä béj‑reka jáptek , bueïtukem jum enchim át éäpo kaa huátti baanake , lótteka .
45006005	Faith	Áamakte áu pitti ruktilataka kókkok , áapörik mukukäpo ; alë bénasi jum kókkolam násuk ä jíabitekäpote áamak jotenake .
45015010	Recommendation	Entok júchi ínel jiahua : Al‑leäem , eme kaa judíom , jü Diosta pueblomaki .
54004001	Sin	Të jü Espíritu Santo machisi ínel jiahua : juka tiempota lütisimeyo , juebenaka tua Dios huáatihuamta tójaka täbuiasim jíta súalnake , jume espíritum am bäitáttähuame jíkkajaka , entok lemooniom yore majtiähui .
56003001	Recommendation	Amëhue am huatisauhue , jume gobierno tékilta jipureme entok yäuram nesahueme ame bétuk emo am jípunakë béchïbo , nesautam jonake entokim at jiapseka tékilta jonake .
61003005	Sin	Ímëi ínel jünaktekam kaa ä jüneria báare , juka téhuekata Diosta ínel jíakä béchïbo yáatukähui , éntok juka buíata bäatukaï bétana éntok bäy ä jiapsähui .
60003018	Grace	Bueïtuk jü Cristo két jiokot máchiraata bítchak séjtul jíbba , itom Dios bejrim béchïbo , hua tü yóreme jume juëna yóremem béchïbo , Diostau itom huéria báreka , lútüriapo jü ä takahua mëhuak , të espíritupo jíba jíapsaka taahuak .
61002021	Sin	Bueïtuk chë türi éiyey áme béchïbo juka Jesucristota tü noki kaa täyako , ä täyasulataka éntok júchi bem amáu nóttëpo béppa , juka Diosta nésahui bem téjhuahuakau tójaka .
53003006	Recommendation	Én éntok , itom Señor Jesucristota téhuampote nésauta enchim mákka , hermaanom , huame jájana emo nüyemmak kaa enchim cháchätu sáhueka , itom enchim majtiakä bénasi kaa emo nüyemmaki .
45005012	Sin	Júnëli huéeyo , huépul yoremta huám ámani , jü kaa türira ímï ániapo kibakek . Huanäi jü kaa tühua yáarita sáu kibakek , jü kókkohuame . Junëli ayuka béja jü kókkohuame sïme yoremmet siika , sïmem kaa türik am yáakä béchïbo .
58011033	Faith	Ímëri Dios éehuä béchïbo reyesim buiäramim úttiapo nüuka , entokim lútula huémta yáuhuak , Diosta am mák rókakähuim jájamek , entokim yóokom tem páttiak .
47004009	Faith	Jájjahuaka júnne tëte kaa itapola aane , huattilataka júnne tëte ketune jíapsa .
59004004	Sin	¡ Eme Diostamak kaa lútula jíapsame , yoremem kaa huépülak jíba jubekame ! ¿ Jachem kaa jüneiya , juka kaa tü éerita ím ániapo ayukamta guojaahuame Diosta béj‑reka kathuähui ? Kíalïku jábe júnne huaka kaa tü éerita ím ániapo ayukamtat huée báareme , Diosta béj‑reka tatahua .
44016006	Description	Jü Espíritu Santo jum Asia buíaräpo juka tü nokta Jesucrístota bétana huemta kaa am nok ïay . Júnëli jü Pablo éntok jume áamak kateme Frigia buiära páman sájjak éntok Galacia buiärapámani .
45010006	Faith	Të jü Diosta súsualeka huéchiasi ayuhuame , jüri éntok ínel jiahua : katë em jíapsipo ínel jiahua : “ ¿ Jábesu áman téhuekau jikau huéenake jäni ? Ïri béja Cristota äbo kóm huéria béchïbo , ti jiau báare ;
66016002	Violence	Jü ángel bat huéeme áman siika . Huanäi ä copapo ayukamta buíata béppa töak . Huanäi animal máusi machi markata jípuremmet entok juka alë bénak yáarita úttilemmet sähua juënaka entok úttesi chïcha jubaka ámet yeu siika , jume yorememmechi .
66005008	Description	Huanäi jume librom ä nüko , jume naiki jíapsaka áma aneme entok jume veinticuatro yoiyöturim jü Kabaratahuim tónommia jáptek . Sïmetakam arpam jípurey , entokim copam oropo yáarim jípurey , inciensoy tatapunim . Ímëi jume santom oraciónim .
62005001	Faith	Sïme jü Jesústa Cristo tíame , Diosta bétana yeu yoremtula . Éntok sïme hua üusekamta nákeme , huaka ä bétana úsiarihuata két nákke .
48005026	Recommendation	Katte ito buere érianake , náu ito múksireka , senuk täbuik átteata nat innëaka .
54005001	Recommendation	Katë ölatau omti nok baare , ál‑lë áu nooka , ä áchayekamta bénasi . Jume jübua yoyötummeu , am saylakamta bénasi .
60002012	Recommendation	jíba bénasi tülisi emo nüyeka jume kaa Jesucristota súaleme násuku ; huam enchim bétana nokhuäpo enchim juëna yórememtukä bénasi Diosta am úttilnakë béchïbo hua Diosta am jiokorë taahuarichi , hua tühua enchim yáaribet suaka .
50003006	Sin	Inëline in religión jíba ájariä tíaka , Cristota súaleme guok jájjasey . Juka leyta lútula huériahua páman éntok , kaabe nee ara béj‑reka nookay .
43004052	Description	Huanäi am temajek , ják horapo ä türi táytekähui . — Tuuka , senu horam jíay jü táij huéchiria ä tójjak — tim áu jiahuak .
43019031	Violence	Pájcuata béchïbo jíta nau toijhuayo senu taahuarita bëye béchïbo , huanäi jume judíom jimyore táapo jume kókkolam takahuam kaa kúrusimet am tahua ïaaka , bueïtuk ïri taahuari tüisi yörisi machiakay . Huäri béchïbom Pilaatotau kimuka áu nookak , guók óttam am kóttiria ïaaka , kóm am jóanä béchïbo .
43019012	Description	Huanäi naateka jü Pilaato ä búttia báreka éiyay . Të jume judíom jíba söti nokaka , ínel jiahuay : — Íkäre búttiakätek , ¡ kaa Césarta amigok ! Huä jábe áu rey joame , Césarta béj‑rekam kaate .
43014001	Faith	’ Katem enchim jíapsi jáchin éetua . Diosta enchim súalë bénasi , nechem két súale .
50001028	Faith	Huame enchim béj‑remem kaa májhue . Ïri seña machisi nooka bempörim emo tärulatukähui ; të ket nooka enchim jínëutunake bétana . Ïri Diosta bétana huéiye .
43015016	Grace	Eme katem nee yeu púala , ál‑la ínapo enchim yeu púuhuak , éntokne enchim yuktiak áman sájaka yún takaka enchim jíapsinakë béchïbo . Huä enchim taka éntok kaa lütinake . Huanäi huaka sïmeta in téhuampo Dios Áchaytau enchim aahuäu , áapo enchim ä máknake .
58011004	Faith	Diostat éehuäpo Abel animaalim súaka Diostau bíchaa näikiahuamta chë türik Diostau tójjak , Caínta béppa . Íäri béchïbo Diosta tüisi áa bétana nokäu jájamek , lútula jíapseka jume Diostau bíchaa näikiarim ä yáakä béchïbo . Éntok ínëli ä muksulatuk júnne , Abelta yáakäu jíba áa bétana nooka .
46004001	Recommendation	Ínëli , jume yoremem Cristotau tekipanualerompom itom jipunake , entok juka Diosta ehuil jípurëpo ministerio tékilta joame bénasi .
66006013	Description	Jume chókim éntok , téhueka bétana buíau kón huáttek , juka chuna óguota takam kón huáttia bénasi , jekata tüisi úttiaka am yoyoako .
46010014	Recommendation	Ïari béchïbo , emëe ín nakëhuim , ámem yeu kaate jum ídolom yörihuäpo .
45012021	Recommendation	Jü juënasi anhuame kaa enchi yúyüinake ; ál‑la empo juka kaa türikë jü tühuay kobanake .
55002014	Recommendation	Íkäre ámeu huáati sáuhue , Señorta bíchäpo , huitti ámeu nokaka : “ Katem náu nok nássua . ” Ïri kaitäpo tatahua ; ál‑la juka emo täruhuamta ámeu johua , jume ä jíkkajammehui .
59004008	Recommendation	Diostahuem rúkte ; Áapo éntok enchimmeu rúktinake . Emëe juëna yóremem emoem mám báksia ; eme éntok guoyik éame , enchim jíapsipem huépülsi jíba emo jípure .
59002009	Sin	Të eme kaa nánancha emo ériätek , katem tühuata johua , bueïtuk jü ley enchim nätua kaa tühuata enchim joä bétana .
52004007	Grace	Bueïtuk Dios kaa hua kaa türik béchïbo itom núnula , ál‑la hua tü jíapsita náu jípu béchïbo .
45001018	Sin	Dios téhueka bétana ä ómtira bíttebo , jume sïme Diosta béj‑reka jíapsammehui , bueïtuk jume yoremem kaa türik huéetuaka , jukam lútüriata kaa boojotua , juka kaa tíuramak náu ä kütiaka .
62004007	Faith	Eme nákhuame , nánanchate ito náknake , bueïtuk huaka emo nákhuamta Dios ä átteak . Sïme hua jábeta nákeme Diosta eäpo yeu tomtila , éntok Diosta täya .
62002009	Sin	Jü machiriapo au anëtíame entok ä hermaano kaa bibitpeame , kétune kaa machiku aane .
60004014	Grace	Cristota téhuam béchïbo jájana enchimmet nokhuätek , tüisi tühua enchimmet ayka , bueïtuk hua Diosta Espíritu ujyoria áusüli enchimmet ayka . Lútula huëpo bempo ä béj‑reka nooka , të enchim béchïbo áapo jíba yörihua .
44021019	Grace	Jü Pablo am tebótuasuka jíba am ettéjhuariatáitek huaka tühuata Diosta yáakähui jume kaa judíommehui áapörik ámeu nokako
43008046	Sin	¿ Jábesu enchim násuk ara nee nätua , kaa türik nee yáalä tíaka ? Bueïtuk lútüriata nee nokay , ¿ jatchiaka eme kaa nee súale ?
58010017	Grace	Noksuka júchi huatek nooka , ínel jíaka : “ Kaibu éntokne ámeu huáatinake , jume bem Dios bejrimmehui entok jü Diosta nésahui kaa bem yáakähui . ”
46001005	Grace	Bueïtukem áapörikut yún jita tühuatem jípurek , nokpo entok yún jíta jüneriahuäpo .
45015030	Recommendation	Entokne senu huémta két enchimmeu noknake , in hermaanom , Señor Jesucristota téhuampo entok jü yore nákhuame Espíritu Santo itom mák‑ri , nechem ania , Diostau nokaka .
43007020	Violence	Huanäi jü génte juebenara ínel ä yómmiak : — Lemooniotë jíapsipo jípure . ¿ Jábesu enchi më báare ?
45003025	Grace	Dios , Cristo Jesústa áma yeu púuhuak , ä ójbo ä guötianakë béchïbo entok júnëli itom jiokorek . Én éntokte Diosta súaleka juka yore jiokorihuamtate jajamnake . Dios ínëli itom a bittebo báarey juka tü yórempo itom näikiahuäu juka kaa türik bannaataka itom yáakäu át itom jiokori báreka .
43018018	Description	Ámam jäbuekay , huame áma sáyhuame éntok huame alguacilim . Náalatakam súkkähuey , bueïtuk sébiakay . Peero éntok két ámemak áma huéeka súkkähuey .
49006011	Recommendation	Akem ä sánkote , sïme juka áy nássua béchïbo juka Diosta yore mákähui . Huanärem kutti jáptenake , juka diablota jíta bénak enchimmeu huéetuay júnne .
43013037	Faith	Peero éntok ínel áu jiahua : — Señor , ¿ jatchiakasune kara emo sáu huéiye ëni ? ¡ In jíapsi muknakey júnene ara ä tójja , emo béchïbo !
50004007	Faith	Huanäi Dios juka yánti éehuamta enchim miknake . Ïri chë yörisi maachi , jume yoremem täyäu béppa . Huanäi ïri enchim jíapsi suayanake , entok juka enchim éeri , Cristo Jesúspo .
59003009	Faith	Jü níniyte Dios Áchayta bétana tühuata nooka , éntokte áy juënak nooka , huame yoremem batte Diosta bénasi yáarimmechi .
46005010	Sin	Karem tokti emo omoute , jume imï ániat nau jíapsaka kaa emo jubekammaki , ö jume uttesi tomita ukulemmaki , ö ekbualerommaki , entok jume jita júne dios tiaka ä yöremmaki ; bueïtuk ä ínëlitunakey úttiatü eiyey ániat enchim yeu sakanakëhui .
44026009	Sin	’ Ínapo bannaataka lútula huëpo tüisi ino ayúnake bénasi eiyai jume Jesús Nazaretpo jometa súaleme jiókot joaka .
61002014	Sin	Bempo kía jíba jume jáamuchimmet pupujte , katim íchakte juënarata joaka , huame géntem kaa bem jíapsi tútti jípureme náyote . Bem jíapsi jíta chíkti huáatiaubet jóyhuala , éntokim kaa tühuata násuk usiarim .
43010012	Description	Huä tómipo kabaram suayame , kaa tua tü kab‑yeero , éntok kabaram kaa átteak . Robota áu huémta bíchätek , kabaram tö búitinake . Huanäi jü robo ámeu yepsaka am kíkkisuka chíbelam jaanake .
59001019	Recommendation	Íäri béchïbo , hermaanom in nákëhui , sïme yoremem tüisi jíkkaij báreka éenake , kaa läuti nok yómmia báreka éenake , éntok kaa läutipo öomtinake .
46009014	Recommendation	Ínëli ket nesahuek jü Señor , jume evangeliota bétana nokame , evangeliopo ayukamtayim jiapsínake .
43012046	Grace	Ínapo , jü machiria , äbo ániau kóm yebij‑la , sïme huame nee súaleme kaa machiku aneka áma kaa am kókkonakë béchïbo .
43005014	Description	Chúkula Jesús jum buere tiöpopo ä téaka , ínel áu jiahua : — Béjë türila ; Dios bejritë kaa éntok johua , kaa chë béttesi machik jíta emou nóttinakë béchïbo .
46016014	Recommendation	Sïmeta enchim juähui emo nakhuapem ä johua .
43014015	Recommendation	’ Nee nákëtekem juka in nésauri johua .
58012025	Recommendation	Tüisem át suuhua , kaa ä omoute béchïbo , juka nokamta . Huámëi júnakoy buíapo bétte nokta ámeu nokhuakamta , katim ä mabetak ; karam ä guójaniaka taahuak . Ítapo kétchi , kaa ä mabetakäteko , juka kutti nokta téhueka bétana huémta .
48004008	Sin	Lútüriapem , bannaataka juka tua Diosta kaa täyaka , jume kaa tua diosim nésautem johuay .
44003026	Grace	Kíalïku jü Dios juka ä Üusi jíabitetuaka enchimmeu báchä bíttuak , tühuata enchimmeu yáa báreka , huépülai bénasi enchim huaka juënaraata tóij ïaaka .
44010039	Violence	Ítapote sïmeta juka Jesústa yáakäu bítchak , kia huam Judea buíapo éntok Jerusalén puéblopo júnne . Chúkula éntokim kúrusichä popónaka ä mëak .
46001010	Recommendation	Senu huemtane , ket enchimmeu aahua , hermaanom , itom Señor Jesucristota tehuampo , huepülak jibem nau nooka sïmetaka , natepua anhuame kaytatunake enchim násuku , al‑lem tülisi nanabeu aneka huépülaik nau eiya entok huepulsi eaka .
51001021	Sin	Eme kétchi bannaataka Diostahuem mekka aaney éntokem ä béj‑reka kaatey enchim éerimpo , kaa tühuata joaka . Én éntok Cristo enchim áamak tütela ,
55002022	Recommendation	Huaka jübua yötuhuäpo kaa huéeläpo jíta musäulihuamtë tójaka lútula jíapsa , Diostat éaka , yore nákhuamta jípureka , entok yánti jíapsihuamta , jume kaa chïcha machik jíapseka kusisi Señortau nokammaki .
51003001	Faith	Eme Cristotamak jíabitelatukätek , juka jikat ayukamtem jaria , Cristota kátekäpo , Diosta báta bétana .
66008007	Violence	Jü ángel bát huéeme trompeetata kúkusek . Huanäi téjam entok táji ójbomak náu kütiahuak . Ímëri buíata béppa kóm guötiahuak . Huanäi jü júya bueere báisi näikimteri huéeläpo béekika tájjak , entok sïme jü báso síali tájjak .
66011017	Faith	ínel jíaka : Enchite baisauhue , Señor Dios , sïmeta ara joame , empo jíba aneme , entok jíba aneïhui , entok äbo yebijnakeme . Bueïtuk juka tüisi yäura úttiärata , béjë ä nüla . Entok em nésaunakëhui , béjë ä naatela .
43004010	Grace	Jesús éntok ínel ä yómmiak : — Empo jüneäteko Diosta jíta yore mák bárëu éntok jábeta bäam emou nétanëhui , émpë inou am au éiyey . Huanäine bäa jíapsame enchi mik éiyey .
51003004	Grace	Cristo áapo jü enchim jíapsi . Júnakoy äbo ä yepsäpo , eme két áamak katekem bínna , jum sïmek béppa ujyoriku .
43020031	Faith	Të ímëi jïojtehuak enchim ä súalnakë béchïbo , juka Jesústa Cristotukähui , hua Diosta Üusi , bueïtuk ä súaleka enchim jíapsinakë béchïbo , áapörik téhuampo .
62004006	Faith	Ítapote Diosta átteam . Huä Diosta täyame itom jíkkaja . Të hua Diosta kaa täyame éntok , kaa itom jíkkaja . Inëlite ä täya juka espíritu lútüriata , éntok juka espíritu kaa lútüriata .
65001012	Description	Ímëi áma chïcha machisim bittu , enchim náu jïhuäpo emo nakhuäpo nau anëpo . Kabetam tihueka bempom jíba enchim násuk emo ania báreka eiya . Namuta kaa bäaka bénamme ; jekata am hueriabareü bícham kaate , júyam kaa tatakame bénamme . Guosa huëpom kókkola , entokim nahuamak békti póponri .
44005015	Description	Ïri Señorta bem súalëu buériau yuúmak . Jume kökoreme júnem bem ámet töyëumak chikti böóu yeu totojjai , juka Perota áma huam huei kia júne juka ä jékkaahuata ámeu yúma ïaaka am türinakë béchïbo .
49006016	Faith	Juka escuudota éntokem nüye , jüri jü Diosta súalhuame ; huáyïrem ä tuchanake , juka táijta diablota enchimmeu jímmaanakëhui .
51003023	Recommendation	Bueïtuk sïmeta enchim joähuem , át jíapseka ä johua , Señorta béchïbo ä joam ténasi , të kaa yoremem béchïbo ,
58012016	Recommendation	Kaabe jak enchim násuk annake , jámutta kaa jubeka áamak jíapsaka , ö juka Diosta bétana yörisi machik kaa yöreka , Esáuta ayuka bénasi . Bueïtuk huépul puraato buähuamta béchïbo , juka ä kësam usiari áttiarita nénkak .
43018040	Sin	Huanäi júchi bemelasi sïmetaka nónokak , ínel jíaka : — Júkäi ëe , Barrabásta ál‑la . Jü Barrabás éntok lak‑rontukay .
55003004	Sin	jume ama bétana jábeta bébame , jume kaa huantiachisi emo nüyeme , jume tüisi emo jítaleme , entokim juka bem áy al‑leenakeu jíba huáatíame , Diosta béppa .
50002009	Grace	Júnen béchïbo Dios sïmem béppa ä yörinäu ä mákkak , entok téhuam ä mákkak , sïmem béppa yörisi maachim .
61001016	Description	Bueïtukte itom Señor Jesucristota útteara bétana enchimmeu nookak éntok júchi ä yebijnakeu bétana , të kaa kía nokta áraihuäpo áman yáata nokaka , ál‑la huaka ä yörisi máchiraata itom pusímmea itom bíl‑latukäpo ámani .
61003016	Sin	sïme ä jïojteri jëlaimpo íäri bétana nokaka ; huame násuk obiachi ámet jünee béchïbo , huámëisan huame kaita tua täyame éntok náuhui éame am nánayote , két huame huate jïojterim júnne , bempöisu kaa tüisi bem emo tahuanaké béchïbo .
44014014	Description	Të jume apóstolim , Bernabé éntok Pablo , íkäi jüneriaka , kaa ä tútüreka bem sánkom síusíuti huíkeka chayeka génteta násuk kiimuk :
45015008	Faith	Bueïtukne én enchimmeu ínel jiahua , Cristo Jesús jume judíom aniaseka äbo yepsak , jume áchayhuarimmeu nokta yáari chúpaseka , entok juka lútüriata Diosta bétana huémta machisi bíttebo báreka .
59001026	Sin	Kía jábe júne enchim násuk áu Dios huáatë tíame , të kaa áu nín yüeme , kía áu bäitattähua , éntok hua ä Dios huáatëu kía kaita béj‑re .
43015020	Recommendation	Áahuem huáate , hua noki in enchimmeu nokakähui : “ Huä tekipanualero kaa chë yörihua ä teko béppa . ” Nechim guojajjaasëtek , enchimim két guojajjanake ; in noki jíkkajätekim , enchim noki két jikkaijnake .
43008031	Faith	Huanäi Jesús jume judíom ä súalekammeu ínel jiahua : — Emëe huam in noki huë páman jíba anëtek , tua lútüriapem in disciipulomtunake ;
44007011	Description	’ Huámechi taáhuarimmet buere tébaa siika éntok jiókot máchira jum sïme Egipto buíaräpo éntok Canaán buiärapo . Jume itom yoiyöhuam kaa bem buänakeu téu máchiakay .
63001004	Faith	Tüisine al‑leaka taahuak , huate em asoam bíchaka éntok am jüneriaka jum Diosta lútüria páman am katëhui , huam Dios Áchayta itom sáhuë pámani .
54005008	Faith	Bueïtuk jábe júne jume áamak anim kaa aniame , entok jume ä jóapo joomem júnne , chë júne Diosta béj‑re , jume tókti kaita súaleme béppa .
58010022	Faith	Íahuite rúktinake , kaita jíapsipo ésolataka , huitti itom ä súalëpo tuïsi jüneaka . Kaa türik bétanate itom jíapsi báksianake ; jume takahuam éntok bäam kaa chïcha machimmeyi .
48001023	Description	Kíalim ínel jíayhuamta jíkkaijlatukay : “ Huä bannaataka itom guojajaseïhui , én huaka Cristota súalhuamta bétana nooka , bannaataka ä tejal báreka eaïhui . ”
44027034	Recommendation	Nóitem jïbuä . Útteatem nüye kaa kókko bárëteko . Óusem éiya . Jüneäem kaibu jábe ímï bäapo muknake .
66002003	Faith	Jiokot ansulatake yánti jíapsa , éntoke át boobitchula , éntoke bétte tékilta joaka tekipanuala , in téhuam em emo nákë béchïbo , éntoke kaa kóm éiya .
56002002	Recommendation	Jume yoiyöturim yúmalasim suamsi emo nünake , kaa yún nokaka , suamsi , emo yörihuäpo tülisi , Diostat ehuäpo kaa täbuiasi , emo nakhuäpo , entok ara jita böbithuäpo . Jiapsina , áma yeu huée béchïbo , jum kaa tühuapo .
44017030	Recommendation	Jü Dios banaataka kat‑riapo jume yorémem jiókorek kaa áapörik bem täyäubechi , të ëni sïme yorémem ániat anemmeu nooka am jíapsi kúakti sáhueka .
43019025	Description	Jesústa kúruj náapo ä áyehua áma huéekay , éntok ä áyehua ákoro , éntok jü María Cleofasta juubi , éntok María Magdalena .
66019013	Description	Ä súpem éntok sïmekut ójbokay ; ä téhuam éntok , “ Diosta Nookim ” tim téhuaakay .
46008009	Recommendation	Të achem suhuaa juka huitti hueka enchim täyapo , jume kaa jiapsi úttiakame kaa jiopnake béchïbo .
44013034	Grace	Jü Dios jünéehuamta nénkilatukai áapörik jum kókkolam násuk ä jíabitetuanake bétana ä takahua kaa nasóntunakë béchïbo , jum jïojteripo ínel jíaka : “ Enchímmeune ä chúpanake juka tühuata Davidtau in nätuakähui . ”
43014020	Faith	Huäri taahuarit eme jüneenake Dios Áchaytat in anëhui ; eme éntok ínochi , ínapo éntok enchimmechi .
62002003	Faith	Ínelïte jünëiya itom ä täyähui , ä ley nésauhui joäteko .
43008024	Sin	Kíalïkune ínel enchimmeu jiahuak : Enchim kaa tühua yáarimpem kókkonake . Bueïtukem kaa nee súalëtek in ájäriatukäu , enchim kaa tühua yáarimpem kókkonake .
66017006	Sin	Huanäine jünëiak juka jámutta naa múkilatukaïhui santom ójbuayi entok jume Jesústa téhuam súaleka kókkokame ójbuayi . Ä bíchakane guómtek , entokne úttesi át guómtilataka taahuak .
58012017	Description	Béjem ä jüneria , chúkula Diosta tühua mabet péaka , kaa jehuiteriahuak . Huanäi ínëli kaa ä jájamek , juka jíapsi kuaktihuamta , buanaka ä jariaka júnne .
43007012	Description	Huanäi buéresi áa bétana náu nokhuame huéiyey juebenara génteta násuku . Bueïtuk huate ínel jiahuay : “ Áapo tü yóreme ” ; të huate entok ket ínel jiahuay : “ Ëe , kía génteta bäi táttähua . ”
44011021	Faith	Jü Señorta uútteara ámet ayukai , kíalïku juebénaka juka bannaataka bem súalëu tójaka juka Señorta súaleka taáhuak .
52002004	Faith	Bueïtuk Dios jüneaka itom yeu púuhuak , íkäi tü nokta Diosta bétana huémta itom mámpo ä tóijnakë béchïbo ; entok júnëlite ä nooka , kaa kía yoremem jíba al‑leetua báreka , ál‑la huitti Diosta itom jíapsi jüneriamta .
46015057	Grace	Tëte Diosta baysauhue , yöhuamta itom ä maka béchïbo , itom Señor Jesucristota huam ámani .
54005005	Faith	Të jü tua jókoptula , áapola tahualame , huäri béja Diostat jíba boobitcha , entok Diostau jíta aahua , oraciompo aú nokaka , taahuari entok tukaarit naa búrujti .
43016024	Grace	Ketunem kaita áula in téhuampo , én tájti . Jítem aahua , enchim ä mabetnakë béchïbo , éntok huaka enchim al‑leäu yúmalatunakë béchïbo .
46007021	Recommendation	¿ Jachë nenkitake tekoka núnuhuak ? Katë jáchin eiya ; të empo jum em nenkihuakapo ára emo yeu huíkëtek , ake ä jaria .
65001019	Sin	Imëri emo näikimtehuamta johua , huaka bem takaahua ukulëu boojoriaka ; entokim Espíritu Santota kaa jípure .
48001006	Sin	Karane ä sualeka tahuala läuti enchim ä omoutekähui juka enchim núnukamta , tü eaka Cristota huämi , täbui evangeliota guojaa báreka .
58012014	Recommendation	Yánti éehuamtem jípure , entok huépülsi jíapsihuamta . Júnëlem sïmemmak kaate , bueïtuk íkäi kaa jípureme kaibu Diosta bínnake .
43021006	Description	Huanäi ínel ámeu jiahua : — Canoata báta bétanem jítërim jímma ; huanärem kúchum buíjnake . Huanärim áman am jímmaaka , kara yeu am huíkkey , yún kúchum bem játiakä béchïbo .
46007019	Recommendation	Jü circunsicion kayta bejre , entok jü kaa circunsidaruahuame júnne , ál‑la jü Diosta nésahui ëriahuame .
45012008	Recommendation	Jábe Diostau bíchaa am huériame éntok , eläposu Diostau am rúktianake ; hua jíta huiutíame , eläposu jábeta miknake ; jü jábe kóba yöpo huéeka jume huatem ara huériame , eläposu júkäi tékilta jonake ; jábeta jiokolëka ä aniame éntok , eläposu al‑leaka ä jonake .
44019002	Faith	Huanäi ínel ámeu jiahua : — ¿ Jachu jü Espíritu Santo enchimmeu kom yuúmak juka tü nokta Jesucrístota bétana huemta enchim súaleko ? Huanärim ínel ä yommiak : — Katchante júne ä jíkkaij‑latukai juka Espíritu Santota ayúkähui .
53003014	Recommendation	Huä jábe ä sáyhuaka páman kaa huée bárëtek , ímï enchimmeu jiöjtekä pámani , áachem suuhua , éntokem kaa áamak emo chátcha ; éläpo tiunake .
46015050	Sin	Tëne ikaï enchimmeu nooka hermanom : Jü huaakas entok jü ojbo karam ä mabetnake juka Diosta rey nesauri , jü nanasomtume kara áamak naïkiatu jü kaa nanasomtem tamaki .
43006027	Recommendation	Tekipanoäem , kaa hua buähuame lülütemta béchïbo , ál‑la hua buähuame jíbapo béchïbo ayunakeme . Jü Yoremta Üusi enchim ä máknake ; bueïtuk íkäi yeu púuhuak , jü Dios Átchay .
59004003	Sin	Jítem aahua , tem kaa ä mabeta , bueïtuk kaa tühuata béchïbem ä aahua , enchim áy emo al‑leetuahuäpo ä kima báreka .
49005020	Faith	Jíbem sïmeku ä baysauhue juka Dios Áchayta , itom Señor Jesucristota téhuampo .
48003006	Faith	Júnëli Abraham Diosta ä súalekä béchïbo , Diosta bétana lútüla jiapsihuamta mabet‑la .
66021023	Grace	Täata entok mechata ä machirianakëhui kaa áu bëye , buére jóäratahui , bueïtuk Diosta lóoria béchïbo bíttu . Jü Kabara éntok ä machiria .
45008009	Faith	Të eme katem nápat huakajpo jíapsa ; Diosta Espíritupem jíapsa . Jü Cristota Espíritu kaa at jípureme , Cristo kaa ä áttiak .
45011023	Faith	Inentaka bempo juka kaa ä súalhuamta tójaka anëteko , júchi bemelasi óguot am basiutuanake . Bueïtuk Dios úttiata jípure , júchi bemelasi óuguot am kechanakë béchïbo .
66014005	Description	Bem tempo éntok , kaita ara nókïchiria téihuak , bueïtuk katim chïcha maachim , Dios buére yörisi machi banko yäurata bíchäpo .
44024014	Faith	Tëne juka in boojoriau yeu buíjnake . Ínapo huaka in yóiyöhuam Dios béchïbo tekipanua , sïmeta juka Diosta nésauhui libropo jïojteta súaleka éntok jume profétam jïojteri nokäu júnne , jü bemela böta huëpámani , bempörim kaa tühuätíähui .
45013008	Recommendation	Katem jábeta huikiriaka tatahua ; nánanchem sïme emo nákeka ál‑la náu aane ; bueïtuk juka alë bénasi yoremta nákeme , juka leyta jïapo áman aane .
66016009	Sin	Huanäi sïmem úttesi jiokot machisi tájaka taahuak . Tërim kaa Diostau emo jíapsi kuaktiak , entokim kaa ä úttilek , ál‑lam jájjana áa bétana nookak , áapo úttiärata jípureme , íkäi chibuk jekamta béchïbo .
66021012	Description	Buére jóära Jerusalén chíkola éntok téta kóräita buëuruk mejikachik jípurey , doocem puertakamta . Puertampo éntok huëpul ángelesim jäbuekay , entok téhuam puertammet jïojteritukay ; ímëi jume dooce familiam Israelta üusim téhuam .
48003013	Grace	Cristo itom jínëuk jü noki béttesi leyta itot chúparituk júnne . Jü juëna nokta itot chúp éäuta , áapo itom ä úhuak ; bueïtuk ínel jïojteri : “ Júnnaasi noki ámet chúpila , sïme huame kútat jikat cháahuaka mëhuakame . ”
48001013	Sin	Bueïtukem béja ino bétana ä jíkkaij‑la , jáchin in ino nükähui huamei taahuarimmechï judíom ä sualë páman aneka . Kaa huéeläsi éaka jume Cristota sualhuäpo nau animne guojajaseka , ám lútia báreka eiyay .
66020002	Description	Huanäi juka dragónta buíssek , jü bakot binhua jakhuey huéeme , jüri beja jü diablo entok Satanás . Huanäi mil huásuktiapo ä súmmak .
44008009	Description	Senu yoreme áma aanei Símmon téaka , bannaataka juka móriata tekipánoaka huämi puéblopo , éntok juka génteta Samáriapo jometa baítáttähuakä , buere jita au täya tíaka .
50003010	Faith	Juka Cristota in täyanakeune huáatia , entok ä úttiära ä jíabitetuakamta in jípunakëhui , entok ínapo ket ä innë peiya juka Cristota kokosi aú sikäpo kaa jialeka at yeu sika bénasi , entok ä mukukäpone áa bénatu péiya ,
54005022	Recommendation	Katë kía jábeta läutipo yeu púaka áa béppa mámte . Jum Dios bejrimpo johuäpë kaa emo kíkkibacha ; ál‑la kaita juënaka emot ayunake .
56002003	Recommendation	Ínëli jume jamyóyölam , bem jiapsäpom yörisi machisi emo nünake , kaabetat kia nokaka , vino jïhuame kaa am yuïnake , tühuatam ára majtianake ;
46007038	Recommendation	Të ínëli jü ä kunatuame , tüisi aane . Të jü kaa ä kunatuame entok , chë tüisi aane .
59001022	Recommendation	Të huaka nokta huë pámanem ä jonake . Katem kía ä jíkkaij‑leromtu baanake , emesu emo bäitattähuaka .
43007001	Violence	Chúkula íkäi simsuko , Jesús Galiléa buiärapo naa huéiyey ; kaa Judea buiärapo naa huée báarey , bueïtuk jume judío yauchim ä mëbáreka éiyay .
46001030	Grace	Të áapörik béchïbo emëe Cristo Jesúspo aane , áapörik béchïbo jita täyahuamta Dios itom makka , Diostau bíchaate lútula jiapsihuäpo naïkiataka tahuala , entok santosi jiapsihuäpo , entok jinëuriata áa béchïbo jípureka .
43013005	Description	Huanäi buere puraatopo bäam yeu töaka ä disciipulom guók báksia táytek , éntok jume toallam ä huikosakäbey am huaachak .
44022004	Violence	Ínapo bannaataka huame tü nokta Jesucrístota bétana huemta súaleme guokjájasuk . Ánam súsuateboi júnne . Oóhuim éntok jaámuchim júnene peréesoteteboka am nuksisímei cárcelpo am jóa báreka .
43007043	Description	Huanäi jü génte katim nanabeu ée táytek , Jesústa bétana . Huanärim emo näikimtek .
60005002	Recommendation	Jume Diosta súaleka enchim násuk anemem suaya , am suaya kaa útteapo , enchim tü jíapsekä béchïbo ál‑la ; kaa huaka béjtuahuamta huáatiaka , ál‑lem kaitat boobichaka chíkti enchim jíapsimak ä yáanake .
46015056	Sin	Bejasu jü kaa türik johuame ïri jü muerteta ay kökosi yore joähui , entok jü úttiärapo kaa türik johuame , ïri jü ley .
59005004	Sin	Én éntok chaaye , hua tékil béjhua , huame tekipanualeerom enchim buíampo chúpukamta tóboktiakame kobari , am bäitattähuaka kaa enchim am béjtuakähui ; éntok hua jiokot ujbuanhuame etta tóboktiakame bétana huéeme hua Señor chë sïmem béppa nésahuemta nákapo huéchila .
60002001	Recommendation	Júnentukem sïme juëna éerita tójaka , éntok yore bäitattäihuamta , ara nókïchiata , jábetat jíta ínnëhuamta , éntok jájana jíaihuamta ,
46007039	Recommendation	Jü jamut kunakame súmataka jíapsa , ä kunahua ketune jiapsayo ; të ä kunahua mukuko búttiataka taahua , ára ä kunabareu kuna , të ál‑la Señorta sualemta kunanake .
55002018	Sin	Lútüriatam sékäna bícha tö sájaka , täbuiasi jiahua : “ Jänituk jume kókkolam béja jíabitesula . ” Inëlim jíaka , huatem Diosta súaleme huitti Diostat éehuamta kóm táb‑ria .
48005006	Faith	Bueïtuk jü Cristo Jesúspo kía hua circuncisión kaíta béj‑re , éntok kía hua kaa circuncisión júnne , ál‑la hua yore nákhuame súalhuamtat bétana huéeme .
58005009	Grace	Entok yúmalasi chúpemta mákhuaka , juka jíbapo béchïbo jínëuriata yáuhuak , sïmem ä nésahui jo báareme béchïbo .
46016001	Recommendation	Jü ofrenda Cristota súaleme béchïbo , emem ínëli ket ä yauhua , jachin Galasiapo jume Cristota sualhuäpo nau animmet in ä nésahuekä pámani .
49005022	Recommendation	Jume kunakame bem kunam bétukim jíapsinake , Señorta bétuk bem jiapsä bénasi .
43008012	Faith	Jesús éntok júchi géntetau nookak , ínel ámeu jíaka : — Ínapone jü ániata machiriame ; hua ino sáu huéeme kaibu kaa machiku hueramnake , ál‑la huaka machiriata áy jíapsihuamta jípunake .
65001017	Recommendation	Të eme , in nákëhui , áahuem huáate , hua noki bannaataka jume Señor Jesucristota apóstolim nokakäbehui ,
44017025	Grace	Kaa huame yorémem jita áa béchïbo yáanakeu huáatia , jita au bëye bénasi . Bueïtuk áapo ájäria jü jíapsihuamta yore mikame , jekata éntok sïmeta juka itom huáatiähui .
62005009	Faith	Juka yoremem joaka jüneriahuamtate mabeta , të Diosta joaka jüneriahuame chë yörisi maachi . Bueïtuk ïri ájaria jü Diosta jüneriateböhui ä üusi bétana .
45013014	Faith	Señor Jesucristotate súpetenake , entokte kaa juka huakajta itom huériu bárëu bícha jíba kannake .
58011030	Description	Dios éehuä béchïbo jume Jericó pueblopo sami kóräim huáttek , guoy búsan táapo kontiriähuaka .
44019011	Grace	Dios éntok , juka Pablota buéresi kaa jaibu johuamta jotúai .
43008034	Sin	Jesús éntok ínel am yómmiak : — Tua lútüriapone ínel enchimmeu jiahua , sïme huame kaa tühuata joame , kaa tühuata bétukim jíapsa .
62004011	Faith	Eme nákhuame , Diosta júnëli itom nákey , ítapote ket nanancha ito nakpo yúmala .
44002028	Grace	Empo nee téjhuak jachin ayuka in yu jíapsinakëhui , éntoke buéresi nee al‑leetuanake ínomak aneka .
54004013	Recommendation	In áman yepsäu tájti , jïojtetë nooka , entok kuttilasë ámeu nokaka am majtia .
47004008	Description	Sïmekutte jiokot aane , tëte kaa kom eiya , námuksite ito bítcha , tëte kaa amay ito huiike .
44002013	Description	Huate éntok , am junnériaka ínel jiahua : — Bempo kíalim naakolam .
66021018	Description	Jü kóräi éntok téta jaspepo yáaritukay ; jü buére jóära éntok oro áusülitukay ; vik‑rio kálakosi bénasi bélojkoakay .
66015006	Description	Tiöpo bétana éntok , guoy búsan ángelesim áma yeu sájjak , jume guoy búsan kökoam bem mámpo jípureka , lino totösalim bebelojkom súpeka , entok táupo huásala cíntom oropo yáarim jípureka .
45012014	Recommendation	Jume enchim jájjaseme , tühuatem áme béchïbo aahua , jü Señortahui ; katem béttesi ámet nooka .
66001015	Description	Ä guókim éntok , bronceta bélojkosi horno táijpo buásata bénaakay ; ä jíahui éntok , yún bäam tüisi kusisi kón huéchëpo benak nok jíahuiakay .
43017026	Grace	Éntokne em téhuam am täyatuala enchi jabétukähui , éntokne jíba am täyatebonake , bueïtuk jü em nee nákekau ámet am ayunakë béchïbo , ínapo éntok ámechi .
45008032	Grace	Juka ä Üusihua júne kaa ito béchïbo beutirek , ál‑la ito béchïbo ä tójjak ä mënä béchïbo . ¿ Jatchiakasu kaa áamak itom ä máknake jäni , juka sïmeta ä jipurëhui ?
65001018	Sin	huame ínel enchimmeu jíakammehui : “ Júnakoy taahuata yumäpo yore junnerianakeme yeu machinake , huam bem juëna éeri páman rejtinakeme . ”
45011018	Recommendation	Katë juka júya bat huémta mesëkiriam kaitapo bít báare ; bueïtuk empo emo buérialëtek , jüneäe émposu kaa juka nahuata jíapsita mákka , ál‑la áapo jü nahua enchi jíapsita mákka .
47001024	Faith	Katte úttiapo ito bétuk enchim an‑ïa Cristota sualhuäpo , ál‑late enchim aniabareka aane , bueïtuk Diostat ehuäpo kutti jäbueka ; enchim al‑lenakë béchïbo .
43011001	Description	Senu yoreme Láazaro ti téhuaka júnaköri kökorey , Betaniapo jometaka , María éntok Marta ä ákorohua pueblopo .
52004008	Sin	Júnentuk jábe júnne íkäi jíkkajaka ä omoutekame kaa yoremta nésahui omoute , ál‑la Diosta nésahui . Dios éntok itom ä mák‑la , juka Espíritu Santota .
62004002	Faith	Ímïrem át jüneenake Diosta Espíritu jípuremtachi : Jábe júne Jesucristota , Diosta , yorem takahuapo äbo ä yebij‑la tíame , huäri Diosta bétana huéiye .
65001008	Sin	Júnëlituk júnne , alëbénasi jume tettenkume bem takaahuamim násonte , Diosta yäuratam kaa yöre , entokim jume Diosta ángelisim buere úttiata jípureme bette nokpo bejre .
60003011	Recommendation	juënarata tójaka tühuata jonake ; yánti náu jíapsihuamta jariunake éntok ä boojorianake .
51001023	Faith	lútüriapo eme Dios éehuäpo át nahuaka jíba anëteko , juka evangeeliopo itom boobichäu jíkkajaka kaa emo rabiktiaka , huaka tühuata enchim béchïbo näikiata enchim boobichäu kaa tójaka . Ïri éntok sïme ániat téhuekata bétuk nokhuak . Ínapo Pablo íkäi ministerio tékilta béchïbone yáari .
43008059	Violence	Huanärim téttam nüka ä mamaasu báarey . Të Jesús am éusuriaka , tiöpopo yeu siika , áme násuk ámani .
49004024	Recommendation	Dios éehuäpem bemelak emo sánkotua , Diosta lútula éä pámani , Dios éehuäpo huépülsi emo nüyeka , lútüriata huë pámani .
66014012	Faith	¡ Ímï bíttunake , jü Diosta pueblo yánti bem jíapsinakëhui , huame Diosta nésauri joame , entok Jesústa kaa koptíame !
44013030	Description	Të Dios kókkolam násuk ä jíabitetuak .
43010011	Description	Ínapone jü tü kab‑yeero . Huä tü kab‑yeero ä jíapsi nénkinake ä kabaram béchïbo .
49003002	Grace	Jibatua eme béja ä jíkkaijsula , jáchin juka Diosta áma nee yeu púalatukähui , enchim béchïbo in mák‑ri .
56003010	Recommendation	Jü yoreme emo näikimtehuamta joamta , séjtuli entok guosa kuttílasi áu noksuka , pakunë yä tahuaria .
43010019	Description	Kaa nanabeu éaka , júchim náu nok nássua táytek , jume judío yäuchim , ïri nokta béchïbo .
43003033	Faith	Huä ä nokihua súaleme , ïri juka Diosta noki lútüria tíiya .
61003014	Recommendation	Huäri béchïbo , eme nákhuame , íkäi boobichaka tuem chíkti enchim jíapsimak át tekipanua kaita juënarata enchimmet téunä béchïbo , éntok áapörik bétana kaita nokta béttesi machik enchimmet ä jíkkaijnakë béchïbo , yánti jíapsaka .
53003001	Faith	Én éntok , hermaanom , Diostahuem oraciompo itom nok‑ria , juka Señorta noki huitti huéenakë béchïbo , entok ä yörinä béchïbo , enchim násuk ä sikä bénasi ,
47004014	Faith	Jüneaka juka Señor Jesústa jiabitetuakame , itom ket Jesustamak jiabitetuanake , entok itom áamak yeu jäbuanake enchimmaki .
59005014	Recommendation	Senu enchim násuk kökorëtek , jume igleesiapo yoiyöturim náu núnunake ; éntokim Diostau ä buanianake , aceiteta át tekaka , Señorta téhuampo .
44007023	Description	’ Béja cuarenta huásuktiriam yúmariaka jü Moisés jume áamak huérim bitbábarek , jume Israelta üúsim . Imi tajti
44023027	Violence	Éntokne enchi jünéetua jume judíom íkäi yoremta pereesotelatukaïhui , éntok bem ä më báareïhui . Të ínapo jüneaka ä romáanotukähui , sontarómmakne ä jínëuk .
44019029	Description	Júnëli buéresi naa muksi siika jum pueblopo . Juka Gáyo ti téhuakamta buíssek éntok Aristárkota , guoi oóhuim Macedóniapo joomem Pablótamak rejtéïhuim . Huanärim am huíksakaka am nuksájjak áman kari bem nau yayájäu bícha .
44003014	Sin	Huaka tü yóremta éntok lútüriata joamta búttia nésau éäkasem huaka juëna yóremta yore súalata búttiatebok .
44015009	Faith	Dios kaábeta yeu púaka sïmem nánancha itom eria . Bempörim jíapsi ket tü yáuhuak Jesucrístota bem súalekä béchïbo .
46011028	Recommendation	Huäri béchïbo , hueepulakam emo binnake Señortau bícha tüisi jiapsihuäpo , huanäi jume panim ára buäye entok kopata ára jëye .
46015058	Faith	Ínëli bejja , emo nakhuapo in hermanom , kuttem jäbueka kaa kom eiya , éntokem kaa japteka Señorta tekilpo yötusaka , tüisi jüniaka jü Señorta tekkil johuame kaa kia bejja .
46004016	Recommendation	Én entokne enchimmeu ujbuanna , in ino nüyë bénasem emo nüye .
46001021	Faith	Bueïtuk Diosta bétana jita täyahuamta , jume ániat jíapsame bem jita täyapom katim Diosta tatäyak , Dios ä tutürek ä súaleme jinëu béchïbo juka Diosta noki nokhuäpo rokuapo jipuhuamta huam am jínëu báreka .
60003001	Recommendation	Júnëli kétchi eme jáamuchim kukunakame , enchim kunam bétukem emo jípure , huame tü nokta kaa súaleme kobatunakë béchïbo kaa nokiayi , të tülisi bem jubim emo nüyëubeyi ,
47005020	Recommendation	Inëlite Cristota téhuampo nesauta joaka naa rejte , bueïtuk Dios jume huatemmeu ujbuaname bénasi ito huämi , enchimmeute ujbuanna Cristota téhuampo : Diostamakem emo tüte .
44002024	Description	Të Dios júchi ä jíabitetuak , hua kókkohuamta útteara bétana áma ä yorétuaka , bueïtuk hua kókkohuame kara jíba ä útteara bétuk ä jípurei .
59002007	Sin	¿ Jachu kaa bempo am junneria béj‑reka nooka , jume tü téhuam Diosta enchimmet yuktiarim ?
54003003	Description	Kaa vino jijïriotunake ; náu nássuahuamta kaa türinake ; ékbua tómita kaa ukulnake ; kaa béttek jíapseka sïmemmak türinake ; kaa áapolaytu báanake , jíta ä huáatiäpo .
43004014	Grace	të hua bäam in ä miknakeu jëkame , kaibu júchi bäi muknake , ál‑la huame bäam in ä miknakeu , ä jíapsipom tápunika búitinake , ä yü jíapsinakë béchïbo .
62002005	Faith	Jü ä noki ëriame íachiri Diosta yore nákehui tua lútüriapo yúmalasi at ayka . Ïari béchïbote jüneiya Áamak itom anëhui .
66016013	Description	Huanäine jü dragónta tem bétana entok jü animal máusi machita tem bétana entok jü profeeta ara nókïchi tem bétana baij espíritu chïcha machim bátächim bénamne yeu kateme bítchak .
59002008	Recommendation	Eme lútüriapo huaka tua leyta huë páman anëtek , huaka Diosta jíä bénasi : “ Emobeu jëla anemtë em emo ériä bénasi ä náknake ” ; huanärem tüisi ä johua .
47004005	Faith	Bueïtukte kaa itapo ito nokriabareka nooka , ál‑la Jesucristota Señorpo , itapote entok enchimmeu tekipanuareom bénasi , Jesústa itom nakë béchïbo .
46015033	Recommendation	Katem ä öbia ; jü juenasi nau nokhuame , juka tüisi jiapsibahuamta nanasonte .
58013020	Grace	Jü yanti éehuäpo Dios kókkolam násuk ä jíabitetuak , juka itom Señor Jesucristota . Ïri jü kabarammeu buére pastor , entok ä ójboyi jü noki náu tütehuak , jíbapo béchïbo .
50001027	Recommendation	Juka Cristota evangelio jíä páman jíbem jiapsi báreka éiya . Júnëline kía enchim áman bíchak júnne , entok kía mékka enchimmeu aneka júnne , nokta mabetak júnene enchim jüneria báare , enchim óusi éähui , entok nanabeu enchim éähui , sïme nánancha éaka hua Dios éehuäpo , noki yore jínëuhuamta bétana enchim tekipanuähui .
46006014	Grace	Dios entok , juka Señorta toboktiakame , itom ket toboktianake ä úttiärayi .
55001006	Recommendation	Kíalïkune ínel emou jiahua : Áuhuë ä jáyaktitua , juka Diosta bétana em mabet‑ri , júnaköri nee emo béppa mamteko .
60004006	Grace	Bueïtuk íäri béchïbo két jü tü nooki Diosta bétana huéeme nokhuak jume kókkolammehui , nokta ámet chúpatunakë béchïbo takahuapo aneka bem yáari béchïbo , të jíba espíritupo am jíapsinakë béchïbo Diosta jiapsä bénasi .
46007023	Recommendation	Bejhuapëm jinnuri , katem júchi yorememmeu emo nenkaka am teko bare .
46010010	Recommendation	Entok katem Diosta bej‑reka nokbare , bempörim násuk huatem Diosta bej‑reka nokakä bénasi , huanäi jü sússuahuamta tekiakame am sühuak .
47002017	Faith	Bueïtukte kaa jume juebenam benna jume tomi yöhuäpo Diosta noki tekipanuame , katte huatem bénasi ä kujaktia , ál‑late Diosta bétana jíapsipo kayta esolataka ; Diosta bíchäpote Cristota bétana nooka .
45015001	Recommendation	Ítapo Diostat ehuäpo chë üutiakame jume chë kaa üúttiakame aniaka am huériunake ; katte juka itom türëhui entok juka itom áy al‑leähui jíba jonake .
50002024	Faith	Entokne két Señortat éiya , läuti áman enchimmeu ino huée máchileka .
66007001	Description	Íkäi simsuk éntokne naiki ángelesim jäbuekame bítchak , ánia buíapo naiki kätana bëkatana . Júmëi béja jekata kétchalatukay , jákun bícha júnne , kaa jek ïaaka , buíata béppa , bahueta béppa , entok kía jíta júyata béppa júnne .
60004003	Sin	Büru táapem béja jume tua Diosta kaa súaleme al‑leetua béchïbo jíta yáasuk , kaa tíurata joaka , kaa huéeläpo juka huakajta bétana huémta ukuleka , nanaakoka , kaa tíura pájkota huëpo rejteka , yü tütti naakoramtaka , huame diosim kaa yöri mátchim yöreka .
66011005	Violence	Jábeta kökosi am yáa báareyo , táji bem tempo yeu sisime , jume am béj‑reka kateme táa báreka . Jábe júnne kökosi am yáa báreka éäteko , alë bénasi mukpo yúmala .
44023005	Recommendation	Pablo éntok , júchi ínel ámeu jiahua : — Eme ínomak huéerim , ínapo kaa jüneiyai tiöpo buéresi ä nésauhuëhui . Ínapo júneätek kaa ínel au jiaü eiyei , bueïtuk jum Diosta noki jïojteripo ínel jiahua : “ Kátë hua yäura em puéblopo nésauhuemta bétana béttek nooka . ”
66022015	Sin	Të jume chüum päkum tahuanake ; alë bénasi jume móriäram , jume kaa emo jubeka nau jíapsame , jume yore súame , jüme ídolom yöreme , entok sïme juka ara nókïchiata türeme entok ä joame .
66002014	Sin	Huatekne enchi béj‑reka huémta jípure : bueïtukim émomak áma aane , jume Balaamta majtiari kee tójame . Huäri Balacta majtiay , jáchin jume israelita usiarim am jioptuanakë béchïbo , juka ídolommeu bícha näikiata am buänakëhui , entok kaa emo jubeka náu totöhuamta .
53001003	Faith	Jíbate Diosta baisaupo yúmala , enchim béchïbo , hermaanom , Diosta éä pámani , juka Diosta enchim súalë béchïbo enchimmet ä yötu tíaka , entok jü yore nákhuame huatem béchïbo enchimmet juebénasime .
46012002	Sin	Jüneaem júnakoï ketune kaa Diosta enchim sauleyo , sekäna bíchem huehueriahuay , jume ídolo muurommehui .
49005025	Recommendation	Kunahuarim enchim jubimem nákke , Cristota ä Cristota sualhuäpo nau anim igleesia nákë bénasi . Entok ä jíapsihua áa béchïbo tójjak ,
45012017	Recommendation	Katem juka juënasi ayukamta jü kaa tühuay béjtua ; juka türik jíbem jo báreka éiya , sïme yoremem bíchäpo .
60005006	Recommendation	Júnentukem Dios útteakamta mámam bétuk emo jípure , áapörik enchim tóbnoktianakë béchïbo taahuata yúmako .
44014017	Grace	Të jíba tühuata ámeu joaka am téttejhuai am jüneenakë béchïbo áapörik jábétukähui . Áapo juka yúkuta itou bibittua , éntok áapörik béchïbo hua echi chúchupe . Huaka itom buänakeu itom mímika , éntok sïmeta ai itom al‑lénakëhui .
54003011	Recommendation	Jume jáamuchim kétchi , lútulam emo nünake , kaa jabetat jajaana nokaka , yúmalasi suamsi sïmekuu .
66002021	Sin	Tëne béja taahuarim ä máksula , Diostau bíchaa ä jíapsi kuaktianakë béchïbo . Të kaa áu jíapsi kuaktia báare ; kaa emo jubeka náu totöhuamta jíba boojoria báare .
44012020	Description	Jü Herodes huame géntem puerto Tiropo jomemmeu tüisi oómtei , éntok puerto Sidonpo jomémmehui . Huanäi bempo juka buähuamta reyta buíapo bem mabétä béchïbo au sájjak áamak ettejhua báreka . Huanärim Blástotamak emo nok tütek , hua rey Heródestau nésauhuemtahui , éntokim al‑léaka jiapsirókaka au noókak .
43008049	Sin	Jesús éntok ínel am yómmiak : — Ínapo kaa lemooniota jípure . Ál‑lane in Átchay jikau chátcha ; eme éntok kía kaitapo nee bítcha .
43006018	Description	Jü bahue éntok áu jikau tóboktiay , jü jeka úttea huémtayi .
45008018	Faith	Senu huémtane két áma bítcha : sïme ímï én itom jiokot anëhui kia kaita juka itom jípunakëhui , karate áu ä cháiya , juka lóoriata Diosta itom máknakëhui .
62002012	Grace	Eme in usiälam , enchimmeune jïojte , bueïtuk béjem jiokorisuak enchim kaa tü yáarimmechi , Jesucristota béchïbo
55001009	Grace	Dios huépul éehuamta itom jípu ïaaka itom jínëuk entok santosi itom núnnuk , kaa itom ara jíta joä béchïbo , ál‑la ínel ä yuktialä béchïbo , bueïtuk yore jiokolihuamta itom mákkak , Cristo Jesústa huämi , bannaataka kee jee ániata ayukäpo naateka .
43019006	Violence	Huanäi huame Sacerdotem chë nésahueme éntok áma alguacilim ä bíchaka , söti tëka , ínel jiahua : — ¡ Kúrusichë ä popona ! ¡ Kúrusichë ä popona ! Pilaato éntok ínel ámeu jiahua : — Emem ä huériaka kúrusit ä popona , bueïtuk ínapo kaita kúlpata át téuhua .
60001010	Grace	Jume profetam hua Diosta tü eäu enchim bétana näikiarita bétana nokakame , ä jüneriaka tüisim át suaka nátemajek ï yore jínëuhuamta bétana ,
63001007	Sin	Juebenaka yore bäi táttähuame ániat yeu sákala , juka Jesucristota , Diosta Üusi , kaa yorem takahuaka ím buíapo ä yebij‑la tíame . Júkäi nokame , jüri ájäria jü yore bäitáttähuame , jü anticristo .
44024005	Sin	Ï yoreme imi yeu tóijhuakame jita juëna kökoata bénasi maachi , kaa tü yóreme . Sïme ániat jume judíom násuk nau omtíhuamta huéetua , éntok jume nazarénom téammeu yäut .
54003016	Grace	Kaita éntok ájäria kaa ínel éehuay júnne , sïmek béppa huéiye , jü lútüria Dios huáatihuame : Dios yóremtaka áu bíttebok , Espíritu Santopo tua lútüriapo tahuala , ángelesim ä bítchak . Kaa judíommeu áa bétana nokhuak , ániat jíapsame ä súsualek , entok jikat téhueka lóoriapo mabethuak .
66016021	Violence	Huanäi téhueka bétana yóremrata béppa tejam tüisi buereka kóm huáttek , cuarenta kilota béppa bétteka . Huanäi jü yóremra Diosta bétana jájana nookak , ïri kaa tühua téjam bétana ámeu sikamta béchïbo , bueïtukim úttesi jiokot yáahuak .
61003013	Faith	Të ítapo ä boobitcha áapörik júnen jíakä béchïbo bemela téhuekata , bemela buíata , huam tühuata jonäpo .
66006014	Description	Huanäi jü téhueka kaitatuk , jiösiata buekak náu bïtiahuaka bénasi . Entok sïme káuhuim , entok bahuepo káhuim yeu jokame , sékänam jotek .
58010010	Grace	Jum ínëli éehuäpote Diostamak huitti jiapsihuäpo yáari , juka Jesucristota takaahua Diostau bíchaa ä näikiahuaka pámani , séjtuli entok jíbapo béchïbo yáahuakamta .
52001002	Faith	Jíbate Diostau enchim buania , ä baisahueka , chíkti itom Diostau buanä bélëki enchimmeu huáateka ,
66006004	Violence	Huanäi júchi senu kábay áma yeu siika , kutkosi síkirika . Huä át kátekame éntok , úttiärata mákhuak , juka yánti jíapsihuamta buíapo ayukamta ä tejalnakë béchïbo , entok emo am súanakë béchïbo . Huanäi bueürum ejparam mákhuak .
54006001	Recommendation	Jume ä teko bétuk úttiapo tékipanuatuahuame , bem tekom yöreka tüisi am bítpo yúmala , bueïtuk jume Diosta téhuam entok ä nokihua kaa juënasi ámet noknä béchïbo .
51003009	Recommendation	Katem emo baïtattähua ; bueïtukem juka bannaataka jáchin enchim jiapsäuhuem béja tóij‑la .
66002020	Sin	Tëne enchi béj‑remta huatek jípure : Jüri jámut Jezabel aú profetä tíame ä éäpo áman am majtia , të ä majtiabeyi am bäi táttähua , jume in nésauta joame , am náyote kaa emo jubeka nau am tö ïaaka , entok juka ídolommeu bícha näikiata am buätuaka .
48003008	Grace	Juka chúkula bát bícha hueenake bétana jü jïojteri ínel nooka , huame kaa judíom ä tü tátabnakëhui bem ä súalekä béchïbo , juka Abrahamta téjhuak , juka chúkula huenakemta bétana ínel jíaka : “ Emo béchïbom tühuata jájamnake huame sïme ániat jíapsame . ”
58012005	Recommendation	¿ Jachem ä kóptiasula béjja , juka kutti nokta ? Bueïtuk enchim üusekam ténasi enchimmeu nooka , ínel jíaka : In üusi , katë kia kaitäpo ä bít báare , juka Señorta kuttílasi enchi majtiayo , éntoke kaa kóm ée báare , kutti nokta emou ä nokayo .
58013017	Recommendation	Jume enchim pajtorim nésauritem johua , éntokem áme bétuk emo nüye ; bueïtuk bempom jáchin enchim jiapsäu suaya , entokim Diosta bíchäpo yeu jäbuana , enchim béchïbo . Inëlim al‑leaka ä jonake , kaitat jáchin éaka . Bueïtuk kaa ä ínëlituk éntok , enchim béchïbo júne kaa türinake .
44013019	Description	éntok guoi busan naciónim tejálek Canaán buíaräpo anéïhuim , juka buíata itom yóyöhuam mak báreka .
54006003	Faith	Inentaka jábe täbuiasi jíta majtiätek , entok itom Señor Jesucristota noki tülisi huémta kaa ä jíä páman ä huériäteko , Diosta yore majtiähui entok Dios huáatihuä páman júne kaa aneme ,
63001010	Recommendation	Jábe íkäi doctrinata kaa huériaka enchimmeu yepsako , katem enchim jóapo ä mamabeta , éntok katem ínel au jiahua : “ Al‑leake yepsa . ”
47001005	Grace	Bueïtuk jachin jü Cristota béchïbo jiokot anhuame yún itot ä ayuka bénasi , anëli kétchi jü Cristota itom jiapsi yechähui juebenna .
65001011	Sin	¡ Jiokochi áme béchïbotunake ! Jume Caínta böo nukame ; entokim tómipo emo nénkak , Balaamta böt jiobekäpo ; entokim kókkok , Coréta huatem bej‑reka áu tóboktiakäpo .
65001010	Sin	Të ímëri juenasi bette noktam nooka , sïmeta kaa bem täyähui bétana ; entok juka bem täyaka jiapsabet entokim emo násonte , jume animalim kaa susuakame bénasi .
58011007	Faith	Noéta Diostat éä béchïbo , Áapo ä téjhuak , juka huéenakemta ketune kee jee bíttuyo . Diosta mauj yöreka ä jotáytek , juka arcata , ä familiahua áma emo jínëunakë béchïbo . Íkäi Dios éehuamta jípureka ániat jíapsame bette nokta ámet chúpatebok , entok lútula jíapsihuamta herenciapo mabetak . Ïri éntok Dios éehuamta bétana huéiye .
58009006	Description	Ínëli béja huéchiasi áma óresuka , jum tabernáculo huépul kätana ä näikimteripo , jume sacerdotem élaka áma kíkkimu , juka altarpo tékilta yáa báreka .
44007051	Sin	’ Të emëe — ti ámeu jiahua jü Esteban — jíbem ínel kaa Diosta noki jíkkaij báare , huame Diosta kaa täyame bénasi , éntokem áme bénasi jíapsa . Jíbem enchim yoiyöhuam bénasi mamachi .
54001009	Sin	Bueïtukte jüneiya , jükä leyta tü yóremta béchïbo kaa yáaritukähui , të ál‑la ímëi béchïbo : jume bem íä páman jíba am báareme , jume kaa nésauta jo báareme , jume jujjuëna kaa tühuata jo báareme , jume Diosta kaa yöreme entok Diosta bétana ayukamta kaa yöreme , jume bem áchayhuarim entok áyehuarim sússuame , jume yore sússuame ,
46005009	Recommendation	Enchimmeune jiöjtesula , katem ámemak emo türe , jume kaa emo jubeka nau jiapsammaki .
48001015	Grace	Të Dios ínel nee yeu púuhuak in áiye tómpo naateka , éntok hua ä tü éeri béchïbo nee núnukame . Huanäi , áapörik ínel ä huatia béchïbo ,
45007015	Description	Bueïtuk jü in joähui , kanne át jüneiya . Juka in jo bárëune kaa johua . Juka in kujteriäu , júkäisune johua .
61003018	Faith	Al‑lem yötu jum tühuapo éntok itom Señor Jesucristota , itom jínëukamta , täyahuäpo . Áapörik béchïbo sïme ujyoria näikiatunake , ëni éntok jíba béchïbo . Júnentunake .
46004010	Description	Cristota itom nakë béchïbo , itapo katte susuaka bithua , eme entok Cristota sualhuäpo susuak ; ítapote úttia lütila , eme entok üúttiak , ëme yörihuakem bithua , itapo entok kaa bibitpeehua .
60005009	Faith	Huákärem béj‑reka óusi jápte , jíba bénasi Diosta súaleka , jüneaka jukai júnëli huémta huame huate enchim hermanom sïme ániat anemmeu ayukähui .
51003022	Recommendation	Eme sáyhuame , ímï buíapo enchim tekomem sïmeku nésauta joria , të kaa yoremta al‑leetua béchïbo enchim am bíchay jíbba , ál‑la chíkti enchim jíapsimaki , Diosta yöreka .
66017012	Description	’ Jume guoj mamni ahuam em bíchakähui , guoj mamni reyimme . Ketunem kee ä mabeta , reytaka bem nésaunakepo . Të senu horapom yäurata mabetnake , reyim bénasi , jü animal máusi machitamaki .
46002012	Grace	Ítapo entokte kaa juka ániat espírituta mabet‑la , ál‑la juka Espíritu Diosta bétana huemta , bueïtuk juka Diosta itom makakau jüneria béchïbo .
59005001	Recommendation	¡ Nechem jíkkaja , eme riikom ! Buanäem , éntokem buan chaaye , jü jiokot éehuame enchimmeu yúmanekemta béchïbo .
66002010	Recommendation	Katë májhue , juka jíta emou huéenakepo . Ímïri jü diablo cárcelpo huatem jóatebonake , enchim jiöbila béchïbo . Huanärem guoj mamni táapo jiokot annake . Em mukëpo tájtë huitti éaka jíapsa . Huanäine ínapo enchi ä máknake , juka coronata jíba béchïbo jíapsihuamta .
54006011	Recommendation	Të empo yoreme , Diosta yöreme , íkäi sïmete tö búite . Lútula éehuamta jíbe huéria , Dios huáateka , at eäka , yore nákeka , yánti jíapseka jíta boobichaka , entok kaa béttek jíapseka .
59005005	Sin	Kíalem jájana jíapsaka , emo al‑leetua ímï buíapo , entok enchim éä páman jiapsak . Jíapsipem emo áuhuiriak , huakasim áuhuiriahuä bénasi . Én éntok béja yuuma , huakasim súanähui .
66004004	Description	Jum banko rey nésaupo chíkola , veinticuatro banko rey nésaurim jokay . Veinticuatro yoiyöturim áma jokamene bítchak , totösalik sánkokame , coroonam oropo yáarim kóbat jípureka .
66018007	Description	Ahuä buérialekä béchïbo , entok tüisi al‑leesuka ä jiapsakä béchïbo , chë júnem kökosi a éetua éntokem ä buantua ; bueïtuk ä jíapsipo ínel jiahua : “ Ínapone reinata bénasi káttek , entokne kaa jokoptula , entokne kaibu buanhuamta bínnake . ”
60003007	Recommendation	Eme jujubekame , két áma huamsu , ámemakem aane suamsi emo nüyeka , jüneaka juka jámutta chë kaa útteakamta jíapsekähui , éntok enchim beu juka tühuauta ay jíapsihuamta am átteakähi , Diostau bíchaa enchim buanäu jíkkaijtunakë béchïbo .
54002012	Recommendation	Bueïtuk jámuttane kaa huatem majtia ïaa , entok kaa yoremtat béppatu báanake ; ál‑la kaa jíaleka áma annake .
46001009	Faith	Dios ä bárëpo kaa amáu notte , áapörik huamem nunuri ä üusi Jesucristo itom Señortamak enchim jíapsinakë béchïbo .
48005013	Recommendation	Bueïtuk eme , in hermaanom , kaabeta bétukem emo jípü ïaahuaka núnuri . Kía jíbem huaka búttiarita enchimmeu yáari kaa hua juënaraata enchim jonákë béchïbo ä jípure ; ál‑lem nánancha emo nésauta joria emo nákeka .
59002012	Recommendation	Inëlem nooka , éntok ínëlem aane , íkäi jüneriaka : hua ley itom búttiakamta jïapo ámani itot chúpanake .
46012005	Faith	Entok juebena ministerio tekkil ayuk , të jü Señor áapo jíbba .
45009005	Description	Jume bat kateme Abrahampo naateka bem huahuajim ; júmëi éntok , juka bem ójbotam huéria . Jü Cristo júmü áman ímï yepsak . Huanäi Áapo Diostaka sïmeta béppa nésahue , sïme huásu‑huásuktiata yörihuaka jípuhua . Júneltunake .
47001006	Description	Të , itapo jiokot ito bichätek , jiapsi joahuakate jinëuna ; entok itapo Áapörik bétana jiapsi joahuätek , jinëuriata entok jiapsi jotehuamta enchim jipunakë béchïbo , ïri jiokot anhuame imï yeu huéiye ïri jíba ajäria jü jiokot anhuaka itou ket hueme .
47001021	Faith	Áapo juka huitti ehuamta itom makka Cristotamaki , entok juka Diosta bétana tékilta yáa ïahuaka yeu puahuamta .
44010015	Recommendation	Huanäi júchi ínel au jíamta jíkkajak : — Juka Diosta tütekahui katë jaiti máchï tíiya .
66018009	Sin	Jume reyim ániat aneme áamak totösulame entok al‑leaka áamak jiapsilame buannakemme ; entokim jíapsipo kökosi ä sirok‑rianake , juka buichiata bíchaka ä táahuayo .
43014023	Faith	Huanäi Jesús ínel ä yómmiak : — Huä nee nákeme in noki yörinake ; éntok hua in Áchay ä náknake . Huanäite áu yájaka áamak jóatenake .
62004010	Grace	Ímï huam örek jü yore nákhuame : kaa itom Diosta nakekä bëchïbo , ál‑la Ápörik itom nákekä béchïbo , huanäi ä Üusihua äbo bíttuak , itom Dios bejrita ä béjtua ïaaka .
62001007	Faith	Të ítapo machiku rejtetek , Áapörik , machiku aane bénasi , jíbate huépülsi náu ito jípunake , huanäi ä Üusihua Jesucristota ójbo itom baksianake , sïme itom Dios bejrimmechi .
48004007	Grace	Júnëli enë kaa hua jóapo sáyhuame , ál‑lë usiari ; enë ä üusitaka , Diosta bétanë huaka nokta náu chúpari attiapo mabetnake , Cristota huämi .
58001008	Faith	Entok ä Üusi bétana ínel jiahua : Dios yörisi machi bankopo káteka , jíbapo béchïbo nésahue , entok jü kuta em réytaka áy nésahueu huitti lútula huéeka bíttu .
43010033	Sin	Jume judíom éntok ínel ä yómmiak : — Huä tü tékilta béchïbote kaa enchi mamaasu báare , ál‑la Diosta béj‑reka em nokakä béchïbo ; bueïtuk empo yóremtaka júnne , Diosta bénasi emo johua .
66014011	Description	Jü jiokot bem anëu buiichia éntok , jíba yü huásu‑huásuktiapo jikau huéiye . Entokim kaa jimyoore , taahuapo entok tukaapo júnne , jume animal máusi machita entok juka alë bénak yáarita úttileme , entok jábe júnne juka ä téhuam marka mabetakame .
47004001	Faith	Ïaribéchïbo itapo íkäi ministeriota jipureka , nak jiokolihuamta mabet‑lataka katte kom eiya .
58013006	Faith	Inëlite huitti éaka ara ínel jiahua : Jü Señor ara nee ania ; kaibune máujnake , juka yoremta jíta inou yáanakey júnne .
45014003	Recommendation	Jü huakajta buäyeme , kara ä ée béj‑reka ä bítcha , juka kaa ä buäyemta . Jü kä buäyeme júnne , kara jáchin éaka ä bítcha , juka ä buäyemta , bueïtuk jü Dios áapo két ä mabetla .
45015005	Grace	Të jü Dios juka kaa huanti jíapsihuamta áttiakame entok juka buanhuamta yore úuhuaame enchim násuk kéchä ayutuanake , juka huépülsi náu éehuamta Cristo Jesústa ä huáatiäpo bénasi .
58007027	Description	Juka jiokot éehuamta kaa chíkti táapo jipurey , jume huate sumo sacerdotem bénasi . Ímëri bát juka Diostau bíchaa näikiatam jojoa , bem kaa tü yáarim béchïbo , chúkula éntok jume pueblota yáarim béchïbo . Íkäri Jesús séjtul jíba ä yáuhuak jíbapo béchïbo , Diostau bíchaa näikiapo áu tójaka .
62003017	Sin	Jü imï ániat jíta jípureme huaka ä hermaano jiokot éamta jüneriaka júne ä jíapsihua áu bícha námakasi joätek , ¿ jáchisu júntuk Diosta áu nákë tíanake ?
47005008	Faith	Tëte át eiya , itom takahua tösaka péaka , Señortamak an béchïbo
60002011	Recommendation	Eme nákhuame , enchimmeune nooka sékäna enchim jomemtukä bénasi , éntok enchim boojoä bénasi , huaka juëna éerita enchim tóijnakë béchïbo , huaka tü jíapsita béj‑reka huémta ,
60002017	Recommendation	Sïmemem yöre . Hermanomem nákke . Diojtem májhue . Reytem yöre .
44007025	Description	Bueïtuk áapo jume áamak huérim Israelpo joomem jünéemáchilei juka Diosta jum mampo bem jípuhuä bétana am jínëunakëhui áapörik béchïbo . Të bempo kaa at jüneaka taáhuak .
50003002	Violence	Jume chüum bénasi emo nüyeme bétanem emo suaya . Ímëi ájäria , jume juënak joaka tekipanuame , entok jume úttiapo bicho bea punta chuktiatebome .
56001016	Sin	Diostam emo täya tíiya , të hua bem jita jóäubeyim ä omoute . Kujti machirata jipureka , Diosta bej‑rekam jíapsa , jita türik júne kara joaka .
45010002	Faith	Ínapone júneiya , tüisi Diosta nesahui bemporim jo peähui huatem béppa ; të kaa huitti ä täyahuä pámani .
47001004	Grace	Ïri áapo jiokot anhuäpo itom jiapsi yechame , bueïtuk ínëli kétchi itapo huatemte ára jiapsi yechanake jachin jiokot bem anëpo júnne jum itom jiapsi yechahuaka pámani , Diosta itom jiapsi yechakä bénasi .
55002015	Recommendation	Sïmete tülisi yáaka , Diostau emo yeu ketcha , tekipanualero ténasi , kaita tihueka , Diosta noki lútula ä huëpo áman ä nooka .
53002004	Description	Huäri sïme jü Diosta bétana huémta béj‑reka áu tóboktia , entok áy ä yörihuäu béj‑re . Diosta tiöpopo júne két yejteka , áu Dios tíanake .
49006004	Recommendation	Eme áchayhuarim , katem enchim üusim omtitua , ál‑lem tülisi am yöturia , kuttílasi ámeu nokaka , Señorta nésaupo .
45008037	Grace	Júnëli itou ä huéy júnne , jíbate yölataka áma yeu kannake , hua itom nákeka ito béchïbo mukukamta huam ámani .
44026014	Violence	Huanäite sïme buíapo huáttek . Ínapo éntok , senuk téhueka bétana inou nokamta jíkkajak tua in nokpo , hebreo nokpo , ínel jíamta : “ Empo Saulo , ¿ jatchíake nee guokjájase ? Empöisë kökosi emo johua , juka buesta sísïguok buahuita témmü bénasi . ”
66002009	Sin	Ínapone em yáari täya , entok jiokot em bíthuähui , entok em poobëra . Të empo rikoë . Entokne am täya , jume bettek emo bétana nokaka emo judíom tíame . Të kaa júnëli , ál‑lam Satanásta sinagoogam .
46013006	Faith	Jum lutüriata kaa johuäpo kaa al‑leiya , lutüriata johuäpo , ál‑la al‑lenake .
59001021	Recommendation	Huäri béchïbo , juka jaiti máchiraatem omoutenake , éntok huaka kaa huéeläpo juënaraata kétchi . Huaka nokta enchimmet ethuakamta , yánti jíapsekem ä mabetnake . Ïri ara jíapsita enchim jínëuria .
46003006	Grace	Ínapone eechak , Apolos entok ä bäatuak ; të Dios ä siútuaka ä yötutuak .
66014008	Sin	Täbui ángel áa sáu siika , ínel jíaka : — ¡ Béja huétchek ! ¡ Béja huétchek , jü buére jóära Babilonia , bueïtuk jü vino kaa emo jubeka náu totöhuame , sïme jume naciónim ä jïtualä béchïbo !
43015014	Recommendation	Eme ámëria jume in amigom , huaka in enchim át sáhuëu joäteko .
62005021	Recommendation	In usiälam , emoem suaya ; katem ámeu mujmujte , jume yorem yáarimmehui . Júnentunake .
55003006	Sin	Bueïtuk ímëi ínel jóahuammet kimuka , am núk sásaka , jume ili jáamuchim , pereesom bénasi , kaa türik ámet áusülik . Jü kaa tühua kaa huéeläpo ámet ayuka am huíiksime .
49004015	Faith	Tëte juka lútüriata jíba boojorianake , yore nákhuamtamak ä huériaka . Sïmekuute yötunake , huäri kóbatau chäkari ; ïri Áapo Cristo .
49004003	Faith	Juka enchim tülisi náu anëhuem jíba boojoria , juka yánti náu jíapsihuamta jípureka . Jü Espíritu Santo Áapo enchim anianake .
44009005	Description	Huanäi Saulo nátemajek : — ¿ Jábesaë empo , Señor ? Huäri éntok , ínel au jiahua : — Ínapone Jesús , hua em guokjájasëhui . Kíalë émpöisu kökosi emo johua , juka buesta sísïguok buahuita témmü bénasi .
60003015	Recommendation	ál‑lem juka Dios Señorta úttile enchim jíapsipo , éntokem jíba huechiapem emo jípureka aane enchim emo nok‑ríanakë béchïbo , sïme huame tühua enchim boobichäu bétana enchim temájeme yómmia béchïbo kaa buere jíaka éntok yörisi machisi nokaka .
44007033	Recommendation	Jü Señor éntok , júchi ínel au jiahua : “ Emoë bocha yétcha , bueïtuk jü buíya em at huéekäu yörisi maachi .
62002024	Faith	Kësam huëpo enchim jíkkajakäu , jíbem enchim jiapsipo ä ëria . Bueïtuk juka kësam huëpo enchim jíkkajakäu enchim jiapsipo jípurëtek , Diosta Üusi entok ä Áchaytamak jíbem annake ,
43008051	Faith	Tua lútüriapone ínel enchimmeu jiahua : Huä in noki huë páman áu jípureme , kaibu muknake .
66020011	Description	Huanäine buére rey banko tósalik bítchak , entok juka áma kátekamta . Ä bíchäpo jü buíya entok jü téhueka yehuim ténnek . Huanäi jü bem annakepo ják júne kaa téihuak .
46006013	Recommendation	Jü buähuame topata béchïbo , jü topa entok buähuamta béchïbo , të imey nahuichim Dios kaytasi am tahuarianake ; të ïri takahua kaa emo jubeka nau jíapsihuamta kaa ay ä yáa béchïbo , ál‑la ïri taka Señorta béchïbo , jü Señor entok íkäi takaata béchïbo .
45006011	Faith	Ánëli kétchi , eme kókkolam bénasem emo nüye , jum kaa türikun bícha ; Diosta béchïbo éntokem jiapsam bénasem emo nüye , itom Señor Cristo Jesústa huämi .
47002014	Faith	Chëte Diosta baïsauhue , juka jíba yölataka itom hueriamta Cristo Jesúspo entok itom huam ámani sïme kätanate ä jüneriatebo , juka musäla jubäpo ä täyahuamta .
62001005	Grace	Ïri ájäria , jü nooki Jesucristota itom majtiakähui , jü itom én nokähui : Dios jü machiria . Jáchin jum machiriapo kaita kaa máchira ayka , alë bénasi két áapörikut kaita juënara at ayuk .
43006037	Grace	Sïme huame in Áchay nee mákäu inohuim rúktinake ; éntok kaibune yeu am bébnake , huaka inou rúktekamta .
58013001	Recommendation	Emoem nákeka jíba náu aane , náu huéerim bénasi .
58007025	Grace	Huäri béchïbo két jíbapo béchïbo ara am jínëu , jume áapörik éä páman Diostau rúkteme , huanäi jíapsaka kaa chúkteka áme béchïbo Diostau am nok‑ria .
43019015	Violence	Të bempo chayeka ínel jiahuay : — ¡ Yehuë ä huéria ! ¡ Yehuë ä huéria ! ¡ Kúrusichë ä popontebo ! Pilaato éntok ínel am yómmiak : — ¿ Jachem juka enchim rey kúrusit nee popon ïaa ? Huanäi jume sacerdotem nésahueme ínel ä yómmiak : — Kaabetate éntok reyek , ¡ Césarta jíbba !
45011005	Grace	Én ímï tiempopo júnne , ketunem áma yeu púataka aane , Diosta yore mikä pámani .
66017002	Sin	Huärimakim totösula , jume reyim ímï ániat jíapsame ; jume ímï buíapo jóakame éntok , jü ä kaa tíura vinoyim naakosula .
45012010	Recommendation	Sïmetakem emo nákke , emo saylakamta bénasi : Emo ériakem emo bítcha , éntokem sïmeku emesu emo chë éria .
45008014	Faith	Bueïtuk sïme jü Diosta Espírituta eä páman kateme , ímëi béja jume Diosta üusim .
66012003	Description	Huanäi jútchi , senu señal téhuekapo yeu machiak : senu dragón kútko síkiri tüisi buëuruka , guoy búsanim kóbakay , entok guoj mamnim ahuakay . Jume kóbam éntok hueuhuëpulaka guoy búsan ili coroonam jípurey .
45008017	Faith	Ítapo Diosta üusimtuko , Diosta áttearite átteak ; entok sïmeta ä jípurëumaki ítapote ä átteak . Ä Üusi Jesucristotamakte náu ä jípure . Áapörik jiokot anekaü bénasite ítapo két áamak jiokot anëteko , áman ä lóoriaute áamak annake .
54005017	Recommendation	Jume yö yáataka nésauta tüisi tekipanuame , júmëri senu huëpo entok juchi huepom chë júne yörina entok úttilhuakam bínna ; të chë júnne , jume Diosta noki nokame , entok am majtíame .
46008007	Sin	Të ä täyahuame kaa sïmemmet ayka ; bueïtuk huate imï tajti , ídolommeu joyhualataka , ímëi ídolommeu toijtam buabuäyey , inëlim juka bem jiapsi ehuamta kaa úttiaka béchïbo , katim at jüneaka tatahua .
43015002	Grace	Sïmeta huaka mesëkiriata ínot yeu simlata kaa takakamta chúktianake ; éntok sïmeta huaka takakamta tútenake , chë yún ä takanakë béchïbo .
60005003	Recommendation	Katem huame enchim suayäu úttiapo sau báare , ál‑lem ejemplotam mákka jume Jesucristota súaleme .
52004013	Recommendation	Hermaanom , jume kókkolam bétanate két enchim ä jüneria ïaa , kaa enchim siroknakë béchïbo , huame kaita Diosta bétana boobichame bénasi .
58011029	Description	Dios éehuä béchïbo Bahue Síkiri pámanim yeu sájjak , buía huakiapo bénasi . Jume egipciom két ánëli ayu báreka , bäapom kókkok .
44007020	Description	Huámechi taáhuarimmet Moisés yeu tómtek . Íkäi ili úsita Dios ámak al‑léaka taáhuak . Jume ä áchaihuam baij metpo núkisi bem mampo ä jípurek .
58005002	Grace	Bueïtuk yánti áu nüyeka ara am boobitnake , jume kaita täyaka kaa tühuapo emo náyotelame entok kaa suasi emo nüyeme , jüneaka áapo két áme bénasi kaa úttiaka jíapsihuäpo áu ínnëaka .
45013012	Recommendation	Béja mékka tukaari huéiye ; jü machiria béja äbo jëla ansime . Én éntokte jum kaa machiku itom attiakaïhui tóijnake . Taahuapo nássua huíkörimtem én nünake .
49006009	Recommendation	Eme éntok , tekohuarim , ánëli bénasi ámemak emo huériunake , katem am guomguomtiaka am máujtuanake . Jüneäem jü Señor téhuekau káttek , bem Señor entok enchim Señor . Áapo kaabem yeu púuhua ; sïmem nánancha nákke .
45012015	Recommendation	Jume al‑leammakem al‑leiya ; jume buanammak éntok , ámemakem buaana .
45002005	Sin	Të juka námakak em jíapsekä béchïbo , karë emo jíapsi kuaktia júnne ; emochë náchä yétcha , juka Diosta ómtira ; huäri béja emo béchïbo kaa türinake júnaköri , juka taahuarita yúmako , Diosta bétte nokta ímï ániata béppa chíbejtiahuako , entok ámani juka Diosta lutüria yeu machiako , júnakoy béja sïmem Diosta yäurau yeu am jäbuahuako .
44014019	Violence	Huanäi huate judíom Antioquia bétana éntok Iconio bétana áma yájaka , juka génteta kúaktiak am béj‑reka am kannákë béchïbo . Huanärim juka Pablota sussutti máiyak . Béjam emo ä mëak tíaka , huam puéblopo päkun yeu ä tójjak ä huík sákaka .
43013021	Description	Jesús íkäi noksuka , ä jíapsipo tüisi sirokay . Huanäi huitti ínel jiahua : — Tua lútüriapone ínel enchimmeu jiahua , senu enchim násuk aneme nee nénkinake .
48003022	Faith	Të sïmem Diosta bejrimpo páttiaritaka taahuak , hua Diosta jïojteripo huämi . Júnëlite ä mabetnake , huaka Diosta itom ä mik bárëhui , Jesucristotat ehuäpo huämi .
66011007	Violence	Jume testiigom Diosta bétana noksuko , jü animal máusi maachi guójöria mékka kóm bétana jikau huéeme , ámemak náassuanake , entok yölataka áma yeu huéenake , entok am súanake .
58003014	Faith	Bueïtukte Cristotamak ä áttiak , juka áa bétana itom jípunakëhui kaa ito nayoteka itom jiapsäu tajti , juka át éehuamta itom naatekäpo bénasi .
45008010	Faith	Jü enchim takahua mukila , jü kaa tühuata béchïbo ; të Cristo enchimmet jíapsätek , jü enchim espíritu jiapsa Diosta bétana tü éehuamta béchïbo .
44007052	Sin	¿ Jábe profétatasum kaa jiókot yáuhuak huame enchim yóyöhuam ? Bempo huaka tua lútüriata joamta yebíjnake bétana bannaataka nokakame súuhuak . Én éntok , huákäi yepsak , eme yäurata mámpo ä yéchaka ä mëtebok .
48005021	Sin	senukut átteata ínnëhuame , yore súahuame , vino jïhuame , kaa tíurata huéetua béchïbo pajkohuame , éntok huate jítasu ayka ílë bénaka ; íäri bétanane enchim téjhua , bannaataka in enchim téjhuaka bénasi , jume íkäi joame kaibum áma näikiatuna , jum Diosta reytaka nésahuepo .
43012036	Faith	Ketune machiriata jípurekem ä súale , juka machiriata , machiriapo enchim usiarimtunakë béchïbo . Íkäi nookak jü Jesús ; huanäi sika am éusuriak .
58003002	Faith	Áapo kaakun bícha áu náyoteka ä yuktiahuaka páman jíba áu nüka , entok Moisés kétchi ánëli , sïmekuu jum Diosta jóapo .
56003006	Grace	Jü , buéresi yüni itot ä chíbejtiakähui , Jesucristo itom jínëukamta bétana ,
44004036	Description	Júnëli aayuk , senu yoreme levíiita usíarimpo jométaka , Josë téaka , isla Chíprëpo yeu tómtilataka , jume apóstolim Bernabem téhuaatuakähui . Yore sirok yáatituame tiau báare .
48006009	Recommendation	Kíalïkute kaa lottinake , tühuata joaka ; bueïtukte taahuarita yúmak jíchupanake , kaa kóm ëeako .
48002019	Faith	Jü ley nee mëak , én éntokne mukila áa béchïbo , Diosta béchïbo in jíapsinakë béchïbo .
66011001	Recommendation	Huanäine ili bakata mákhuak , áy jujünaktehuä bennak . Huanäi ínel ínou jiayhuak : — ¡ Kiktëe ! Huanäi éntoke juka Diosta tiöpo jünakte , entok juka altarta , éntoke am näikia , jume áma ä úttileka ä yöreme .
66014004	Description	Ímëi béja jume jáamuchimmak kaa emo náyotekame , bueïtukim jahuey júnem kaa jubek . Ímëi ámëria , jume Kabarata guojaaseme ják júne ä hueramäpo . Ímëi yóremraata násuk jínëurime , kësam ofrendata Diostau buíjhuäpo bénasi , entok Kabaratau bícha .
66009007	Description	Jume guöchim éntok , kábäim náu nássuahuäu bícha kateme bénasi jíta jípurey . Kóbat éntokim coroonam oro áusülisi náu yáari bénam jípurey . Jü bem pújba éntok , yoremta pújba bénaakay .
60002016	Recommendation	Kaabeta mámpo emo jípuremta bénasem emo nüye , të kaa huame íat jíahuiteka juka juënaraata joame bénasi , ál‑la huame Diosta nésahui joame bénasi .
54004010	Faith	Íäri béchïbote tekipanua , kökosi juëna nokiy omtiahuaka júnne , bueïtukte Dios jiapsamtat éiya . Jüri ínel sïme yoremem jínëu , entok chë júnne , jume ä súaleme .
58010029	Sin	Enchim éäpo , ¿ jaikisisu nat béppa ara ä mabeta jäni , juka bette nok chúpemta , jü Diosta Üusitat chepteme , entok juka nokta náu tütehuakapo ójbo guötekame , chïcha machiku ä näikiamtachi ? Ímëri santosi yáahuaka júnne . ¡ Ä béj‑rekam , Diosta tühua Espíritu kaitäpo bítcha !
43020021	Grace	Huanäi Jesús júchi ínel ámeu jiahua : — Yánti ehuame enchimmaktunake . Juka in Áchay nee äbo bíttuakä bénasi , ínapone két enchim áman bíttua .
65001016	Sin	Ímëi éhuil jábemmet nonokame , huatemmechi juenak nooka , bem türë eä páman kateka , bem teniay buéresi jíta ëettejhua , entok jábemmakim tü äane , jíta ámet yeu huik báreka .
66006015	Description	Jume buíapo reyim , entok jume buéresi ériahuame , jume riikom , jume capitanim , jume yäurata jípureme , entok sïme sáyhuaka , entok kaa sáyhuaka aneme , káu guójökum éusuk , entok júyapo téta buérem násuku .
66021008	Sin	Të jume nanahuiam , jume Diosta kaa súalëram , jume jaiti máchiraaku jíapsame , jume jábeta súalame , jume kaa emo jubeka náu jíapsame , jume móriata boojoriame , jume dios yorem yáarim yöreme , entok sïme jume ara nókïchim , jum baubäa táijta béetëpo entok azuufrekäpom annake . Ïri jü guoyikun huëpo kókkohuame .
44022016	Recommendation	Én éntok , katë éntok jita boobíchaka , banseka emo batötebo Señortat éaka huame em kaa tühua yáarim enchi ä tuchárianakë béchïbo ” , tinou jiáhuak jü Ananías .
66009008	Description	Jume chonim éntok , jámutta chomin bénaakay . Támim éntok , leoonim támim bénaakay .
55002024	Recommendation	Jü Señorta tekoka tekipanuame náu nássuahuäpo kaa áu türinake ; ál‑la sïmemmak tülisi áu hueriunake ; yúmalasi ara yore majtianake , entok jiokot anhuamta ara jípunake .
51002005	Faith	Kanne takaahuapo enchimmak ane jiöbe , të in espíritu enchimmak aane , entokne al‑leaka ä bítcha , huaka tülisi náu enchim tekipanoähui , entok Cristotat huitti enchim éähui .
60003012	Sin	Bueïtuk huame Señorta pusim juka lútüriata joame türeka bítcha , éntok juka bempörim áu buanäu jíkkaja ; tee jü Señor huame kaa tühuata joame kaa türeka am béj‑reka bítcha .
53002013	Faith	Të ítapo jíba Diosta baisaupo yúmala enchim béchïbo , hermaano Señorta nákëhuim . Diosta ániata naatekäpo naateka enchim yeu púuhuak , enchim jínëutunakë béchïbo , hua Espíritu Santoy tü yáataka , jum lútüriapo Diosta enchim súalekä béchïbo .
66022011	Recommendation	Jü kaa lútula jíapsame éläpo kaa lútula jíapsinake ; jü jaiti machik joame éläposu jíba jaiti machik jonake ; jü lútula jíapsame éläpo jíba lútula jíapsinake ; entok Diosta béchïbo huépülsi jíapsame jíba júnëli jíapsinake .
44002038	Faith	Huanäi Peero ínel am yómmiak : — Emoem temajeka jíapsi kúakte Diostau bíchaa , éntokem sïme emo batötebo Jesucrístota téhuampo , enchim kaa tühua yáarimmet enchim jiókorinä béchïbo . Huanäi jü Dios juka Espíritu Santota enchimmet kom jünaktenake .
52005015	Recommendation	Kaabe huaka juënak au yáahuaka béchïbo juënakuy ä béjtua báanake ; ál‑lem jíba huaka tühuata náu johua , entok sïmemmehui .
45001027	Sin	Jume yoremem júne két ánëli , bem jáamuchim tójaka , áme bénasi oohuimmakim totö táytek , tiusi máchiraata náu joaka . Huäri béchïbo bem takahuapo jüri ámeu yeu chúppuk , sékäna böot bem kuaktekä béchïbo .
50002018	Recommendation	Ánëli kétchi , eme al‑leakem chë júne buéresi ínomak al‑leiya .
44003019	Recommendation	Júnentukem emo temajeka jíapsi kúakte Diostau bíchaa , huame enchim Dios bejrim ä tuchánakë béchïbo . Huanäi jü Señor al‑leehuamta enchimmeu ayutuanake ,
66021025	Description	Ä puertam taahuapo jauhuey júne kaa páttiatunake , bueïtuk júmü kaita tukaaritunake .
43006054	Faith	Huä in takaahua buäkame éntok in ójbo jëkame jíbapo béchïbo jíapsihuamta jípure ; ínapo éntok ä jíabitetuanake , jü taahuata äbo huémta yúmako .
43019011	Sin	Jesús éntok ínel ä yómmiak : — Kaitë yäurata jípu éiyey nee béj‑reka , kaa jikat bétana ä máktuko . Júntuk hua em mámpo nee yéchakame chë júne Dios bejrim jípure .
59002017	Faith	Júnëli kétchi , jü Dios ehuame kaa ä joätek , jü ä Dios ehuame kaita béj‑reka mukilata bénasi tatahua .
45008003	Sin	Bueïtuk Moiséjta ley tókti kara ä joaka tatahuay , yoremta kaa úttiakä béchïbo . Të jü Dios ál‑la ä yáuhuak ; ä Üusihua äbo bíttuaka , yoremsi ä yáakari huakas sánkota ä mákkak . Ínëli áu huémta násuku , jü kaa türikut bétte nokta chúppak .
60003014	Recommendation	Të eme jíta jiokot máchiraata bíchätek tühuata joaka , úttesem al‑leiya . Huä béchïbem kaa emo máujtua bempörim bétana , éntokem kaa naa múksi emo éetua ,
51003021	Recommendation	Eme áchayhuarim , katem enchim üusim omtitua , kaa kom am éenakë béchïbo .
66018002	Sin	Huanäi úttia kusisi cháchayek , ínel jíaka : — ¡ Béja huétchek ! ¡ Béja huétchek , jü buére Babilonia ! Lemooniom éntok áma jóatela , entok sïme espíritu jaiti mamachika áma éusula , entok sïme huikit jaiti mamachim entok kaa bíbit máchikam áma tosatela .
62002022	Sin	¿ Jábesu jü ara nókïchi ? ¿ Jachu Kaa hua Jesústa kaa Cristo tíame ? Irï jü anticristo , bueïtuk áapo juka Dios Áchayta entok ä üusihua kaa ä aane tíiya .
46011027	Sin	Bueïtuk ínëli jábe ímeï paanim buäyeme entok íkäi kopata jëyeme , Señortau bícha kaa tüisi jíapsaka , Señorta takaa entok ä ojbo béchïbo kulpaka tahuanake .
59002020	Faith	¿ Jachë ä jüneria báare , empo yoreme kaa suakame , juka Dios ehuamta kaa tékilmak huémta kaita béj‑rëhui , éntok ä mukilatukähui ?
43018003	Description	Huanäi Judas áman yepsak , juebena sontarom huériaka , éntok tiöpopo alguacil tékilta joame . Jume pariseerom éntok tiöpopo chë nésahueme áman am bíttualatukay . Machiriaka , kúkutaka , éntok esparakam áman yájjak .
53003003	Grace	Të jü Señor ä noki chúpanake . Útteata enchim jíputuanake entok enchim suayanake , kaa tühuaata bétana .
44007021	Description	Të bempörim sékäna ä ésok jü Faraonta malá ä téaka ä nüka , ä yöturiak ä asóakamta bénasi .
66008005	Description	Jü ángel éntok , incensariota nüka . Huanäi óbammea ä tápuniak , altarpo ayukammeyi . Huanäi buíau kóm ä guötiak . Huanäi yúku omtiriam ayu táytek , éntok jíahuim , éntok yúku béroktiriam ; buía éntok két áu yoyoak .
66018003	Sin	Bueïtuk sïme naciónim ai naakok , jü úttesi kaa ä tiura vinoyi . Jume reyim ániat jíapsame éntok áamak totösuk . Jume ímï ániat jíta nenenkame éntok áma rikotuk , jü jíta yún ujyorik áma ayukamtayi .
44026021	Violence	Juäri béchïbo jume judíom jum tiöpopo nee buíssek nee mëbáreka .
55004004	Sin	Entokim lútüriata kaa jíkkaij báreka ä omoutenake , cuentom kia ettejoariata ayukäu bícham kannake .
43006064	Faith	Të huate enchim násuk aane , kaa ä súaleme . Bueïtuk Jesús béja jüneiyay kësampo naateka am jábétukähui jume kaa ä súaleme , éntok jábeta ä nénkinakëihui .
43013026	Description	Jesús éntok ínel ä yómmiak : — Huä jábeta páanim kómoniaka in ä miknakeu , huäri ájäria . Huanäi jume páanim kómoniaka , Judas Iscarioteta , Símonta üusi , am miikak .
54006020	Recommendation	Jee , Timoteo , huaka em emou nokhuamte ëria . Én éntok , kate ä nok jíkkaja , juka nokta kía jájaana nokamta entok türik nanasontemta júnne , entok jü kía jájaana nooki , “ buére jíta yún täyahua ” ti téttehuaahuamta .
44017005	Violence	Të huame judíom kaa ä súalekame ámechä ínnëaka taáhuak . Huanärim jume juëna yóremem kaita tékilekame nau núnuka , emo am tóboktituak . Huanäi jum puéblopo buéresi naa muksi huéeme siika . Jü yoreme Jasón téamta jóapom útteapo kiímuk juka Pablota jaríaka éntok Silasta , áma yéu am huíkeka jü génteta mampo am joa báreka .
62005016	Sin	Senu juka ä hermaano Dios bejrita kaa ay ä muk mátchik joamta jüneriätek , Diostau ä buanianake ä jiokori nésauhueka . Huanäi jü Dios ä jiokorinake . Bueïtuk Dios bejri aika ay kókkohuame , huäri béchïbone kaa enchim am buania sáuhue .
43013020	Faith	Tua lútüriapone ínel enchimmeu jiahua : Huä in jákun bíttuari mabetakame , nee mabeta ; hua nee mabetakame éntok , huaka nee äbo bíttuakamta két mabeta .
58012028	Faith	Inëlite juka rey nésauta johuäpo kara sékäna órehuamta mabet‑lataka , atä baysaunake , entokte íkäi itom jípurë násuk , ä nésahui joaka Diostate al‑leetuanake , ä yörihuäpo suamsi ito nüyeka .
44019013	Description	Të huate judíom kia naa kateme , jume diáblom géntemmet aneme yeu bébame , Señor Jesústa nésaupo yéu am beb báarei ínel jíaka : — Jesústa nésaupote enchim yeu katchauhue , hua Pablota áa bétana nonókáu nésaupo .
44015040	Grace	Pablo éntok , juka Silasta yeu púaka , yeu siika hermáanom bétana Señorta mampo yéchahuaka .
63001008	Recommendation	Emoem suaya , kaabe enchim bäitäunake . Huaka enchim tékil béjhuä ; katem ä täru báare . Yumälasem juka enchim kobari mabetnáke .
66011006	Violence	Ímëi úttiärata jípure , téhuekata bem páttianakëhui , kaa yúknakë béchïbo , Diosta noki bem nokäu tájti . Entokim úttiärata jípure , bäam ójbosi bem am yáanakë béchïbo , entok buíata béppa chibu jekata ayunakë béchïbo , jaikisi bem ínel éäpo .
44008021	Sin	Ï tékil kaa emo béchïbo näikiari , bueïtuk jü em jíapsi kaa türi Diosta bíchäpo .
43017010	Faith	éntok sïmeta huaka in átteakäu , émpë ä átteak , éntok juka em átteakäu , ínapone két ä átteak ; éntokne áme béchïbo úttilhuak .
45003012	Sin	Sïmetaka juka böota öbiala ; huépülaik bénasim kaita béchïbo tuttürikam tahuala ; kaabe juka tühuata jo báare ; kía huépülaka júne kaabe ják aane .
50002003	Recommendation	Katem emo jítaleka entok nok nássua báreka jíta jo báare ; ál‑lem bétuk emo jípureka huame huatem chëhuarile , enchim béppa .
66001013	Description	Jume guóy búsan candelerom násuk éntok , huépülak Yoremta Üusi bénakne bítchak , guókimmeu núkisi sánkokamta . Jenotahuit áman éntok cinto orota jípurey .
66022003	Faith	Huanäi hua juënasi éehuame áma kaitatunake . Diosta entok Kabarata banko rey áma annake ; ä nésahui joame éntok ä yörinake .
60004007	Recommendation	Të sïme ayukamta lütinakeu abe yuuma ; íä béchïbem suamsi emo nüye , éntokem Diostau buanaka jíapsa .
44014026	Grace	Huämïrim barcopo bäau huátteka pueblo Antioqüiau bícha sájjak , áman íkäi tékiata en bem chúpakäu yaä ïaahuaka , Diosta mampo bem jóahuakähui .
46007028	Recommendation	Të empo jubekätek , katë kaa tüisi ayunake ; entok jü jamut beme kunakätek kaybu kaa tüisi ayunake , të ímechïri jü jiokot emo bit‑huame takahuapo ámet ayunake , të ínapo íkäine kaa enchim jipu ïa .
49006012	Sin	Bueïtuk katte huakajta entok ójbota béj‑reka nássua ; ál‑la jume diablota ángelesim ímï ániapo kaa türik jíta sáhueme , úttiära jekapo rejteme , kaa machiriapo nésahueme , kaa türik joame , ángelesim juebenakari entok jikat aneme .
59001005	Recommendation	Senuk enchim násuk jíta jüneehuamta áu bëyey , Diostau ä áunake . Huanäi Áapo Dios ä miknake . Bueïtuk Áapo yún yore ä miika ; kaa ä ámpoleka itom ä mákka , kabeta yeu puaka .
52005019	Recommendation	Katem huaka Espíritu Santota úttiäraa tuucha .
58009002	Description	Jü tabernáculo éntok ínëli órekay : násuk áman näikimtetaka , jum bát huëpo , véelota bía huam bícha santosi täyahuay . Ímïrim órekay , jü candelabro , jü mesa entok jume páanim Diostau bíchaa näikiari .
66003018	Recommendation	Huäri béchïbo ínapone consejota enchi mákka : orota táijpo buásatane inou enchi jínnü ïaa , em rikotunakë béchïbo . Éntoke súpe tósalim jínnuka am sánkote , kaa tiusi bichitaka em hueramnakë béchïbo . Éntoke koliiriota em pújpo huáttia , em bínnakë béchïbo .
62005013	Faith	Íkäine enchimmeu jïojte , eme jume Diosta Üusi súalemmehui , yúmalasi enchim jüneenakë béchïbo juka jíba béchïbo jíapsihuamta enchim jípurëhui , éntok jíba juka Diosta Üusi enchim súalnakë béchïbo .
43007018	Faith	Jü áa bétana nokame ä úttilhuaata jaria ; të jü äbo ä bíttuakamta úttilhuamta jariame , ïri tua lútüriata nooka , éntok jü kaa lútula jíapsihuame kayta át ayka .
47004007	Grace	Íkäi buere bejremtate jípure babú vaasompo imey basom entokte itapo , bueïtuk jü huechiapo yúmalasi uttiära Diosta bétana huéiye të kaa ito bétana .
45012019	Recommendation	Katem emesu juënak enchimmeu yáarita nóttiria báare . Eme hermaanom in nákëhuim , jü Diostahuem ä tójja . Huäri júnakoy juka nokta béttesi ámet chúpanake , bueïtuk ínel jïojteri : “ Ínapone ä áttia , juka yoreu yáahuamta nóttiriahuahui ; sïmetane ínapo béjtuanake , ti jiahua jü Señor . ”
43008054	Faith	Huanäi Jesús ínel am yómmiak : — Inapoïsune ino úttilëtek , in ino úttilëu kaita béj‑re . Huä in Átchay , Áapo nee úttile , hua enchim emo Diosek tíähui .
45014020	Recommendation	Katë jü buähuamta béchïbo juka Diosta tékil chíbejtia . Sïme buähuame kaita chïcha maachi ; të ál‑la kaa türi jü yoreme juka jíta ä buäyë béchïbo jábeta sásäbuaniäteko .
43019040	Description	Huanärim Jesústa takaahua nüka , sábanampo áa bïtiak perfumeta át huáttiaka , jume judíom kókkolam mamähua , bem ä boojoria pámani .
58010034	Faith	Bueïtuk jume pereesom júnem két jiokoleka tüisi am bítchak , éntokem juka jíta enchim úuhuahuäpo júnem al‑leaka át yeu sájjak , jüneaka chë türi herenciata enchim jípurëhui , téhuekapo kaa lülütemta .
44013023	Grace	Ïri Jesús ínel Davidta huáhuairapo jométukai , jü Diosta tóboktiakähui jume Israelíitam ä jínëunakë béchïbo , bannaataka ä nokakä bénasi .
46002009	Faith	Të ál‑la ínel jïojterita jiä pámani : Juka pusimmeï kaa bit‑huakähui , entok nakammey kaa jikkaijhuakahui , entok yoremta jíapsipo kaita tahualata , Dios ä erialatukay huame áapörik ä nakeme béchïbo .
45008011	Grace	Huä Diosta Espíritu Jesústa kókkolam násuk jíabitetuakame enchimmet anëteko , huäri júchi két enchim takahuam tóboktianake , am kókkolamtuk júnne , hua Diosta Espíritu enchimmet anemtayi .
45008016	Faith	Jüri Diosta Espíritu jü itom espíritummak chätuka kálajkosi itom ä máknake , juka jüneehuamta itom Diosta üusimtukähui .
48006007	Recommendation	Katem emo bäitattähua ; Dios kara junneriatu . Sïme hua yoremta echakäu , huákäi toboktianake .
45011022	Grace	Áachë suuhua , éntoke a bítcha , Diosta türi jíapsekähui , entok kuttílasi huémta ä türëhui . Kutti ámet mámma , jume huáttekammechi , entok két enchi jiokolë , jíba júnëli enchi ä súaleka aneyo . Kaa ä júnëlituk éntok , enchi két chúktianake .
59005007	Recommendation	Huäri béchïbo , hermaanom , yántem jíapsa , Señorta yepsäu tájti . Áachem suuhua , jáchin hua et‑leero huaka buíapo chúpemta boobinnake , boobichaka yánti jíapseka huaka yúkuta bathuemta éntok chúkula huéchëu tájti .
55001016	Grace	Diosta yore jiokolëu ámeu ayunake , jü Onesíforota familiabehui , bueïtuk áapo juebénasi jíapsi yéjtehuamta ínou nüpak , entok kaa ínoy tiihuek , nee pereesotuk júnne .
62002028	Faith	Én éntok , in usiälam , jíbem Cristotachem chäye , Áapörik júchi yepsayo áapörikutte jíba eenake , äbo ä yepsakte kaa sekäna bícha kannake ä tíhueka .
48005016	Recommendation	Inelne jiahua : Diosta Espíritu Santopem naa kuakte , katem juka enchim kaa tü éeri ukulëuta johua .
54001015	Grace	Türi ï nooki huitti huéeme , entok sïmetaka ä mabetpo yúmala : Cristo Jesús ániat jíapsamta jínëu báreka äbo yepsak , jume kaa tühuata joame béchïbo ; huámëri násuku ínapone chë bát huéiye .
49006010	Faith	Eme éntok , in hermaanon , Señortamakem kutti emo buísse , ä úttiärat éaka .
46010012	Recommendation	Ïaribéchïbo , jü huitti eäka huekame , tüisi au suayanake kaa huet béchïbo .
58010014	Grace	Bueïtuk juka Diostau bíchaa näikiata séjtul jíba yáaka , jíbapo béchïbo yúmalasi am tahuariak , jume Diostau bíchaa huitti näikiarim .
43010031	Violence	Huanäi jume judíom júchi tétam nüka , ä mamaasu báreka .
46011003	Description	Tëne enchin jünee‑ïa , sïme yorememmeu Cristota kobatukähui , jü yoreme entok jamuttahui , Dios entok Cristotahui .
58011036	Violence	Huate kaa huáatiahuaka tiusi jiokot yáahuak , entokim benmuchahuak , entokim pereesotehuaka cárcelpo jóahuak .
58006019	Faith	Íkäite nülataka itomak ä jípure itom jíapsi béchïbo , barco ancla tenasi . Ïri éntok áman téhueka tiöpopo velota bia tájti yúmala .
49005011	Recommendation	Entok juka kaa machiku bem joähui , katem ámemak ä johua ; al‑lem kuttílasi ámeu nokaka yeu am buísse .
59004011	Recommendation	Hermaanom , katem jájana nat nooka . Huä hermanotat jájana nokame entok ä hermaano nánätuame , leyta béj‑reka nooka , entok leyta nánätua . Të empo leyta nánätuätek , katë leyta huë páman huéiye , ál‑lë yäurapo emo yéyecha .
66021021	Description	Jume dooce puertam éntok dooce pérlamtukay ; huépü puerta huépül pérlay yáatukay . Jü buére jóära böo éntok oro áusülitukay ; bik‑riota bénasi naa machiakay .
58003006	Faith	Të Cristo usiaritaka ájäria , entok kárita béppa lútüriata jípure . Ïri kári éntok ítapote ájäriam , bueïtuk ítapo itom mabetakäu kaa ito náyoteka ä ëriakätek itom jiapsäu tájti át éaka , entok juka jíta boobít‑huäpo ito jábeleka .
45012009	Recommendation	Jü jábeta nákeme chíkti ä jíapsimak yore náknake . Juka kaa türik omot yéchaka , türik jíba boojorianake .
66011013	Violence	Huämi horapo buía tüisi áu yoyoak . Íäri béchïbo , guoj mamnita näikimteri huéeläpo huétchek jü buére jóära , buíata áu yoyoakä béchïbo , entok guoy búsan mil yoremem kókkok . Jume huate éntok , tüisim májhueka taahuak . Huanärim Diosta téhuekapo kátekamta úttilek .
48003020	Description	Të juka senuk huépülatuk jíbba , kaabe ara áme násuk kíkte ; bueïtuk Dios huépülai jíbba .
43019010	Description	Huanäi jü Pilaato ínel áu jiahua : — ¿ Jachë nee kaa yommiak ? ¿ Jachë kaa jüneiya yäurata in jípurëhui , kúrusit in enchi poponakë béchïbo , éntok enchi búttia béchïbo ?
44008032	Description	Huä jïojteri ä noksímëu éntok , ínel jiahua : Kabarata bénasi mëboka huériuhuay . Juka kabárata síkahuakä kaa áa buanä bénasi , kaa jíalek .
44013021	Description	Huanäi bempo reyta aahuak am sáunakemta . Dios éntok , juka Sáulta reypo am yéchariak cuarenta huásuktiapo , huaka Cis ti téhuakamta üusi , Benjaminta huáhuairapo jometa .
56001010	Sin	Bueïtuk ketunem juebenaka aane , jume lútüriata nok béj‑reme , jume kia jájana jitat nokame , entok yore baytähuame , entok chë júnne jume circuncisiónta hueriame .
44010012	Description	Huämi sábanam bénaku huikíchim , éntok bakóchim , éntok sïme animáalim náikim guókekame kaatei .
43017022	Grace	Huaka loriata em nee mákakäu , ínapone két am mákkak , bempörim náu huépülatunakë béchïbo , itom náu huépülatukä bénasi .
55001013	Faith	Katë ä tójja , huaka nokta tülisi huémta , ino bétana em jíkkajakähui , juka Diostat éehuamta entok yore nákhuamta Jesucristota bétana ayukamta .
43002006	Description	Huämi éntok búsan téta sótörim bäam béchïbo áma mánekay , bem ä boojoriapo bénasi , bäam áma jípureka , jume judíom bem sáyhuakä pámani emo bábaksiahuäpo . Huämi huépul sótöpo ochenta o cien litrom bäam áma bekiakay .
46015034	Recommendation	Emoem suaya katem koptel‑la , éntokem kaa türik kaa johua ; bueïtuk huate enchim násuk Diosta kaa täyáa , enchim tiunakë béchïbone ínel jiahua .
49004002	Recommendation	Katem emo chëhuale ; al‑leakem emo bítcha ; emoem nák jiokolë , yánti éaka .
65001023	Recommendation	Huatemem jínëu , huam táijpo yeu am huíikeka ; huatem éntokem nak jiokolë , sum éaka , katem ä jipu peiya , juka takahuat bem sánko chïcha machiku nasontulata ,
45008028	Grace	Jüneate jume Diosta nákeme , sïme jü ámeu ayunakeme bem tühua béchïbo ámeu huéenake , huame áapörik éä páman núnurim .
45016019	Recommendation	Bueïtuk juka Diosta enchim súaleka boojoriähui , béja sïmekut jüneriahua . Júnëline béja ínapo júne al‑leiya , ä jíkkajaka enchim bétana . Juka tühuata sïmetane tülisi enchim täya ïaa ; éläposem juka kaa türik jak ayukamta kaita jüneria .
58009004	Description	Ímï órekay jü incensario oro áusülitaka , entok két áma órekay ju nokta náu tütehuäpo arca , sïmekut oro át téktaka . Ímï huáijhua éntok jü urna ti täyahuame oro áusülitaka . Ímï huáijhua éntok maná áma órekay , éntok jü Aarónta kuta basihuekame , entok jume guoj mamni nésahuim tétapo jïojteri .
45003027	Faith	Én éntok jü yoreme , ¿ jítaysu júntuk áu buérialinake , Diostau bíchaa ? ¡ Kaitapo taahua ! ¿ Jíta béchïbo ? Kaibu juka Moiséjta ley nesahui itom yáakä béchïbo , jauhuey júnne , ál‑la itom Diosta súsualekä béchïbo .
43014010	Faith	¿ Jachë kaa ä súale , Dios Áchaytamak nee huépülatukähui ? , éntok , ¿ juka Dios Áchayta júne ínomak huépülatukähui ? Huä noki in nokäu , kanne kía in éäpo ä nooka ; hua Dios Átchay ínot aneme , áapo juka tékilta johua .
44016022	Violence	Huanäi jü génte am béj‑reka jáptek . Jü yäura éntok , am sanko joateboka jibebiammey tüisi am bemmuchatebok .
43013034	Recommendation	Bemela nésautane enchim mákka : Emoem nákke . Nee enchim nákëpo bénasi , emem két nánancha emo náknake .
47005001	Grace	Bueïtuk jüneate íkäi itom takahua imï buíapo kaa bínnhuatunakemta juka karita en itom áma anëpo ä mójakteko , Diosta bétanate jóata jípure , kaa mamammey yáata , téhuekapo jibäpo béchïbo .
43012044	Faith	Jesús kusisi nokaka ínel jiahua : — Huä nee súaleme kaa nee jíba súale , ál‑la huaka nee äbo bíttuakamta kétchi .
44009013	Description	Íkäi jíkkajaka Ananías ínel jiahua : — Señor , juebénakam nee ettéjhuariala ïri yoremta bétana , jáchin machisi huaka kaa tühuata jume enchi súalemmeu ä yáakä bétana jum Jerusalémpo .
55003002	Sin	Bueïtuk yoremem annake , bempo jíbatu báreka , sïmeta bempola huáatíame , junneria jéuhuia emo úttileme , bem ómtirat éame , Diosta béj‑reme , bem áchayim kaa nésauta joriame , kaita baysahueme , entok kaa türik jíapsekame ;
45005009	Grace	Én éntok júchi Dios itom tü yóremtusuka , Cristota ojbo huami , chë júne itom jineünake , áapörik béchïbo , jü Diosta ómtiraa huéenakemta bétana .
45014014	Sin	Ínapo Señor Jesústat jíapseka íkäi jüneria : Ímï ániapo ayukame kaita chïcha maachi ; të jábe ímï ayukamta kaa türi tíaka jíapsame , áapörik béchïbo chïcha maachi .
54004006	Faith	Empo íkäi am majtiäteko jume hermaanom , Cristota tékil türik johuäpë näikiatunakëe . Diostat éehuamtë yúmalasi jípunake , entok türi doctriinata em huéria béchïbo .
