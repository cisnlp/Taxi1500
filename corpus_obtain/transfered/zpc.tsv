62003016	Faith	Tantozi nadyë'ë Cristo ra'o, gutinë' lë'ë yaga cruzo ta gata' tadya'a quiero. Lëscan', ra'o, reya'ala' idyë'ërëro itu ituro, hasta suro dispuesto gatiro ta gata' tadya'a quie ben' bichiro.
43013001	Grace	Raca falta dza ga'ala' lani pascua ta reza'la'adyi'yaquë' ca guca quie xuzixta'oyaquë'. Caora na' gucabë' Jesús abdyin hora gatinë' yeyoguë' guibá ga zu Xuzë'. Pues nedyë'ëcazi Jesús yaca ben' rale quienë', ben' nita' lao yedyi layu. Biyeyudyi yedu nedyë'ënë' leyaquë'.
58003017	Sin	Lëscan' inaba' le'e: ¿Nuz̃i ja ben' bdza' Diuzi lao chopa galo iza? Pues yaca ben' bë dula' xquia. Quie lena' bdza' Diuzi lëjë' gutijë' lao lato dachi.
60001014	Recommendation	Ca rale z̃i'iro quiero, cana' reya'ala' galele quie Diuzi. Bihuele ta rnazin quiele cabë' bële dza na', dza caora binenaole xneza Jesús.
45011032	Grace	Porque tuzi ca bë Diuzi, baochugulinë' de dula' xquia quie yuguluro. Na'ra quie lena' tuzi ca huenë', yeyëchi'la'adyi'në' yuguluro.
66006006	Description	Caora na' beda' cati unë ben' uyune, ben' naca quie lao tapa ben' naca forma ca bia guixi', rëbinë' ben' dyia xcu'udzu caballo: ―Laz̃o quie ben' rue dyin tu dza, cana' saca' tu kilo trigo, cana' saca' tzona kilo cebada. Pero biudyiagui'lo' yaga olivo ta cuio ja benë' aceite. Lëscan' biudyiagui'lo' luba bedzuli' ta cuio ja benë' vino.
59004010	Recommendation	Ulequitzu z̃ibile lao Diuzi, na'ra huenë' le'e ben' z̃e.
44017031	Grace	Cana' re'en Diuzi porque tali na' idyin dza cati huenë' juicio duz̃e yedyi layu. Por lena' bë Diuzi nombrar Jesús gaquë' ben' hue juicio ta yu'u ni'a xnezi. Pseban Diuzi Jesús ta inezi yugu ja benë' naca Jesús ben' hue juicio lao yugulute ben' nita' lao yedyi layu. ―Cana' una Pablo gudyinë' lejë'.
43019002	Description	Lëscan' bzu yaca soldado tu coron dyia yëchi' guicho Jesús, bgacoyaquë' lëbë' tu la'ari' z̃na chula,
54005014	Recommendation	Quie lena' nia' huenla yezi' nigula nenaca cuidi', ben' baguti xquiuhue, be'mbyu tula. Huenla su xcuidi' quieyaquë' cuenda gacajë' ben' familia gapajë' xcuidi'. Cana' bibi causa gata' quieyaquë' lao na'a enemigo quiero.
43014011	Faith	Galele zulëcaza' Xuza', lëzi Xuza' zulëcazinë' në'ëdi'. Chi biralele con can' baonia' le'e, galele quia' por nun quie ta bia' blë'ële.
66020014	Violence	Caora na' aode quie yela' guti, aode quie gui' gabila. Beyudyi bedu quien uyu'un lu'u gui' naca ca lagun. Na'ra quie nu ben' tzu'u lu'u gui' z̃e naca ca lagun, biyeyudyi yedu gaca castigo quiejë' tuzioli.
58009026	Description	Chan' bë Cristo cabë' bë pxuzi na', na'ra ruen zi gati Cristo tazë lasa desde dza cati udixu Diuzi yedyi layu. Pero binacan cana'. Cani nacan na'adza dza ruen bago iyudyi yedu quie yedyi layu: Babida Cristo lao yedyi layu guquë' gun quie Diuzi gutinë' lë'ë yaga cruzo tu lasazi para tuzioli ta udubanë' dula' xquia quie yugulu benëchi'.
44013018	Description	Pero con paciencia uz̃i'z̃e Diuzi quieyaquë' dza udayaquë' chopa galo iza tu paraje ga bidyia yu'u.
46011033	Recommendation	Lëlena' ben' bicha', bë' yegu'udi'le gan' gaole bë' yeza'la'adyi'le quie Cristo, reya'ala' cuezale guida laguedyile ta gaole tzaz̃e.
66006012	Violence	Na'ra cati pchipa ben' naca ca quie beco' z̃i'ila' taxopa ga nerio libro na', caora na' guca tu uz̃u' huala gula, na' beyaca ubidza chula ca tu la'ari' gaso gula. Lëscan' beyaca biu' rna'n ca ren.
58011035	Violence	Lëscan' guca quie bala nigula unita' dza na' bezi'jë' ben' huati quiejë' tatula nebanjë'. Pero unita' ja ben' tula guticazijë'. Udi benë' lëjë' hasta gutijë', pero bipsanjë' unaojë' xneza Diuzi cabë' gu'un ben' udi lëjë'. Cana' gutijë', pero unezijë' huadyin dza useban Diuzi lëjë' sujë' guibá ga nacaran huen gula.
44016037	Violence	Pero una Pablo gudyinë' lejë': ―Nëto' banacando' cuenda quie ciudad Roma. Según ley quie ben' romano, biru'en lato quiyaquë' nëto' udze'yaquë' nëto' dyiguiba sin nica negacazi justicia quiendo'. ¿Cómo pues bare'enyaquë' yebioyaquë' nëto' nagachi'zi? ¡Pues bisaque' usacayaquë' nëto' cana'! Ni cuezando' hasta que guidayaquë' cuinyaquë' yebioyaquë' nëto'.
45013009	Recommendation	Lë'ë guichi ley quie Diuzi rguixogue'n ra'o de que bireya'ala' gasilëro nigula quie ben' tula. Lëscan' quie nigula, bireya'ala' gasilënë' be'mbyu tula. Bireya'ala' gutiro benë', bireya'ala'cuanro quie benë', bireya'ala' si'ro benë' yë', bireya'ala' sa'la'adyi'ro ta de quie benë'. Cana' rnan lë'ë guichi ley quie Diuzi. Pero lëscan' rguixogue'n ra'o de que reya'ala' idyë'ëro benë' cabë' nadyë'ëro cuinro. Chi huero cana', banaca quiero babzuro yugulu di' idza' cabë' mandado rue Diuzi lë'ë guichi ley quienë'.
62003003	Faith	Chi du la'adyi'ro rbezaro yeguida Cristo, bihue'ro lato gaca laxta'oro besu. Reya'ala' gaca laxta'oro yëri cabë' yëri naca laxta'o Jesucristo.
45007022	Faith	Nezicazida' naca huen guichi ley quie Diuzi.
50004004	Recommendation	Yugu dza reya'ala' yedaohuele, dan' nacale ben' nao xneza Cristo. Tatula rnia' le'e: ¡Yedaohuele!
66001012	Description	Na'ra beyëchoga' una'a blë'ëda' nuz̃i ben' unë në'ëdi'. Na'ra cati beyëchoga', una'a blë'ëda' gadyi candelero de oro.
58003018	Sin	Lëscan', ¿nuz̃i ja ben' uchuguli Diuzi quie, bzëtoguë' laohuë' unë' biguidajë' ga zuë' yezila'adyi'jë'? Pues yaca ben' bibë quie quie Diuzi, lëjë' uchugulinë'.
43010008	Sin	Yaca ben' babida caora bineguida', gu'unyaquë' cuanyaquë' yaca beco' z̃i'ila'. Pero biz̃i yaca beco' z̃i'ila' bibëyacaba' bala inaoyacaba' leyaquë'.
60002018	Recommendation	Le'e ben' nada'o, ulegale quie xa'nle, la'acazi ben' rue tahuen quiele, la'alacazi ben' rue tamala quiele.
44006013	Description	Udiloyaquë' ben' unë di'idza' falso contra lëbë'. Na' lëyaca ben' na', unayaquë' rëbiyaquë' ben' rnabë': ―Birsan ben' niga rnë' di'idza' contra idao' rnabë'ra quiero. Lëzi ruenë' contra ley pca'n xuzixta'oro Moisés.
47005018	Faith	Cana' bë Diuzi bega' ntza'olënë' ra'o nun quie guti Cristo lë'ë yaga cruzo. Na'ra bdë' Diuzi nëto' ta tzetixogue'ndo' benë' de que zu Diuzi dispuesto yega'ntza'olënë' lëjë'.
59005010	Recommendation	Bicha', cabë' bë ben' profeta, ben' ulio Diuzi, ben' udixogue' xti'idzë' dza na'te, bezueyaquë' bedzagalaoyaquë', cana' reya'ala' huele le'e.
44002021	Faith	Biz̃i yugulu ben' ulidza Diuzi, ben' rzëto laohuë', ute usela Diuzi leyaquë'.
66007012	Faith	Na' unajë' cani: Cani nacan quie Diuzi quiero. Naca Diuzi ben' tzionla'adyi'ro, ben' huero ben' z̃e. Naca Diuzi ben' rioñe'e yugulute, ben' yëbiro diuxcalelo'. Naca Diuzi ben' bala'ana, ben' de yela' rnabë' quie, ben' de yela' huaca quie. Cana' nacan quie Diuzi quiero tuzioli. Amén.
60003003	Recommendation	Lëscan' nia' le'e bireya'ala' upa'ale guichole taz̃e. Bireya'ala' uzutza'ole cuinle conlë la'ari' tzao', o conlë oro.
55001008	Faith	Biyedue'lo' inëlo' cule quie Señor quiero. Lëscan' biyedue'lo' dan' dia' lu'u dyiguiba por nun quie dan' naohua' xneza Cristo cabë' luë'. Lëscana' biidzebo' cati huelë benë' luë' bizinaquezi. Siempre gun Diuzi fuerza valor quio' ta suelo' sulo' chizi chi biti'tezi ta usaca benë' luë' porque dan' rguixogue'lo' xti'idza' Diuzi.
43017019	Description	Por nun quieyaquë' babdyia' cuina' lao na'alo' cuenda udze'lo'yaquë' lao na'alo' ineziyaquë' ca naca tabala quio'.
66003002	Recommendation	Ulehue pensari cabë' raca quiele. Gapale cuidado biusanla'adyi'le ca tu tadao' bicu' rnaole xneza'. Pues ilë'ëti'zi bipsanla'adyi'le xneza'. Blë'ëda' cabë' naole xneza', binegaolen dya'a cabë' re'enda'.
66016004	Description	Na'ra uyo ángel uyune yelatonë' copa quienë' lu'u ja yao len ga rlë nisa lao yedyi layu. Caora na' beyaca nisa na' ca ren.
45005002	Faith	Naca Cristo ben' sëlë ra'o lao Diuzi por nun quie dan' rzudyi'ilëro lëbë'. Quie lena' huela'iya Diuzi ra'o inaoro xnezë' du guicho du la'adyi'ro. Quie lena' redaohuero rbezaro yeyoro ga zu Diuzi guibá.
49005005	Sin	Dyë'ëdi nezile chi nu ben' nue costumbre rdalënë' nutezi nigula, chi ruenë' biti'tezi ta naca tabayatza, chi rza'la'adyi'në' dumi, (tuzcazi nacan sa'la'adyi'ro dumi, len ta tzionla'adyi'ro ta naca yo o ta naca yaga), biyezi' Diuzi lëbë' ta yedyinnë' guibá ga rnabë' Cristo len Diuzi.
58011008	Faith	Nun quie dan' uzudyi'ilë Abraham Diuzi, bzunë' di'idza' dza cati gudyi Diuzi lëbë' ta uzë'ë yedyi quienë' zioguë' ga tula ga de layu hue' Diuzi lëbë' gaque quienë'. Ba'ala'cazi binenezinë' ga ise'ela' Diuzi lëbë', pero uzë'ë zioguë'.
49005018	Recommendation	Bihuele hue'e como dan' lena' udyiagui'n pensari quiele. Mejorla hue quiele cabë' mandado rue Bichi Be quie Diuzi le'e.
61002002	Sin	Huanao ben' zë neza mala quiejë' huejë' ta rnazin quiejë'. Dula' quiejë' ina yaca benë' binaca dya'a xneza Jesús.
49002018	Faith	Dyin bë Cristo racalë Bichi Be quie Diuzi ra'o ta huebë'ro Xuziro Diuzi, la'acazi nacaro ben' Israel, la'acazi nacaro ben' za' yedyi tula.
44021025	Recommendation	Babëcazindo' tu guichi use'ela'ndo' lao yaca ben' binaca ben' Israel, ben' barnao xneza Jesús, gudyindo'jë' ca naca pensari quiero de que bireya'ala' gaojë' bë'ëla' bdyia benë' ru'aba ta bë'yaquë' ídolo quiejë'. Lëzi bireya'ala' gaorëyaquë' bë'ëla' quie nu bia bibro ren quie hora gutiba', ni siquiera ren quieba'. Lëscana' bireya'ala' gatalëjë' nigula binaca z̃gulajë'. ―Pues cana' unayaquë' gudyijë' Pablo.
44005003	Sin	Na'ra una Pedro rëbinë' Ananías: ―Ananías, ¿biquien' uyu'ulo' pensari xi'ibi', uz̃io' Bichi Be quie Diuzi yë', binao' uz̃i'lo' lë'ëti' dumi tu parte quio'?
49004014	Recommendation	Bira naca pensari quiero cabë' naca pensari quie xcuidi'. Bira yetza'ro pensari quiero tu dza tu dza inaoro neza tula. Binacaro ca la'aga' bidyi ta nu'a be rguinun lao nisa. Bira hue'ro lato si' benë' ra'o yë', ben' re'en uquixi quiero, ben' re'en udze' ra'o neza tula, neza binaca quie Diuzi. La'acazi inayaquë' nacayaquë' ben' rioñe'e, bigalele quiejë'.
46006009	Sin	-
58010025	Recommendation	Bireya'ala' usanro yeduparo tzionla'adyi'ro Diuzi cabë' naca costumbre quie bala ja benë', bapsanjë' bira guidajë' dza cati yeduparo. Reya'ala' hue'lërojë' di'idza' z̃ela'adyi' ta biyeyatijë' como dan' baruen bago idyin dza cati yeguida Cristo lao yedyi layu tatula.
51003005	Sin	Quie lena' rnia' le'e, bira huele cuenda ca tu tamala ina bë'ëla' z̃uba' quiele huele. Banaca quiele ca quie banati bë'ëla' z̃uba' quiele, yela' na' bira huele cuenda quien. Biutzagale nigula binaca z̃gulale. Bihuele ta naca bayatza. Bihuele ta rnazin quiele. Bisa'la'adyi'le dumi. Ca nacan mala tzionla'adyi'ro ídolo, cana' mala nacan sa'la'adyi'ro dumi.
52005008	Faith	Pero ra'o, bihuero cana', porque nacaro ben' rda lao lato lao xni'. Bihuero ca quie ben' rasi, bihuero ca quie ben' z̃udyi. Gaparo cuidado, zudyi'ilëro Diuzi du guicho du la'adyi'ro, idyë'ëro laguedyiro, cuezaro dyë'ëdi yezi' Jesús ra'o,
55001007	Grace	Bire'en Diuzi idzebiro, re'ennë' huero tzutzu huala laxta'oro, re'ennë' idyë'ero laguedyiro, re'ennë' tzu'uro pensari dya'a.
62002004	Sin	Chi inaro nacaro ben' quienë', na' bihue quiero cabë' unë', na' rzi'ro yë', birnëro tali.
50002002	Faith	cana'ra reya'ala' huele tuzi ca pensari huele. Reya'ala' nadyë'ële itu itule. Tuzi ca huele, huele tuz̃e itu itule. Yela' na' yedaohueda' quiele.
43007030	Description	Cana' guca gu'unyaquë' guxuyaquë' hueyaquë' lëbë' preso, pero bibeyaz̃oyaquë' guxuyaquë' lëbë', dan' binedyin dza idyinnë' lao na'ayaquë'.
54006018	Recommendation	Yëbo'jë' huejë' tadya'a, pero yugu dza quele batazi. Reya'ala' yeyëchi'la'adyi'yaquë' laguedyiyaquë'. Reya'ala' suyaquë' dispuesto si'jë' ta de quieyaquë' hue'yaquë'n ben' yëchi'.
43018030	Description	Na'ra unayaquë' rëbiyaquë' lëbë': ―Chan' binaquë' ben' rue xquia, bidehua'ando'në' niga.
45014006	Faith	Na'ra quie ben' rna tuzi dza naca la'iya tzionla'adyi'ro Diuzi, cala yugu dza nacan huen, ruejë' cana' ta gapala'një' Cristo. Lëscan' yaca ben' rna biti'tezi dza nacan dza huen tzionla'adyi'ro Diuzi, ruejë' cana' ta gapala'nrëjë' Cristo. Na'ra quie ben' rna ru'en lato gaoro biti'tezi ta de, na' ruejë' cana' ta gapala'një' Cristo. Lëscan' ben' rao puro yëza cuen, na' ruejë' cana' ta gapala'nrëjë' Cristo, na' yëbijë' Diuzi diuxcalelo'.
45012012	Recommendation	Reya'ala' suro contento cuezaro dyë'ëdi dza yezi' Diuzi ra'o. Reya'ala' si'z̃ero biidza'ro cati raca zëdi quiero. Bireya'ala' usanro ulidzaro Diuzi.
44024023	Description	Caora na' bë Félix mandado gudyinë' capitán ta gapanë' Pablo, pero bibënë' quienë' bizinaquezi, porque naca Pablo ben' bala'ana. Lëzi bë' Félix lato guida ja ben' amigo quie Pablo tzeyubijë' lëbë'.
46013007	Description	Chi nedyë'ëro yaca benë', yezi'z̃ero quieyaquë', yezudyi'ilëroyaquë' hue'lëroyaquë' di'idza' z̃ela'adyi'.
47004013	Faith	Rnën lë'ë guichi la'iya quie Diuzi cani: ‘‘Rzudyi'ilia' con cabë' rna Diuzi. Quie lena' rguixogui'a ja benë' di'idza' la'iya quienë'.’’ Lëscan' cana' naca quiendo'. Tuzcazi naca pensari quiendo' len pensari quie ben' bzu di'idza' lë'ë guichi la'iya dza na'te. Rzudyi'ilëndo' Diuzi. Quie lena' rguixogue'ndo' benë' ja di'idza' la'iya quienë'.
52005014	Recommendation	Na'ra, bicha', yëbile yaca ben' huëdi ta huejë' dyin, bira yehuëdijë'. Lëscan' hue'lële yaca ben' raca bayëchi' quie di'idza' z̃ela'adyi'. Gacalële yaca ben' binetzioñe'e xti'idza' Diuzi dyë'ëdi. Huez̃ela'adyi'le quie lao yugulutejë'.
66016010	Description	Na'ra uyo ángel ga'yo' yelatonë' copa quienë' lao xlato bia guixi' bayatza gula. Caora na' bega'n chula lato ga rnabë'ba', lëscan' udi'in ja benë' ludyijë' tanto ulajë'.
48006016	Grace	Rulidza' Diuzi cuëchinë' chizi guicho laxta'ole yeyëchi'la'adyi'në' le'e, ben' nuelë Cristo tuz̃e, yu'ule pensari cubi ta zaza'lë Cristo. Rulidza' Diuzi por yugulu ben' nao xneza Cristo, ben' naca ben' quie Diuzi.
44018025	Faith	Lëzi nezinë' xneza Jesús. Dyë'ëdi gula udixogue'në' psëdinë' benë' ca naca quie Jesús, ba'ala'cazi tuzi ca bë' Juan lao benë' nubë'në' psëdinë' benë'.
46010031	Recommendation	Pues cani yequëba' ben' una në'ëdi' cana': Chi gaoro bi cosa, chi bigaoro bi cosa, chi yo'oro bi cosa, chi biyo'oro bi cosa, con bitezi huero, hueron ta huero Diuzi ben' z̃e.
62002027	Recommendation	Na' abdze' Jesucristo Bichi Be quienë' lu'u guicho laxta'ole. Abega'nnë' yu'unë' lu'u laxta'ole ruzioñe'enë' le'e di'idza' li quie Diuzi. Cana' inezile chi inë yaca benë' tuzi ca rnën len xti'idza' Diuzi, o chi birnëyaquë' tuzi. Puro di'idza' li rna Bichi Be quienë', birnënë' di'idza' huezi' yë'. Biyehuëdile nacalële Cristo tuz̃e conforme con ca bzioñe'e Bichi Be quienë' le'e.
59002026	Faith	Pues cani nacan: Cati babero bichi be quiero lu'u cuerpo quiero, cana' banati cuerpo quiero, bira bisirve. Lëscan' ra'o, chi biuzuro di'idza' huero ca mandado rue Cristo ra'o, nacaro ca quie ben' huati, bibi sirve inaro rnaoro xneza Cristo.
44027035	Description	Ude beyudyi una Pablo cana', bëxonë' tu yëta xtila bë'lënë' Diuzi di'idza' gudyinë' Diuzi diuxcalelo'. Na'ra bz̃uz̃unë'n uzulaohuë' raonë'n.
44015020	Sin	Tuzi ca reya'ala' huero ise'ela'ro tu guichi ta quixogue'royaquë' bireya'ala' gaoyaquë' bë'ëla' bdyia benë' lao ru'aba ta bë'yaquë' ídolo quieyaquë'. Lëzi bireya'ala' gaoyaquë' bë'ëla' quie nu bia bibro ren hora gutiba'. Lëscan', con nutezi bia guixi', bireya'ala' gaoyaquë' ren quieba'. Lëzi bireya'ala' gatalëyaquë' nigula binaca z̃gulayaquë'.
44023003	Sin	Caora na' una Pablo gudyinë' lëbë': ―¡Diuzi huenë' luë' castigo dan' biruelo' tuzi con cabë' rna lë'ë ley. Re'lo' na' ta huelo' justicia quia' con cabë' rna lë'ë ley, ¿bixquien', pues, ruelo' contra ley na', ru' mandado capa benë' xaga'?
45008001	Description	Na'ra bigata' castigo quie ben' nacalë Cristo Jesús tuz̃e. Bira inabë' pensari mala ra'o ca pensari mala yu'u lu'u guicho laxta'o yaca ben' nita' lao yedyi layu, nechan' inabë'cazi pensari quie Diuzi yu'u lu'u guicho laxta'oro ra'o.
52005009	Grace	porque cala ulio Diuzi ra'o ta huenë' ra'o castigo dza gaca juicio, pero ulionë' ra'o ta gata' yela' neban quiero tuzioli lao na'a Jesucristo.
66020008	Violence	Huaronë' ta tzexi'në' yë' ja ben' nita' lao yedyi layu. Huazi'në' ben' quie nación Gog len ben' quie nación Magog yë'. Huatupanë' lëjë' ta huejë' dila. Tantozi naca soldado quiejë' ben' zë gula, una'n ca quie yoz̃o re' ru'a nisadao'.
46006011	Grace	Lëscan' rnëria' quiele, cana' bërële le'e dza na'. Pero na'a banacale ben' laxta'o yëri lao Diuzi, banacale ben' la'iya quienë'. Por nun quie Señor quiero Jesucristo len Bichi Be quie Diuzi uz̃i'z̃e Diuzi dula' xquia quiele.
55001012	Faith	Quie lena' redzagalaohua', pero biredue'da' porque nuebë'da' Cristo, naohua' xnezë'. Nezda' naca Cristo ben' de yela' huaca quie, rna'në' në'ëdi' tu lala zua' yedyi layu hasta idyin dza gaca juicio lao yedyi layu.
49006018	Faith	Reya'ala' uzule di'idza' hue quiele cabë' rnia' le'e. Biusanle ulidzale Diuzi. Biusanle inabalenë' gacalënë' le'e. Hue'le lato gacalë Bichi Be quie Diuzi le'e hue'lële Diuzi di'idza'. Huele listo, biyehuëdile. Ulidzale Diuzi ta gacalënë' yugulu ben' nao xneza Jesús.
52001001	Grace	Në'ëdi', Pablo, len Silas len Timoteo, bëndo' guichi ni, use'ela'ndo'n laole ga nita'le ciudad Tesalónica. Nacale tuz̃e len Xuziro Diuzi len Señor quiero Jesucristo. Rulidzando' Diuzi lënë' Señor quiero Jesucristo ta huela'iyaquë' le'e cuëchiyaquë' chizi lu'u guicho laxta'ole.
50004005	Faith	Huele tahuen ta ilë'ë yugulu benë' le'e ben' z̃ela'adyi'. Baruen bago dza yeguida Cristo.
46011026	Faith	Na' nia' le'e de que con cabë' gaoro yëta xtila yo'oro nisa bedzuli' gan' yegu'udi'ro, lena' yeza'la'adyi'ro cabë' guca quie Cristo gutië' lë'ë yaga cruzo. Cana' yeza'la'adyi'roguë' hasta dza cati yeguidë' lao yedyi layu tatula.
59005015	Faith	Na'ra cati ulidzayaquë' Diuzi hue'lëyaquë' lëbë' di'idza' du guicho du la'adyi'yaquë', caora na' iyacale yeyue Diuzi le'e. Chi bële xquia, huezi'z̃e Diuzi dula' xquia quiele.
55001003	Faith	Yugo dza, yugo yëla, rulidza' Diuzi rëpa'në' diuxcalelo' por luë'. Lëscan', por tu parte quia' në'ëdi', rua' dyin quie Diuzi birao pensari quia' në'ëdi' xquia. Cana' bërë xuzixta'ohua', bëyaquë' dyin quie Diuzi, biudao pensari quieyaquë' leyaquë' xquia.
66006016	Description	Na'ra unajë' rëbijë' ya'a len yo yela: ―Ulecachi' nëto' cuenda bira ilë'ë ben' re' xlatogue guibá nëto' ta bigaca quiendo' ca castigo huala gula rue ben' naca ca quie beco' z̃i'ila' nëto'.
66002017	Description	Ulezënaga dyë'ëdi cabë' na Bichi Be quie Diuzi rëbinë' yaca ben' nao xneza'. Nu yaca ben' sue biusanla'adyi' xneza', hua'jë' yëta xtila laona maná ta gaojë', pero yëta xtila ta negachi'n na'. Lëscan' hua'jë' tu huio yo bezëri quie quiejë'. Na' lë'ë yo na' zun tu laojë' cubi ta binezi ja ben' tula. Tuzi ben' si' len nezinë' nu laohue zun.” ―Cana' una Jesús dza na'.
61002003	Sin	Yela' rza'la'adyi' dumi quiejë' rzi'jë' le'e yë' inajë' le'e di'idza' huezi' yë'. Pero udyiagui' Diuzi lëjë', biilajë'. Desde cana'te banucueza Diuzi castigo quiejë'.
53002011	Sin	Quie lena' usanla'adyi' Diuzi leyaquë' tacuenda si' ben' na' lëjë' yë'. Lena' galeyaquë' ta binaca tali.
45002024	Sin	Quie lena' rna lë'ë guichi ley na' cani: ‘‘Yaca ben' binaca ben' Israel, rnëbiz̃oyaquë' quie Diuzi, pero dula' quiele rnajë' cana'.’’
55003008	Sin	Birue quieyaquë' ta naca tali. Bitzu'uyaquë' pensari dya'a. Bë' nazijë' inajë' naojë' xneza Diuzi. Hueyaquë' cabë' bë chopa ben' brujo dza na', tu ben' lao Janes len itu ben' lao Jambres. Leyaquë' biguleyaquë' quie Moisés caora uzuyaquë' tiempote.
66003019	Recommendation	Rdila' ruegadya' yugu ben' nedyë'ëda'. Quie lena' reya'ala' inaole xneza' du guicho du la'adyi'le. Reya'ala' utza'le pensari quiele uzënagale quia'.
45005001	Faith	Na'ra como dan' rlë'ë Diuzi ra'o ben' laxta'o yëri por nun quie rzudyi'ilëro xa'nro Jesucristo, quie lena' rbe' chizi laxta'oro lao Diuzi.
54004016	Recommendation	Gapo' cuidado tuzi ca pensari quie Diuzi huelo'. Lëscana' gapo' cuidado tuzi ca di'idza' quie Diuzi usëdio' benë'. Lena' huelo' tzutzu. Chi huelo' cana', huela'iya Diuzi luë'. Lëscan' huela'iya Diuzi yaca ben' ruzënaga quio' cabë' usëdio'jë'.
44026011	Violence	Lëzi cana' guca zë lasa bia'yaquë' castigo tacuenda na' usanjë' bira inaoyaquë' xneza Jesús. Cana' bia' yugu ciudad con ga zu idao' sinagoga. Hasta du ciudad re' zitu' uya'a yadiloga'yaquë' como legazi bdzë'ëda' leyaquë'.
48005019	Sin	Dyë'ëdi neziro ca rue ben' rue ta rnazin quie. Rdalëyaquë' nigula binaca quieyaquë', ruejë' bayatza, biredue'yaquë',
46003007	Grace	Tana' lena' rnia' le'e, binaca ben' guza bini len ben' bdze' nisa ben' z̃e. Tuzi Diuzi naquë' ben' z̃e ta gucalënë'n ta uyez̃in.
46001007	Faith	Lëlena' bibi idzioguele huela'iya Diuzi le'e tu raca rbezale dza yeguida Señor quiero Jesucristo.
66014002	Description	Na'ra beda' ca tu rchi' yao z̃e gula uyëzin guibá. Naca rchi'n ca tu rchi' yesa cati rëpin ratzon fuerte gula. Lëscan' naca rchi'n ca rchi' zë ja ben' ruxidyi ja arpa.
44010043	Faith	Lëscan' desde dza na'te una yaca ben' udixogue' xti'idza' Diuzi rëbiyaquë' quie Jesús, unayaquë' gata' yela' huezi'z̃e quie yugulu ben' nao xnezë'.
45002007	Faith	Hue'në' yela' neban tuzioli yaca ben' biyeyati hue tahuen yugu dza, yaca ben' re'en gata' yela' bala'ana quiejë' lao Diuzi, yaca ben' rbeza gata' quieyaquë' ta biyeyudyi yedu.
66001004	Grace	Në'ëdi', Juan, bia' guichi niga use'ela'n lao le'e, ben' nao xneza Cristo lao gadyi ciudad ga nita'le yu nebaba Asia. Rnaba' lao Diuzi, ben' zu tuzioli, ta huela'iyanë' le'e tacuenda su laxta'ole gusto bidëbile. Lëscan' lena' rnaba' lao ben' naca ca gadyi bichi be, ben' zu zaca'lao lao Diuzi ga naca xlatonë'.
44019004	Faith	Na'ra una Pablo rëbinë' leyaquë': ―Bë' Juan bautista lao nu ben' ptza' pensari quie, ben' re'en inao xneza Diuzi. Pero lëzi gudyinë' yaca ben' bë'në' laohue de que reya'ala' inaojë' neza quie tu ben' zaza'ra, tu ben' lao Jesús. ―Cana' una Pablo gudyinë' lejë'.
61002009	Violence	Pero nezi Diuzi bi huenë' ta uselanë' yaca ben' nao xnezë' caora re'en xan' taxi'ibi' si'n lëjë' yë' huejë' xquia. Lëzi nezi Diuzi bi huenë' huenë' castigo yaca ben' mala hasta dza gaca juicio quiejë'.
58011016	Grace	Pero gu'unjë' tziojë' tzesujë' ga nacatera dya'a, ta inaro gu'unjë' tziojë' tzesujë' guibá ga zu Diuzi. Quie lena' redaohue Diuzi cati inajë' naquë' Diuzi quiejë'. Pues banuetza'o Diuzi tu ciudad guibá ga sujë'.
54004007	Recommendation	Bigalelo' quie yaca cuento rnëzi benë' de pensari tondozi. Du guicho du la'adyo' gaco' ben' rionla'adyi' Diuzi.
66020009	Violence	Na'ra bedza'jë' lao yedyi layu, uyëchojë' ga negu'udi' ja ben' quie Diuzi, ta inaro uyëchojë' lëciudad nedyë'ë Diuzi. Pero na'ra pchezi Diuzi gui' guibá ta bzeinan lëjë' beyudyi bedu.
44010048	Description	Caora na' bë Pedro mandado hue'yaquë' laoyaquë' uzëtoyaquë' lao Jesucristo. Ude beyudyi na' unabayaquë' yega'nlë Pedro leyaquë' chopa tzona dza.
45002019	Grace	Raquele rioñe'ele, bidzebile uzioñe'ele ben' birioñe'e. Raquele dyin quiele uzioñe'ele ben' rda lao lato lao chula.
62002025	Grace	Una Jesucristo gunnë' yela' neban quiero tuzioli. Cana' bega'nlënë' ra'o di'idza'.
59003017	Description	Pero yaca ben' rioñe'e dyë'ëdi quie xneza Cristo, lëjë' sí, rnaoyaquë' tuzi xneza Cristo, biyu'ujë' pensari mala. Nacayaquë' ben' gaxo, ben' huen, ben' yu'u pensari, ben' reyëchi'la'adyi' laguedyi, ben' rguixogue' dyë'ëdi ca nacan, ben' rda du guicho du la'adyi'.
43003035	Faith	Xuziro Diuzi nedyë'ëcazinë' z̃i'inë'. Nu'eguë' yugulute ta de lao na'a z̃i'inë'.
61003009	Grace	Bitzë Señor quiero con ca rna bala benë', den' uzunë' di'idza' quië' ca unë' huenë'. Naquë' ben' de paciencia rbezanë' bire'ennë' cuiagui' yaca benë'. Re'ennë' inaojë' xneza Jesús.
46007007	Grace	Në'ëdi' re'enda' chan' yugulule suele huerële ca rua', nunu sulële. Pero Diuzi banegunnë' quie tu turo, chi suero bisuero nunu sulëro, dan' netza' tu turo. Binaca tuzi ca nacaro.
46014001	Recommendation	Huele baiguin idyë'ële benë'. Lëzirë huele baiguin inaole huele con ca banegun Diuzi tu tule. Rueten baiguin quixogue'le benë' di'idza' la'iya quie Diuzi.
47004006	Grace	Naca Diuzi ben' bë mandado dza na'te ta galo gui' useni'na ga naca chula. Lëscan' naca Diuzi ben' bzioñe'e ra'o ca naca quienë' cuenda bira gaca guicho laxta'oro ca guicho laxta'o ben' rda lao lato lao chula. Cana' bënë' quiero cuenda yeyuebë'ro ca naca yela' huaca quienë'. Pues lëyela' huaca na'ruen rseni'na lao Jesús raca titi'n.
44018024	Description	Na'ra tiempo na' uzu tu ben' Israel, ben' lao Apolos. Naquë' ben' ciudad Alejandría. Na' bdyinnë' ciudad Efeso rguixogue'në' benë' con cabë' rna xti'idza' Diuzi, porque dyë'ëdi' nezinë' cabë' rnën lë'ë guichi la'iya quie Diuzi.
58013012	Grace	Lëscan', Cristo, tzala'la ru'a ciudad Jerusalén bedzagalaonë' gutinë' lë'ë yaga cruzo cuenda yez̃inë' dula' xquia quie ben' nao xnezë'. Cana' guca quienë' ulato ren quienë' dza na'.
56002015	Recommendation	Cana' re'enda' usëdio' yaca los demás ben' quie Jesús. Reya'ala' uxela'adyo'jë' cati ruejë' tahuen, lëscan' reya'ala' tilo'jë' dyë'ëdi cati ruejë' tamala. Huu' dyabë' uzënagajë' quio' cabë' yëbo'yaquë'.
62004009	Grace	Tantozi nadyë'ë Diuzi ra'o, na' use'elë' tu litza' z̃i'inë' lao yedyi layu. Lao na'a z̃i'inë' guta' yela' naban quiero tuzioli. Cana' neziro nadyë'ë Diuzi ra'o.
43017024	Grace	’Xuza', ca yaca ben' pca'nlo' lao na'a, re'enda' sulëyaquë' në'ëdi' gan' tzesua' tacuenda ilë'ëyaquë' yela' huaca quia' benlo' në'ëdi' nun quie nedyë'ëlo' në'ëdi' desde binecue'te lao yedyi layu.
45003016	Sin	Con ga zioyaquë' rudyiagui'yaquë' benë', ruca'nyëchi'yaquë' laguedyiyaquë'.
58004014	Faith	Jesús, z̃i'i Diuzi, naquë' pxuzi rnabë'ra quiero, baziyoguë' guibá ga zu Diuzi. Quie lena' reya'ala' huero seguir biyehuëdiro inaoro xneza Cristo.
61001017	Grace	Lëzi blë'ëndo'në' caora bë Diuzi lëbë' ben' z̃e. Bendo' rchi' Diuzi caora unënë' dyë'ëdi nanë' nëto': “Z̃i'ina' ben' niga. Lega nedyë'ëda'bi' raxeda' ca ruebi'.”
46012011	Description	Tuzi Bichi Be quie Diuzi ru'enë' laze banegunnë' quie quiero según ca re'en Diuzi gaca quiero.
66008012	Description	Na'ra cati pcuedyi ángel udape trompeta quienë', caora na' udyiagui' tu cue' quie lao tzona cue' ubidza, lëscan' udyiagui' tu cue' quie lao tzona cue' biu', lëscan' udyiagui' tu cue' quie lao tzona cue' bélo. Quie lena' bega'n tu cue' quie lao tzona cue'jan lato chula. Na'ra bipseni' xni' ubidza tu cue' quie lao tzona cue' quie dza. Lëscan' bipseni' xni' biu', bipseni' xni' bélo. Tu cue' quie lao tzona cue' quie yela bipseni'yacan.
44018017	Violence	Na'ra bëxoyaquë' tu ben' lao Sóstenes, porque naquë' xan' sinagoga na', bë'yaquë' lëbë' zi' lao ga re' gobernador na'. Pero gobernador na', gabi cuenda bënë' dan' bëyaquë' cana'.
43010039	Violence	Biz̃i yaca ben' rnabë', tatula gu'unyaquë' guxuyaquë' Jesús ta hueyaquë' lëbë' preso, pero aode ulanë' lao na'a yaca ben' na'.
47004016	Faith	Quie lena' biyeyatendo'. Ba'ala'cazi reyudyi redu fuerza valor quie bë'ëla' z̃uba' quiendo', pero yugu dza rudze' Diuzi fuerza valor quienë' lu'u guicho laxta'ondo'.
43012003	Description	Na'ra uz̃i' María gatzo litro aceite rla' z̃ixi z̃eo ta rbioyaquë' yo lao nardo. Lëaceite na' bibi nequixin, zaca'n za'ala' gula. Biz̃i na' blëpinë'n ni'a Jesús, na' uz̃i'në' guitza' guichonë' bla'onë'n aceite la'o ni'a Jesús. Cana' bedu lu'u yu'u ure' be z̃eo gula.
58011009	Faith	Nun quie dan' uzudyi'ilë Abraham Diuzi, uzunë' ga de layu una Diuzi hue'në' quienë', pero uzunë' na' ca quie binaquen quienë', ca quie ben' zu yedyi binaca yedyi quie. Puro lu'u yu'u de la'ari'zi uzunë'. Lëscan' cabë' bë Abraham, cana' bërë z̃i'inë' Isaac, cana' bërë z̃i'isubanë' Jacob. Lëscan' conlë lëjë' bega'nlë Diuzi lëjë' di'idza' huadyin dza hue'në' lëjë' gaque quiejë' layu ga zujë'.
50003017	Recommendation	Bicha', cabë' rua' në'ëdi', cana' reya'ala' huerële. Lëscan' huele cuenda nu ben' rue cabë' bëndo' cati unita'lëndo' le'e dza na'.
48006002	Recommendation	Lëscan' reya'ala' gacalëro laguedyiro ca tazëdi raca quieyaquë'. Chi huero cana', cana' hue quiero huero cabë' mandado bë Cristo ra'o.
59002024	Faith	Lëscan', claro nacan cala tu neziziro zu Diuzi, na' ilë'ënë' ra'o ben' laxta'o yëri, yezi'në' ra'o. Pero lëscan' ruen zi uzuro di'idza' ca mandado ruenë' ra'o.
45009014	Faith	¿Biz̃i inaro chi'? ¿Inaro birue Diuzi tadya'a? ¡Bireya'ala' inaro birue Diuzi tadya'a!
45014001	Recommendation	Reya'ala' hue'lële ben' zaozulao inao xneza Jesús di'idza' z̃ela'adyi'. Bitzu'ule huedila huenë tu ta binaca.
66012007	Violence	Cati ude beyudyi na', guca tu dila guibá. Na'ra ángel Miguel len ja ángel quienë', udilalëjë' lëbia guixi' snia gula len ángel quieba'.
49004026	Recommendation	Chi idza'le laguedyile, gapale cuidado ta bihuen xquia quiele. Chi rdza'le laguedyile, tu binegala dza reya'ala' layeyue'z̃etele laguedyile.
60003009	Recommendation	Chi rue yaca ben' mala len le'e bizinaquezi, chi rutasi runiojë' le'e, bigacalëlejë' lëbi. Nacalan huen huele tadya'a quiejë', porque cati ulio Diuzi le'e bënë' tadya'a quiele.
43008029	Grace	Xuza', ben' use'ela' në'ëdi', zulëcazë' në'ëdi' tuz̃e. Birsannë' në'ëdi' zua' tuza', dan' ruzucaza' di'idza' cabë' rnanë'. ―Cana' una Jesús rëbinë' leyaquë'.
49006014	Recommendation	Chi huele cana', chi huele tali cabë' una Diuzi, lena' gacalën le'e ca racalë cincho ruquio lë'ële le'e. Chi huele ta yu'u ni'a xnezi quie Diuzi, lena' ucuasa ucui'on le'e cabë' rucuasa rucui'o guíba lata naco soldado ta biichugo espada lëbë'.
66001020	Description	Na'ra cani naca di'idza' ta rguixogue'n quie gadyi bélo zia' zaquë' na'a yebë ta bablë'ëlo'. Lëscan' cani naca di'idza' ta rguixogue'n quie gadyi candelero de oro ta bablë'ëlo'. Na'ra quie gadyi bélo, leyacan rguixogue'n quie gadyi ben' quixogue' xti'idza' Diuzi lao gadyi ciudad ga nita' ben' nao xneza'. Lëscan' quie gadyi candelero, leyacan rguixogue'n quie gadyi ciudad na'.
58002009	Grace	Lëscan' neziro cabë' bë Diuzi conlë Jesús. Bënë' mandado gaca Jesús ledao'zi menosra ca yaca ángel, pero tu chi'zi. Yela' nedyë'ë quie Diuzi bënë' mandado guti Jesús lao laza yugulu benë'. Na'ra nue Diuzi lëbë' ben' belaoratzegue, ben' bala'ana gula nun quie dan' bedzagalaonë' gutinë' lë'ë yaga cruzo.
50002013	Grace	Dyin quie Diuzi na' rnën quiele uzule di'idza' quienë'. Cana' gacalë Diuzi le'e uza'laole huele cabë' re'ennë' huele.
43015011	Grace	’Cabë' di'idza' baonia' le'e, nacan ta yedaohuele lële në'ëdi' su gusto lu'u laxta'ole.
54001001	Description	Në'ëdi', Pablo, naca' apóstol quie Jesucristo. Use'ela' Diuzi lënë' Señor quiero Jesucristo në'ëdi'. Naca Diuzi ben' ute usela ra'o. Lëscana' naca Jesucristo ben' rbezaro yeguida idez̃i' ra'o.
54002009	Recommendation	Lëscan' re'enda' gaco yaca nigula la'ari' sencilla ta binaca beya beza' adorno. Tahuen na' uzutza'oyaquë' cuinyaquë', pero cala conlë la'ari' tzao', ni oro, ni yo tzao', nica upa'ayaquë' guichoyaquë' taz̃e.
43002015	Violence	Biz̃i cati blë'ë Jesús ca rue yaca ben' yu'u huëti' lali'a idao' rnabë'ra, na' uz̃i'guë' tu guidi udinë' blaonë' yaca ben' yu'u ruti' lente huaga lente beco' z̃i'ila' quieyaquë'. Na' quie ben' retza' dumi, uru'unnë' mesa quieyaquë' layu, gusi dumi layu.
49002010	Grace	Cana' naca quiero, como dan' ta bë Diuzi banaoro xneza Cristo Jesús banuelëro lëbë' tuz̃e. Cana' bënë' quiero cuenda huero tadya'a cabë' unanë' quiero huero dza na'te.
60004012	Recommendation	Bicha', ben' nadyë'ëda', caora raca zëdi quiele nun quie rue Diuzi le'e prueba, bidëbile bihuele pensari tamala raca quiele.
66019007	Recommendation	Yedaohuetzeguero, suro gusto gula, hueronë' ben' z̃e, como dan' abdyin hora quie huetzagana' quie ben' naca ca quie beco' z̃i'ila'. Azu nigula gaca z̃gulanë', rbezanë' utzagana'lënë' lëbë'.
49006017	Recommendation	Como bapte psela Diuzi le'e, reya'ala' sule puesto ca quie soldado, ben' nuzu casco guichogue ta bibi gaca quie guichonë'. Lëscan' como naca xti'idza' Diuzi ca quie tu espada ta ben Bichi Be quie Diuzi le'e, reya'ala' guxule len sule listo ca quie soldado, ben' nuxu espada.
44007024	Violence	Cana' zionë' yeyubinë' leyaquë' ga rueyaquë' dyin. Pero blë'ënë' tu ben' Egipto rdilalënë' tu ben' Israel. Biz̃i na' gucalë Moisés laguedyinë', bëtinë' ben' Egipto.
53003013	Recommendation	Bicha', biyehuëdile huele tadya'a.
46016013	Faith	Bigasiyëlale, hue quiele xti'idza' Diuzi du guicho du la'adyi'le. Bidzebile, biyehuëdile.
44007043	Sin	Quele para në'ëdi', pero bële con na'azile diuzi uyonla'adyi'le. Nu'ale tu rumita dao' de la'ari' quie Moloc. Nu'arële tu ta naca forma quie bélo, laona Renfán. Lena' unale naca Diuzi quiele. Quie lena' hua' castigo quiele, huabioga' hualaohua' le'e yedyi quiele tziole zitu', tzesule yedyi quie ben' tula yedyi laona Babilonia. Cana' una Diuzi gudyinë' xuzixta'oro dza na'te.
53002015	Recommendation	Bicha', bigala'adyi'le ca ta psëdindo' le'e, la'achi di'idza' bë'lëndo' le'e, la'achi di'idza' bzundo' lë'ë guichi use'ela'ndo'n laole.
47005005	Grace	Diuzi na' bzioñe'enë' ra'o ca huenë' quiero. Lëbë' bdze'në' Bichi Be quienë' lu'u guicho laxta'oro ta xela'adyi'ro talicazi huenë' quiero ca unë' huenë' quiero.
54002011	Recommendation	Reya'ala' cue' yaca nigula chizi uzënagayaquë' dyë'ëdi caora rusëdi benë' leyaquë'.
54005019	Recommendation	Timoteo, bigalelo' quie yaca ben' rao ben' napa dyin quie Diuzi xquia, chi binita' chopa tzona ben' naca testigo.
45016016	Recommendation	Quëdyile laguedyile dyë'ëdi. Gaole xagajë' tu psitu, na' yëbileyaquë' padiux. Yaca los demás ben' nao xneza Jesús, ben' nita' yedyi tula, rugapajë' le'e diuz̃i.
66018019	Description	Na'ra udze'jë' yu guichojë', huabedyijë' gaquejë' bayëchi', cuedyiya'jë', inajë' caniga: ―¡Ay! Bayëchi' gula raca quie ciudad na'. Conlë yela' uña'a quie ciudad na' beyaca ben' naca xan' barco ben' uña'a. Pero na'a tu sasazi aode quie ciudad na'.
62003001	Grace	Tanto nedyë'ë Xuziro Diuzi ra'o ulionë' ra'o nacaro z̃i'inë'. Quie lena' binacalë yaca ben' nita' lao yedyi layu tuzi len ra'o, porque binacalëjë' tuzi len Diuzi.
60005005	Recommendation	Lëscan' le'e, ben' ru'abe, re'enda' guna' le'e tu consejo. Reya'ala' galele quie yaca ben' napa dyin quie Diuzi. Yugulule reya'ala' galale gacale gaxo conlë laguedyile, ben' nao xneza Jesús, porque cana' rnën lë'ë guichi la'iya quie Diuzi cani: Biraxe Diuzi ben' rue z̃e cuine, pero racalë Diuzi ben' naca gaxo.
45003004	Faith	¡Bireya'ala' huero pensari cana'! Seguro na' hue Diuzi cabë' unanë' huenë' conforme cabë' naca tali, la'acazi chi ben' huizi' yë' yugulu ben' nita' lao yedyi layu. Lena' rguixogue'n lë'ë guichi la'iya quie Diuzi cani: Tanun quie di'idza' rero lu'u ru'a Diuzi, banezi ja benë' naca Diuzi ben' rue tali. Cati ilë'ëyaquë' ca rue Diuzi, na' inajë': ‘‘Diuzi naquë' ben' laxta'o yëri.’’
44009014	Violence	Na' baza'në' ni, nu'anë' guichi quie yaca xan' pxuzi. Conlë guichi na' de yela' rnabë' quië' ta guxonë' huenë' preso nu ben' rulidza luë'.
61002001	Sin	Lao ja ben' Israel, uyu'urë ben' huezi' yë'. Unajë' quie Diuzi najë', pero bë' nazijë' uz̃i'jë' yë'. Lëzi cana' le'e, huayu'urë ben' naca maestro si'jë' yë' laole. Balarazi ruzioñe'ejë' benë' di'idza' huizi' yë', inajë' di'idza' li ruzioñe'ejë'. Cana' huejë' si'jë' yë' udyiagui'jë' benë' huejë' condre Cristo, ben' udiz̃u xquia quie yugulu benë'. Quie lena' tu sasazi udyiagui' Diuzi lëjë'.
43005018	Violence	Ca be yaca ben' Israel ca una Jesús can', mazara bdza'yaquë' gu'unyaquë' gutiyaquë' lëbë', dan' bibënë' casa quie ley quie dza huezila'adyi'. Lëscan' bënë' cuinnë' ca Diuzi caora unë' quie Diuzi naca Diuzi Xuzinë'.
46011002	Faith	Bicha', redaohueda' rlë'ëda' cabë' ruele reza'la'adyi'le në'ëdi', banaole dyë'ëdi con cabë' baonia' le'e.
44002025	Faith	Na'ra nernë Pedro rëbinë' leyaquë' con cabë' una rey David quie Jesús dza na'la: Bablë'ëda' zu Diuzi rna' ruhuianë' në'ëdi' yugu dza. Zuë' cuëta' zaquë' yebë rapanë' në'ëdi'. Quie lena' birdzeba' bi tamala gaca quia'.
60001023	Grace	Banaca quiele ca quie ben' bagolo tacubi, pero quele por nun quie xuzile z̃na'le, den' por nun quie xti'idza' Diuzi. Pues quie xti'idza' Diuzi, biyeyudyi yedu quien, nebannan tuzioli.
59005016	Recommendation	Quie lena' reya'ala' ixubalëpile lao laguedyile, ben' nao xneza Cristo, chi bële xquia. Lëscan' reya'ala' ulidzale Diuzi inabalenë' gacalënë' laguedyile, ben' nao xneza Cristo, cuenda sule huen. Huacalëcazi Diuzi nu ben' huen, ben' hue'lë lëbë' di'idza' du guicho du la'adyi'.
43006047	Faith	Tali ca rnia' le'e, nu yaca ben' gale quia', badecazi yela' neban quieyaquë' tuzioli.
43014018	Grace	Biuca'na' le'e cuinzile. Hueguidacaza' tatula sulia' le'e.
45003002	Grace	Taz̃e nacara huen quiejë', tazë rson de nacara tahuen quiejë'. Pues pca'n Diuzi di'idza' quienë' lao na'ayaquë'.
49006005	Recommendation	Lëscan' rnia' le'e, ben' nada'o reya'ala' uzule di'idza' ca mandado hue xa'nle le'e dza rdale lao yedyi layu. Reya'ala' gapale xa'nle bala'ana, reya'ala' uzule di'idza' cabë' rnanë' du guicho du la'adyi'le ca quie ben' ruzu di'idza' cabë' rna Cristo.
45002004	Grace	¿Quele aoquixile binezile ga huen dyin yela' ben' huen quie Diuzi? ¿Quele binezile rue Diuzi tahuen quiele rbezë' yetza'le pensari quiele inaole xnezë'?
62005014	Faith	Quie lena' du la'adyi'ro reya'ala' ulidzaro Diuzi, porque neziro renë' quiero chi inabaronë' ca ta ugunnë' gunnë' quiero.
45015013	Faith	Na'ra në'ëdi' rulidza' Diuzi, ben' nuxela'adyi' ra'o, ta tzu'ule gusto cue' chizi laxta'ole como dan' barue quiele xti'idza'në'. Lëscan' rulidza'në' ta gaca z̃ela'adyi' dyë'ëdi guicho laxta'ole tanun quie dan' baoyu'ule pensari quie Diuzi.
43019041	Description	Biz̃i ga'ala' gan' bda'yaquë' Jesús lë'ë yaga cruzo, lëgan' na' de tu lao lato ga dyia yaca yaga. Biz̃i lao lato na', zu tu yo beló cubi ga nitu yaca ben' huati binecachi'yaquë' gan'.
66019020	Violence	Na'ra ben' dyia caballo bezëri len ben' nao lëbë', bëjë' bia guixi' bayatza gula len ben' rguixogue' di'idza' huezi' yë' preso. Lëben' huezi' yë' naquë' ben' bë seña, bënë' yela' milagro uz̃i'në' yë' ja ben' bë lato uzu marca quie bia guixi' bayatza gula. Lëjë' uyonla'adyi'jë' tu ta naca ca forma quie bia guixi' bayatza gula. Na'ra ben' dyia caballo bezëri len ben' nao lëbë', uru'unjë' bia guixi' bayatza gula len ben' rguixogue' di'idza' huezi' yë' lu'u gui' z̃e naca ca lagun ga yu'u tu ta lao azufre ta lega ra'ala' gui'. Du nebanjë' aoru'unjë' lëjë' lu'u gui' na'.
45012020	Recommendation	Lëscan' una Diuzi de que chi rdue ben' rudie ra'o, reya'ala' hue'rojë' ta gaojë'. Chi rbilijë', reya'ala' hue'rojë' ta yo'ojë', porque chi huero cana', huacabë'jë' nacaro ben' huen yedue'jë'. Cana' una Diuzi.
51003016	Recommendation	Hue'le lato yega'n di'idza' quie Cristo lu'u guicho laxta'ole dyë'ëdi. Ulesëdi hue'le di'idza' z̃ela'adyi' conlë itu itule conlë yela' rioñe'e quie Diuzi. Gulale nu Salmo, nu himno, nu alabanza la'iya. Yëbile Diuzi diuxcalelo' du guicho du la'adyi'le.
51003019	Recommendation	Lëscan' rnia' le'e yaca be'mbyu: Gaquele idyë'ële nigula quiele. Bihuele snia conlë lëbë'.
54005016	Recommendation	Yaca ben' nao xneza Jesús, reya'ala' gacalëyaquë' yaca nigula, ben' nati xquiuhue, ben' tali bazu cuinze. Quie lena', chi nita' yaca nigula, ben' nati xquiuhue, pero nenita' familia quieyaquë', reya'ala' gacalë familia quieyaquë' leyaquë'. Binacan cuenda quie ben' nao xneza Jesús gapajë' lëjë' chi nenita' familia quieyaquë'. Pero nacan cuenda quie ben' nao xneza Jesús ta gacalëjë' ja nigula tali bazu cuinze.
62005011	Grace	Na'ra con cabë' una Diuzi, unë' babënnë' yela' neban quiero ta biyeyudyi yedu quië. Lëscan' unë' babënnë' quiero len lao na'a z̃i'inë'.
62005012	Faith	Nu ben' rale quie z̃i'inë', banapë' yela' neban ta biyeyudyi yedu quie. Pero nu ben' birale quie z̃i'inë', binapë' yela' naban ta biyeyudyi yedu quie.
43008036	Grace	Chi yez̃i z̃i'i Diuzi xquia quiele, talicazi nacale libre.
49003013	Faith	Bidëbile ta raca quia' niga. Uzule pensari dyë'ëdi, como dan' por nun quie ta gaca huen quiele dia' ni redzagalaohua'.
45016018	Sin	como dan' cala mandado quie xa'nro Jesucristo ruejë', dechan' ta racazi la'adyi'jë' ruejë' cana'. Rdalëyaquë' di'idza' huizi' yë' quieyaquë' huejë' gan ben' binenezi cabë' nacayaquë'.
45001029	Sin	Lega raxejë' huejë' tabayatza. Rutila rudzagajë' con nutezi nigula, rguilojë' ga huejë' tamala, rzala'adyi'jë' dumi, re'enjë' gaca tamala quie laguedyijë', racaz̃ë'jë', rutijë' benë', rguilojë' dila, rzi'jë' yë', rlë'ëjë' laguedyijë' ben' mala, ru'eyaquë' di'idza' biz̃u.
55001014	Recommendation	Lao na'a Bichi Be quie Diuzi, ben' yu'u lu'u guicho laxta'oro, gapo' cuidado bigala'adyo' uzulo' xti'idza' Diuzi ca ta bdë'në' luë'.
48006008	Faith	Chi hue benë' ta rnazin quiejë', na'ra lena' udyiagui'n lëjë' lao Diuzi. Ruen z̃udyi biyezi' Diuzi lëjë', na' bigata' yela' neban quiejë' tuzioli. Pero chi hue nu benë' con cabë' rna Bichi Be quie Diuzi, chi hue quieyaquë' quienë', na'ra gata' yela' neban quieyaquë' tuzioli.
46010009	Recommendation	Lëzi bireya'ala' huero bizinaquezi cabë' bë yaca xuzixta'oro bdza' Diuzi leyaquë'. Caora beyudyi yela' z̃ela'adyi' quie Diuzi, use'elë' bëla ta udi'imba' leyaquë' gutiteyaquë'.
46013005	Recommendation	Chi nedyë'ëro yaca benë', biulidzaroyaquë' di'idza' lë'ë, biulidzaroyaquë' di'idza' xa'a. Chi nedyë'ëro yaca benë', quiloro modo para bi huero para gacalëroyaquë', biidza'ziroyaquë', biudze'la'adyi'royaquë'.
66009009	Description	Na'ra lëbëchi'zu na', yu'u ru'achu'uba' tu ta naca de guíba. Lëscan' xilaba' ruen ru'be cabë' ru'be rue zë carreta ta rguba ja caballo cati yu'ujaba' be tziojaba' lao dila.
43015022	Sin	’Bibi dula' napayaquë' chi në'ëdi' bibida' bibë'lia'yaquë' di'idza'. Pero dan' bida', bë'lia'yaquë' di'idza', lëlena' birson gata' quieyaquë', naocazi dula' xquia quieyaquë' leyaquë'.
51004005	Recommendation	Uleta dya'a lao yaca ben' binenao xneza Cristo tzala neru'en lato huero dyin quie Diuzi.
45006006	Faith	Caora guti Cristo lë'ë yaga cruzo, caora na' guca quiero ca quie gutirë pensari mala quiero cuenda bira huero ta rnazin quiero, bira inabë' pensari mala ra'o, bira ru'en lato huero mandado ca mandado rue pensari mala quiero ra'o.
62003010	Sin	Lena' ulu'en chi tali nacaro z̃i'i Diuzi, o chi nacaro z̃i'i xan' taxi'ibi'. Chi huero tamedian rudiero benë', binacaro z̃i'i Diuzi.
45008007	Sin	Naca enemigo quie Diuzi yaca ben' nao rue pensari mala ca pensari mala yu'u lu'u guicho laxta'ojë'. Nica re'enjë', nica nezijë' bi huejë' ta huejë' mandado ca mandado rue lao guichi ley quie Diuzi.
44002026	Faith	Quie lena' zu gusto lu'u guichi laxta'ohua', redaohueda' ru'elia' Diuzi di'idza'.
46010020	Sin	Caora rudyiayaquë' bë'ëla' ru'aba quieyaquë', cala rionla'adyi'yaquë' Diuzi, taxi'ibi'la rionla'adyi'yaquë'. Bire'enda' huele tuz̃e len yaca taxi'ibi'.
44013001	Description	Na'ra entre ja ben' nao xneza Jesús nita' ciudad Antioquía, uzu yaca ben' psëdi udixogue' xti'idza' Diuzi. Uzu tu ben' lao Simón Gaso. Lëscan' uzurë tu ben' yedyi Cirene laonë' Lucio. Lëscan' uzurë itunë' laonë' Manaén, ben' abgulalë Herodes. Naca Herodes gobernador quie estado Galilea. Lëzi ciudad Antioquía nita'lë Saulo len Bernabé len los demásyaquë'.
49005006	Recommendation	Bihue'le lato si' benë' le'e yë' hue'lëyaquë' le'e di'idza' tondo inayaquë' le'e binacan mala huele can', porque hue Diuzi castigo huala nu ben' rue cana'.
56001011	Sin	Lëben' na' yebo'jë' cue'jë' chizi bira huejë' cana', porque ben' zë aptondojë' pensari quie, hasta yugu ben' naca tu cue' familia aptondojë' pensari quie. Rusëdiyaquë' benë' ta bireya'ala' usëdiyaquë' cuenda huejë' gan dumi, pero tamala ruejë'.
43013011	Sin	Na' una Jesús: “Cala lao yugulule”, dan' nezinë' nu ben' usedyin lëbë' lao na'a yaca ben' guti lëbë'.
43010001	Sin	’Tali ca rnia' le'e, nu ben' bitzu'u ru'a corrale ga yu'u beco' z̃i'ila', den' negachi' ru'unë' xcu'udzule, lëben' na' naquë' ben' uban, ben' re'en cuan beco' z̃i'ila'.
61002015	Sin	Aoru'unjë' tzala'la xneza Jesús, banaojë' neza mala. Aruejë' cabë' bë tu ben' lao Balaam, z̃i'i Beor, ben' unita' cana'te. Ta huenë' gan dumi bënë' tatondo.
44014005	Violence	Quie lena' guca yaca ben' binao xneza Jesús de acuerdo len ben' rnabë' quieyaquë' ta hueyaquë' leyaquë' bizinaquezi quiyaquë' leyaquë' yo.
43021017	Description	Na' taoyune unaba Jesús Pedro rëbinë' lëbë': ―Simón, z̃i'i Jonás, ¿nedyë'ëcazo' në'ëdi'? Biz̃i Pedro bega'nnë' gucayëchi'në', dan' unaba Jesús lëbë' lao yuna lasa chi nedyë'ënë' lëbë'. Na'ra unë' rëbinë' Jesús: ―Señor, luë' banezo' yugulute, banezo' nedyë'ëcazida' luë'. Na'ra una Jesús tatula rëbinë' Pedro: ―Re'enda' uzioñe'elo' yaca ben' barale quia'. Nacayaquë' ca quie beco' z̃i'ila' quia'.
66021027	Sin	Pero yaca ben' mala, len yaca ben' bayatza, len yaca ben' huezi' yë', bisaque' tzu'ujë' lao ciudad na'. Tuzi ben' zu laohue lë'ë lista zu lu'u libro napa ben' naca ca quie beco' z̃i'ila', tuzi lëjë' huazaque' tzu'ujë' lao ciudad na'. Lëlibro na' nacan ga yu'u lao ja ben' de yela' neban quie tuzioli.
66017004	Sin	Na'ra lënigula na' naconë' tu vestido naca culuri tamorado len taz̃na. Naca tza'onë' conlë oro, len yo tzao', len perla. Lëscan' zënë' tu copa de oro ta yudzu ta naca bayatza gula cabë' bëlënë' ja be'mbyu.
51003014	Recommendation	Tu ta nacan belao huele, reya'ala' idyë'ëtzeguele itu itu laguedyile. Dan' huele cana', lena' gacalën le'e hue quiele duz̃e con cabë' rna pensari cubi bdze' Diuzi lu'u guicho laxta'ole. Cana' gacale tuzi len pensari quie Diuzi.
43012023	Description	Na'ra una Jesús rëbinë' leyaquë': ―Bagazi idyin hora quia' në'ëdi', bichi yugulu benë', huatia' yebana', yeya'a guibá tatula ga uza'a.
45002022	Sin	Chi le'e yëbile benë' bireya'ala' utilale nigula tula, ¿bixquien' rutilale nigula tula? Chi le'e ratzale ilë'ële yaca ídolo, ¿bixquien' ru'ule lu'u idao' ga rdyia yaca ídolo rbanle ta zaca' ta yu'u dumi quieyacan?
45007008	Sin	Pero tanun quie rguixogue' guichi ley na' cabë' bireya'ala' huero, quie lena' uzulao pensari mala quia' huen në'ëdi' mandado hua' ta rnazin quia'. Porque según cabë' rguixogue' lë'ë guichi ley na', cana' ineziro bi huero huero tamala, bi huero huero tahuen.
44026017	Grace	Re'enda' tzio' tzetixogue'lo' benë' con cabë' unia', chi ben' Israel, chi ben' tula, con nutezi. Na'ra në'ëdi' gacalia' luë' chan' bi tamala hueyaquë' quio'.
56003003	Sin	Bigala'adyo' cabë' guca quiero dza na'. Gucaro ben' yaladyi', bigulero quie Diuzi. Guca bayëchi' gula quiero, bëro puro ta rnazin quiero. Beyula'adyi'ro bëro puro tamala, biuneziro huero tadya'a. Bez̃ë'ro laguedyiro, bdiero laguedyiro, lëscan' bdieyaquë' ra'o.
54005021	Recommendation	Rnabi'a luë' lao Diuzi len lao Jesucristo, len lao yaca ángel quienë' ta uzulo' di'idza' huelo' cabë' nia' ni. Tuzi ca huelo', huelo' mandado gale yaca ben' nao xneza Jesús cabë' nia' ni.
58010035	Recommendation	Biusanle sudyi'ilële Diuzi, porque huata' tadya'a gula guibá quie ben' rzudyi'ilë lëbë'.
46004002	Faith	Na'ra nu ben' naca ladyinë'ë, reya'ala' ulu'eguë' naquë' ben' zudyi'ilë laguedyi.
44009043	Description	Na'ra zë dza bega'n Pedro yedyi Jope. Uzunë' lidyi tu ben' lao Simón, ben' ruti' z̃aba bëdyihuaga.
46003016	Grace	¿Biz̃i binezile nacaro ra'o idao' quie Diuzi? ¿Binezile baoyu'u Bichi Be quie Diuzi lu'u guicho laxta'oro?
58010019	Faith	Quie lena', bicha', huazaque' yeyoro ga naca la'iyatzegue ga zu Diuzi biidzebiro, porque guti Jesucristo lë'ë yaga cruzo ulato ren quienë'.
43008021	Sin	Una Jesús tatula rëbinë' leyaquë': ―Në'ëdi' hueya'a guibá ga uza'a. Le'e hueguilole në'ëdi', pero huatile du nao dula' xquia quiele le'e. Nitule bisaque' yeza'le gan' yeya'a.
51003012	Recommendation	Nadyë'ë Diuzi le'e. Ulionë' le'e bënë' le'e ben' yëri laohuë'. Tana' reya'ala' yeyëchi'la'adyi'le benë', reya'ala' gacalële benë', reya'ala' gapala'nle benë', reya'ala' hue'lële benë' di'idza' z̃ela'adyi'. Bireya'ala' huele z̃e cuinle.
43012026	Faith	Chi nu ben' re'en guida gaca ben' quia', reya'ala' guidayaquë' inaoyaquë' në'ëdi'. Con gatezi tzezua', lëzi gan' na' huazurëlëyaquë' në'ëdi'. Nu yaca ben' gaca ben' quia', huapala'n Xuza' leyaquë'.
54003004	Description	Reya'ala' usëdinë' ben' nita' z̃an yu'u quienë' dyë'ëdi. Reya'ala' gale z̃i'inë' quienë'. Reya'ala' gapala'n z̃i'inë' yaca benë'.
52005011	Recommendation	Biusanle huelële ben' bichiro, ben' nao xneza Jesús, di'idza' z̃ela'adyi', tal como baruelëleyaquë' na'a.
62003011	Recommendation	Ni rnia' le'e tatula ca di'idza' babele dza na'te, dza uzulaole rnaole xneza Jesús: Reya'ala' idyë'ëro tu ituro.
46007026	Recommendation	Ca naca pensari quia' inia' de que, nacalan dya'a bisi' be'mbyu nigula, dan' babdyin tiempo gaca zëdi gula lao yedyi layu.
43003001	Description	Uzu tu ben' partido fariseo laonë' Nicodemo. Naquë' ben' rnabë' quie yaca ben' Israel.
59002025	Description	Cana' bëlë Diuzi tu nigula guti' gusto quie lao Rahab dza na'te. Pues lënigula na' gucalënë' chopa ben' Israel, ben' bida balarazi dena' ca naca yedyi quienë'. Caora na' bë'ne' lëjë' posada quiejë'. Blu'enë' leyaquë' ga zu neza ta yez̃unoyaquë' lao yedyi yeza'jë' balarazi, porque gu'un rey quie yedyi na' gutinë' lëjë'. Na' caora guca dilalë ben' yedyi quie nigula na', len ben' Israel, caora na' pte psela Diuzi nigula na' len familia quienë', bigutiyaquë'.
54002015	Faith	Huela'iya Diuzi yaca nigula chi usegulayaquë' z̃i'iyaquë' dyë'ëdi. Lëscan' huela'iya Diuzi leyaquë', chi yu'uyaquë' pensari huen, chi biusanyaquë' inaoyaquë' xneza Jesús, chi idyë'ëyaquë' laguedyiyaquë', chi nayëri laxta'oyaquë' lao Diuzi.
44013017	Grace	Psere Diuzi xuzixta'oro bënë' uyeyaquë' gucayaquë' ben' zë dza nenita'jë' yu binaca quieyaquë', yu nebaba nación Egipto. Conlë yela' huaca quienë' gucalënë' xuzixta'oro beza'yaquë' na'.
44015008	Grace	Nezi Diuzi bitezi pensari raca yugo benë'. Quie lena' bzioñe'enë' leyaquë' de que zuë' dispuesto yezi'në' leyaquë'. Na' biz̃i ba'ala'cazi binacajë' ben' Israel, bdze'në' Bichi Be quienë' lu'u guicho laxta'oyaquë' laga ca bdze'në' Bichi Be quienë' lu'u guicho laxta'oro.
59002011	Sin	Pues dza na' una Diuzi rëbinë' ra'o: “Bireya'ala' talële nigula binaca z̃gulale”, pero lëscan' una Diuzi: “Bireya'ala' gutile benë'.” Quie lena' la'acazi birdalële nigula binaca z̃gulale, pero chi babëtile benë', naca quiele ca quie ben' biruzu ni tu di'idza' con cabë' rna lao ley quie Diuzi.
43010028	Grace	Në'ëdi' hua'yaquë' yela' neban tuzioli ta bicuiagui'caziyaquë'. Nitu nitu nunu saque' cuba leyaquë' lao na'a como dan'
45016020	Grace	Ilë'ëti'zi idyin dza quiz̃o Diuzi tu castigo huala gula quie xan' taxi'ibi' Satanás. Bira huelënan le'e. Naca Diuzi ben' cuëchi chizi guicho laxta'oro. Rulidza' xa'nro Jesucristo huela'iyanë' le'e.
55003005	Sin	Rionla'adyi'jë' Diuzi najë', pero bë' nazijë', dan' birueyaquë' ca re'en Diuzi hueyaquë'.
45012005	Description	Lëscan' cana' naca quie ra'o ben' nao xneza Jesús. La'acazi nacaro ben' zë, nacaro tu cue' ben' nacalë Cristo tuz̃e. La'acazi netza' dyin quie Diuzi huero quie quiero, naca yuguluro tuz̃e.
56003008	Faith	Cabë' rnia' ni nacan tali. Lena' re'enda' yëbo' yaca ben' quie Jesús huejë' dyabë' galeyaquë' quia' can' rnia' cuenda huejë' tadya'a. Cabë' rnia' ni nacan huen gacalën le'e yugulule.
59002023	Faith	Cana' uzu di'idza' con cabë' rna lë'ë guichi la'iya quie Diuzi cani: “Como dan' uzudyi'ilë Abraham Diuzi, quie lena' blë'ë Diuzi lëbë' ben' laxta'o yëri.” Cana' guca una Diuzi rëbinë' Abraham: “Nacaro amigo.”
59002001	Faith	Bicha', le'e ben' nao xneza Señor quiero Jesucristo, reya'ala' huele tuzi ca huelële benë'.
45003013	Sin	Ca tu yerobá neyalon ga rla' zigo, cana' naca di'idza' rero lu'u ru'ayaquë'. Ta rzi'jë' yë' ru'elëjë' benë' di'idza'. Ca veneno quie bëla naca di'idza' rero lu'u ru'ayaquë'.
49005028	Recommendation	Quie lena' reya'ala' edyë'ële gapale cuidado nigula quiele cabë' nedyë'ële gapale cuidado cuinle. Chi edyë'ële gapale cuidado nigula quiele, lena' huanita'le dyë'ëdi, gacalële cuinle.
45009030	Faith	¿Ca bi pensari reya'ala' huero? Pues reya'ala' huero pensari de que yaca ben' binaca ben' Israel, ben' birnao guichi ley pca'n Diuzi lao na'a Moisés, pues baguca quiejë' rlë'ë Diuzi lëjë' ben' laxta'o yëri nun quie na' rzudyi'ilëjë' Jesús.
54003009	Faith	Reya'ala' tzu'uyaquë' pensari dya'a. Reya'ala' galeyaquë' du guicho du la'adyi'yaquë' quie ta naca tali quie Diuzi pca'nnë' lao na'aro.
54006002	Recommendation	Lëscan' chi nacarë xa'nyaquë' ben' nao xneza Jesús, reya'ala' gapayaquë' xa'nyaquë' bala'ana dyë'ëdi gula como dan' nacarë xa'nyaquë' ben' nao xneza Jesús. Pues mazara reya'ala' gapayaquë' leyaquë' bala'ana, porque nacayaquë' ben' rale, ben' bichiro, ben' nedyë'ëro.
45003003	Faith	Tali na' bigule bala ja ben' Israel con cabë' gu'un Diuzi huejë' dza na', pero quie lena', ¿bi pensari huero? ¿Huero pensari lëscan' bihue Diuzi cabë' unanë' huenë'?
43019034	Violence	Pero tu soldado udyibinë' lanza ru'achu'u Jesús. Caora na' blato ren len nisa gan' udyibi soldado lanza.
43015012	Recommendation	Ni rnia' le'e tu di'idza' belao: Re'enda' idyë'ële tu itu laguedyile con can' rua' nedyë'ëda' le'e.
45006013	Recommendation	Bihue'le lato huelële cuerpo quiele tamala. Ta reya'ala' huele, huelële Diuzi tuz̃e como dan' banaca quiele ca quie ben' baguti, ben' beban lao na'anë'. Ta reya'ala' huele, hue'le lato huelële cuerpo quiele tadya'a.
58010039	Faith	Pero ra'o binacaro ben' usan, ben' bira inao xneza Diuzi. Binacaro ben' cuiagui' tuzioli. Dugalo nacaro ben' rue quie quie Diuzi. Nacaro ben' sue hue gan gata' yela' neban quie tuzioli.
45011026	Grace	Lëdza na' sulao inao yugulu ben' Israel xneza Cristo. Cana' rguixogue'n lë'ë guichi la'iya quie Diuzi cani: Lado ben' Israel huaro tu ben' yedyi quiejë', ben' uzioñe'e lëjë'. Lëben' na' yegubë' tamala quie ben' Israel.
52002015	Violence	Lëben' Israel bëtiyaquë' Señor quiero Jesús. Lëzi bëtirëyaquë' yaca ben' bida bedetixogue' leyaquë' xti'idza' Diuzi dza na'te. Pues belaoyaquë' nëto' berondo' yaca yedyi quiejë'. Biraxe Diuzi ca ruejë', dan' ruejë' condre yugulu benë'.
58010026	Sin	Porque cati baneziro con cabë' rna di'idza' li quie Diuzi, pero chi huero seguir huero tamala, na' bisaque' inaro bineziro tamala. Chi huero cana', huero seguir huero tamala, na'tera bira bide bi hue Diuzi ta yezi'z̃enë' dula' xquia quiero.
49002006	Grace	Cana' naca quiero ca quie ben' apseban Diuzi cabë' psebannë' Cristo. Cana' naca quiero yedyinro cue'lëro inabë'lëro Cristo guibá.
49004025	Recommendation	Quie lena' bira si'le laguedyile yë'. Puro di'idza' li hue'lële laguedyile, como dan' yuguluro nacaro tu cue' ben' nao xneza Cristo.
48002005	Faith	Pero ni tzadica' bibëndo'yaquë' lato huelëyaquë' nëto' como dan' re'enndo' huele seguir inaole xneza Cristo yeyole yedyinle guibá.
46014013	Recommendation	Tana' lena' chi inëro di'idza' binaca xti'idza'ro, reya'ala' inabaro Diuzi gunnë' quiero ta uzioñe'ero benë' bi re'en ina di'idza' rnëro.
44009001	Violence	Na'ra bipsancazi Saulo yela' rdza' quienë' re'ennë' gutinë' ben' quie Jesús.
43017013	Description	’Na'ra hueguida' gan' zulo'. Pero tu raca nezua' lao yedyi layu niga, rnia' luë' di'idza' tacuenda yedaohueyaquë' ca redaohueda'.
60004013	Recommendation	Mejorla yedaohuele caora rusaca benë' le'e tamala nun quie naole xneza Cristo, porque tahuen gula yega'nnan quiele yedaohuetzeguele caora yeguida Jesucristo ilë'ë yaca benë' naquë' ben' z̃ecazi.
44011006	Description	Caora una' dyë'ëdi, blë'ëda' dyila' zë cue' bia guixi', bia dyia tapa ni'e, len zë cue' bëla, len bguini.
51003008	Recommendation	Pero na'a ulesan bira huele tamala. Biihuin'le benë'. Biyez̃ë'le benë'. Biutasi biuniole benë'. Biulidzale benë' di'idza' lë'ë.
44018003	Description	Cana' uyo Pablo yeyubinë' leyaquë' como lëzi ca dyin na' rue Aquilo lenë' z̃gulë', cana' ruerë Pablo. Pues bega'nlënë' leyaquë' bëlënë' leyaquë' dyin tuz̃e reguibiyaquë' la'ari' reo ta hueyaquë' nu yu'u de la'ari' ta ta'ona.
45006012	Sin	Quie lena' bihue'le lato inabë' pensari mala quiele le'e huele ca tamala rnan guicho laxta'ole huele.
53003012	Recommendation	Quie leyaquë' ruendo' mandado ta huejë' dyin ta biidzioguejë' ta gaojë', lëscan' ta bira huejë' laguedyijë' zëdi inabajë' lëjë' ta gaojë'. Lao na'a Señor quiero Jesucristo ruendo' le'e mandado de que reya'ala' hue yaca benë' dyin ta gata' ta gaojë'.
44007009	Sin	Yela' z̃ë' quie yaca z̃i'i Jacob, bëti'yaquë' tu bichiyaquë' laonë' José, uz̃i' ben' zio Egipto lëbë'.
44011028	Description	Na'ra uzuli tu ben' za' leyaquë' laonë' Agabo ga bedupa yaca ben' nao xneza Jesús. Du yu'unë' Bichi Be quie Diuzi, unë' rëbinë' leyaquë': ―Una Diuzi në'ëdi' gaca tu obin huala duz̃e yedyi layu. ―Cana' unë' gudyinë' leyaquë'.
44020036	Description	Pues ude beyudyi una Pablo cana', uditzonë' z̃ibinë' bë'lënë' Diuzi di'idza' conlë yaca ben' napa dyin, yaca ben' nao xneza Jesús nita' ciudad Efeso.
48005024	Faith	Chi banuero Cristo tuz̃e, na'ra apsanla'adyi'ro bira huero ta rnazin quiero. Ca naca quie ben' baguti, bira saque' huejë' ta rnazin quieyaquë', cana' naca quiero, bira saque' huero ta rnazin quiero.
59001002	Recommendation	Bicha', reya'ala' yedaohuele cati hue Diuzi le'e biti'tezi prueba ta ulu'en chi rnaole xnezë' du guicho du la'adyi'le.
62001006	Sin	Chi inëro nacalëro Diuzi tuz̃e, pero ruero pensari mala quiero, lena' rulu'en rzi'ro yë' ca ta inaro, rquixiro ca ta ruero.
44010011	Description	Caora na' blë'ënë' uyalo guibá, uyëzi tu ta naca ca quie tu la'ari' yua' nerio idapa isquinan.
44002009	Description	Niga nita' ben' Partia, len ben' Media, len ben' Elam, len ben' Mesopotamia, len ben' Judea, len ben' Capadocia, len ben' Ponto, len ben' Asia,
51001010	Faith	Cana' rulidzando' Diuzi tacuenda tale cabë' reya'ala' ta ben' nao xneza Cristo ta yedaohuenë' yugulu ca ruele. Lëscan' rulidzando' Diuzi tacuenda huele dyin quie Diuzi dyë'ëdi yugu ca re'ennë', lëscan' ta inezirale quie Diuzi cabë' rnabë'në' ra'o.
54001018	Recommendation	Timoteo, raqueda' luë' ca z̃i'ina', rnia' luë' huelo' dyin quie Diuzi du guicho du la'adyo', bë quio' xti'idza' Diuzi, bë quio' quie pensari bdze' Diuzi lu'u guicho' con ca una yaca ben' bë quie xti'idza' Diuzi dza na'. Lao na'a Diuzi unayaquë' cabë' reya'ala' huelo'.
66019001	Faith	Na'ra ude beyudyi na' beda' rchi' ja ben' zë, ben' zu guibá, unëjë' zidzo gula caniga: Naca Diuzi ben' z̃e. Tuzi Diuzi quiero uselanë' ra'o. Tuzi Diuzi quiero de yela' bala'ana quienë'. Tuzi Diuzi quiero de yela' rnabë' quienë'.
49002001	Grace	Dza na'te guca quiele ca quie ben' huati lao Diuzi. Dyin bë dula' xquia quiele, biyu'ule pensari bële ta rnazin quiele.
46010021	Sin	Bisaque' gacalëro Cristo tuz̃e chi nacalëro yaca taxi'ibi' tuz̃e. Bisaque' tzionla'adyi'ro Cristo chi rionla'adyi'ro yaca taxi'ibi'.
49005003	Recommendation	Nun quie banacale ben' quie Diuzi, ni tu lasa, ni ledao'zi, bireya'ala' talële nutezi nigula, bireya'ala' huele biti'tezi ta naca tabayatza, bireya'ala' sa'la'adyi'le dumi.
56001015	Sin	Yaca ben' nayëri laxta'ohue, rguiloyaquë' tadya'a, pero yaca ben' birnao xneza Jesús, yaca ben' binayëri laxta'ohue, rguiloyaquë' tamala. Lente pensari yu'uyaquë' nacan pensari bayatza.
44009021	Description	Cana' tu rebanzi yaca ben' be ca una Saulo, unayaquë' rëbiyaquë' laguedyijë': ―¿Cala lëbë' bënë' contra ben' quie Jesús, ben' nita' ciudad Jerusalén? ¿Cala lëbë' bla'në' ni ta huenë' ben' quie Jesús preso, usedyinnë' leyaquë' lao na'a yaca xan' pxuzi? ―Cana' unayaquë' quie Saulo.
58008006	Description	Pero Cristo, ben' naca pxuzi rnabë'ra quiero, nacaran belao dyin quie pxuzi ruenë', como dan' naquë' ben' zëlë ra'o, ben' rute di'idza' quiero lao Diuzi con ca bega'ntza'olë Diuzi ra'o tacubi ta nacaran huenra.
50001021	Faith	Ta hua' Cristo ben' z̃e, quie lena' rda'a lao yedyi layu. Na'ra cati gatia', cana'ra bia' gan tzazulia'në' tuzioli.
50001006	Faith	Uzulao Diuzi ruenë' dyin dya'a quienë' lu'u guicho laxta'ole. Barz̃ela'adya' biusan Diuzi ruenë' dyin dya'a quienë' conlë le'e hasta dza yedyin Jesucristo.
62005020	Faith	Lëscan' neziro babida z̃i'i Diuzi lao yedyi layu bzioñe'enë' ra'o nuebë'ro tuzi Diuzi zu guibá, neziro nunura Diuzi zu. Nacalëronë' tuz̃e, ta inaro, nacalëro z̃i'inë' Jesucristo tuz̃e. Tuzi lëbë' naquë' Diuzi, tuzi lëbë' gunnë' yela' naban quiero ta biyeyudyi yedu quie.
45012018	Recommendation	Por tu parte quiero, huero bi huero tacuenda nita'lëro yugulu benë' dyë'ëdi, ta bibi zëdi gata'.
58010023	Faith	Huero seguir biusanla'adyi'ro hue quiero quie Diuzi, rbezaro dyë'ëdi dza cati hue Diuzi quiero cabë' unë' huenë' quiero, como dan' uzucazi Diuzi di'idza' cabë' di'idza' bega'nlënë' ra'o.
43014027	Grace	’Baruen bago dza yeya'a pero huabëcha' chizi lu'u laxta'ole con ca re' chizi lu'u laxta'ohua'. Cana' dugalo cue'n chizi lu'u laxta'ole, quele ca rue yaca ben' nita' lao yedyi layu, quele dugalo cuëchijë' chizi lu'u laxta'ole. Lëlena' bidëbile, bidzebile.
47005006	Faith	Quie lena' biyeyatero. Neziro tu raca nezuro lu'u bë'ëla' z̃uba' gula quiero, bisaque' yeyoro guibá tzasulëro Cristo.
43012047	Grace	Pero chi nu yaca benë' babe di'idza' can' baonia', na' birue quieyaquen, cala në'ëdi' ichugobi'a quieyaquë'. Bida' lao yedyi layu ta ute usela' yaca benë', cala ta ichugobi'a quieyaquë'.
62003012	Sin	Bireya'ala' gacaro cabë' guca ben' lao Caín caora uzunë' dyila yu. Gulenë' quie xan' taxi'ibi' bëtinë' bi' bichinë', porque unao bi' bichinë' neza dya'a, pero lënë' unaonë' neza mala quie xan' taxi'ibi'.
66016020	Description	Lëscan' abeyula ga de yu bidyi lu'u nisadao', lëscan' abeyula yugulu ya'a.
58011012	Description	Lëscan' Abraham, ba'ala'cazi abgulë' banapë' zë iza, ba'ala'cazi ganu z̃i'inë' uzu, pero bdyincazi dza golo tu z̃i'inë', bi' inita' z̃i'isube zë gula. Quie lena' uzu di'idza' unita' z̃i'isubanë' tazë gula. Nita'jë' ca quie bélo dyia guibá, nita'jë' ca quie yoz̃o re' ru'a yao z̃e, bisaque' ulabaron. Cana' nita' z̃i'isuba Abraham.
54001017	Faith	Cana' tuzioli reya'ala' gapala'nro Diuzi, ben' zu tuzioli, ben' neban tuzioli, ben' biilë'ëro. Tuzi lëbë' naquë' Diuzi, ganura Diuzi zu. Amén.
66014007	Faith	Caora na' una ángel na' zidzo gula unë' cani: ―Reya'ala' gapale Diuzi bala'ana huelenë' ben' z̃e, como dan' abdyin hora huenë' juicio. Reya'ala' tzionla'adyi'le Diuzi, ben' bë guibá, len yedyi layu, len nisadao', len ga rlë nisa.
44006001	Description	Na'ra dza na'te, tu dza huio, uyera mazera ben' quie Jesús. Pero bala ben' quie Jesús, ben' rnë di'idza' griego, uyu'uyaquë' huenë conlë ben' quie Jesús, ben' rnëja di'idza' hebreo. Na'ra una ben' rnë di'idza' griego rëbiyaquë' yaca apóstol: ―Ben' rnë di'idza' hebreo, biru'eyaquë' laze parejo. Caora udisiyaquë' ta gao nigula bizu xquiuhue, ledao'zi ru'eyaquë' nigula bizu xquiuhue quiendo'.
60002021	Grace	Quie lena' ulio Diuzi le'e guca Jesús castigo dula' quiero, pero uzuenë' bez̃ela'adyi'në' blu'enë' le'e cabë' reya'ala' huele inaole xnezë'.
53003010	Recommendation	Nu ben' bire'en hue dyin, bihue'le laze ta gaonë'. Cana' psëdindo' le'e caora uzulëndo' le'e dza na'.
43003016	Grace	’Biz̃i tanto nedyë'ë Diuzi yaca benë' nita' lao yedyi layu, use'elë' tu litza' z̃i'inë' tacuenda nutezi ben' nao xnezë', bicuiagui'yaquë', den' gata' yela' neban quiejë' tuzioli.
44019015	Description	Caora cati gudyiyaquë' taxi'ibi' cana', bequëbi taxi'ibi' na' gudyin leyaquë': ―Nubë'caza' Jesús, lëzi nubë'caza' Pablo, pero le'e, ¿nuz̃i nacale? ―Cana' una taxi'ibi' gudyin leyaquë'.
66019019	Violence	Na'ra blë'ëda' lëbia guixi' bayatza gula, lëscan' blë'ëda' ja rey nita' lao yedyi layu len ja soldado quiejë'. Babedupajë' ta tilalëjë' ben' dyia caballo bezëri len ja ben' nao lëbë'.
44027002	Description	Uyu'undo' tu barco quie ciudad Adrimitio. Cati banacate barco na' puesto yeza'n tziona yaca yedyi ga nebaba Asia, caora na' uyu'urë itu ben' lao Aristarco len nëto' lu'u barco na'. Naquë' ben' ciudad Tesalónica ga nebaba Macedonia.
58013003	Recommendation	Lëscan' reya'ala' yeyëchi'la'adyi'le nu ben' naca preso yu'u lu'u dyiguiba. Reya'ala' yeyëchi'la'adyi'lejë' ca quie le'e cuinle yu'ulële lëjë' tuz̃e lu'u dyiguiba. Reya'ala' yeyëchi'la'adyi'le nu ben' raca zëdi quie, rusaca ja benë' lëjë' bizinaquezi. Reya'ala' yeyëchi'la'adyi'lejë' ca quie le'e cuinle raca zëdi quiele, rusaca ja benë' le'e bizinaquezi.
51003017	Recommendation	Yugulu ta huele, yugulu ta inale, uzëtole lao Jesús, ben' belao quiero. Caora cati yëbile Xuziro Diuzi diuxcalelo', lao na'a Jesús yëbilenë' diuxcalelo'.
48006006	Recommendation	Nu ben' ruzioñe'e ra'o xti'idza' Diuzi, reya'ala' gacalërojë' con ta de quiero.
44007005	Description	Pero bibë' Diuzi lëbë' ga gaque quienë' sunë', ni siquiera tu pedazozi. Pero bega'nlë Diuzi lëbë' di'idza' de que idyin dza gaque quienë' ga sunë', na' bë' bagutinë' gaque quie z̃i'inë'. Na'ra la'acazi ga nu z̃i'inë' nenita' caora, bega'nlë Diuzi lëbë' di'idza' cana'.
44007019	Description	Pues rey na', binubë'në' José. Udilalënë' xuzixta'oro, bë'në' leyaquë' zi', uz̃i'në' leyaquë' yë', bënë' mandado uca'n xuzixta'oro bdao' zagolo quieyaquë' lu'u guixi' ta gatiyacabi'.
43020003	Description	Na'ra uza'lia' Pedro ziondo' yena'ndo' gan' pcachi'yaquë' lëbë'.
44024016	Faith	Cala tuza' në'ëdi' rbeza' idyin dza useban Diuzi yaca ben' huati, dechan' len zë ja ben' yedyi quia', ben' Israel, rbezarëyaquë' dza useban Diuzi yaca ben' huati.
65001013	Description	Naca quieyaquë' ca quie bdyin' ta rzë ru'a yao z̃e dupen bëbi. Rdayaquë' rnëtzegueyaquë', pero yë' rzi'jë'. Naca quieyaquë' ca tu bélo bizun xlaton. Bire'enjë' inaojë' xneza Jesús. Quie lena' udixu Diuzi tu lato chula ga yu'ujë' tuzioli.
48001012	Description	Cala benë' bzioñe'enë' në'ëdi' ca naca xneza Cristo, dechan' cuin Jesucristo bzioñe'enë' në'ëdi'.
45007005	Sin	Na'ra cabë' guca quiero dza na'te, bëro ta rnazin quiero. Unan quiero huero ta biru'en lato huero lë'ë guichi ley pca'n Diuzi lao na'a Moisés. Tanun quie biru'en lato huero bi cosa lë'ë guichi ley na', lena' unan quiero uchisa ni'a na'aro huero tamala.
54002007	Faith	Lena' ulio Diuzi në'ëdi' naca' apóstol use'ela' Diuzi në'ëdi' ta quixogui'a ben' binaca ben' Israel xti'idza'në', lëscan' ta usëdia'yaquë' inaoyaquë' xneza Jesús, na' hue quieyaquë' di'idza' li quie Diuzi. Tali rnia', cala yë' rzi'a.
62003024	Faith	Porque chi hue quiero xti'idza' Diuzi, lena' rulu'ena nacalëronë' tuz̃e, lëscan' nacalënë' ra'o tuz̃e. Neziro nacalëronë' tuz̃e, porque yu'u Bichi Be quienë' lu'u guicho laxta'oro.
46010024	Recommendation	Bireya'ala' huero yaladyi' lëro laguedyiro. Reya'ala' huero tahuen gacalëro laguedyiro.
45012016	Recommendation	Reya'ala' huero tuz̃e yuguluro. Bireya'ala' yez̃ë'ro laguedyiro. Bireya'ala' huero yaladyi' ben' yëchi'. Bireya'ala' huero cuinro ben' z̃e.
49004031	Recommendation	Usanla'adyi'le, bira inaya'le laguedyile, bira udiele laguedyile, bira idza'le laguedyile, bira utasi uniole laguedyile. Ni tu ta naca mala bira huelële laguedyile.
51001025	Faith	Bdë' Diuzi në'ëdi' ta usëdia' yaca ben' rue quie xti'idza' Diuzi. Cana' re'enda' gacalia' quixogui'a le'e yugulu con cabë' rguixogue' di'idza' la'iya quie Diuzi.
66001014	Description	Na'ra guitza' guichonë' nacan ta bezëri cabë' naca z̃aba beco' z̃i'ila' bezëri, lëscan' cabë' naca yelo bezëri. Na' rna' yulaonë' ca rna' xni' gui'.
47004015	Grace	Huaca huen quiele cabë' uz̃acando' nëto', porque cati huela'iya Diuzi ben' zë, lëscan' ben' zë gaca yëbijë' Diuzi diuxcalenë'. Cana' huejë' Diuzi ben' z̃e.
43006056	Faith	Nu yaca ben' gao bë'ëla' quia', yo'o ren quia', zulëcaziyaquë' në'ëdi' tzaz̃e, lëzi në'ëdi' zulia'yaquë' tzaz̃e.
43011027	Faith	Na'ra una Marta rëbinë' Jesús: ―Señor, raleda' quio' luë' naco' ben' Cristo, z̃i'i Diuzi. Luë' naco' ben' una Diuzi ise'ela'në' lao yedyi layu. ―Cana' unë' rëbinë' Jesús.
44002042	Faith	Bipsanjë' inaojë' ca gudyi yaca apóstol leyaquë'. Bega'nlëyaquë' laguedyiyaquë' tuzi, bë'lëyaquë' Diuzi di'idza', bedupajë' bz̃uz̃uyaquë' yëta xtila.
58001009	Grace	Puro ta naca tali raxelo' huelo'. Rudielo' ta binaca tali. Quie lena' në'ëdi', Diuzi quio', bia' tuzo' luë' ben' rnabë'ra ca ben' tula.
44012002	Violence	Bënë' mandado guti soldado quienë' Santiago, ben' bichi Juan. Bëtiyaquë' lëbë' conlë espada quieyaquë'.
55002016	Recommendation	Bihuu' cuenda quie yaca ben' rna di'idza' bibi zaca'n, di'idza' dachizi, porque yaca ben' rna cana', tu dza, tu dza, ziojë' ruejë' mazara tamala.
62003015	Sin	Chi rudiero tu ituro, naca quiero ca quie ben' bëti benë'. Na'ra nezile dyë'ëdi cabë' gaca quie ben' bëti benë'. Bigata' yela' neban quieyaquë' tuzioli.
43021015	Faith	Ude beyudyi udaoyaquë' rzila, una Jesús rëbinë' Simón Pedro: ―Simón, z̃i'i Jonás, ¿nedyë'ëro' në'ëdi' ca nedyë'ëlo' nutezi ben' tula? Na'ra una Pedro rëbinë' lëbë': ―Señor, luë' nezo' nedyë'ëda' luë'. Biz̃i una Jesús rëbinë' Pedro: ―Re'enda' uzioñe'elo' yaca ben' barale quia'. Nacayaquë' ca quie beco' z̃i'ila' quia'.
46012008	Grace	Diuzi, conlë Bichi Be quienë', banegunnë' bala ra'o ta tzioñe'ero dyë'ëdi con cabë' rna di'idza' la'iya quienë'. Lëzirë Diuzi, conlë Bichi Be quienë', banegunnë' ibala ra'o ta neziro dyë'ëdi ca naca pensari quienë'.
44007013	Description	Na'ra taorupe zioyaquë' bdyinyaquë' nación Egipto, caora na' una José rëbinë' leyaquë': “Në'ëdi' naca' bichile, José.” Cana'ra bezaqueyaquë' lëbë'. Cana' bdyin hora unezi rey Faraón de que naca José ren quie ben' Israel.
60003010	Recommendation	Cana' reya'ala' huele, porque rnën lë'ë guichi la'iya quie Diuzi cani: Nu ben' re'en inita' dya'a, ben' re'en su contento,bireya'ala' udyiala'adyi'jë' si'jë' benë' yë'.
44004032	Description	Na'ra yaca ben' zë, ben' nao xneza Jesús, guca pensari quiejë' yugutejë' tuzi. Entre leyaquë', yugulu ta de quieyaquë', gucan para quie yugutejë'.
46015003	Grace	Tanëro udixogui'a le'e ta naca belao, ta binenezile. Udixogui'a le'e con cabë' una Cristo në'ëdi', con cabë' guca quienë' gutinë' lë'ë yaga cruzo ta yez̃i dula' xquia quiero. Cana' rnën lë'ë guichi la'iya quie Diuzi.
66018024	Violence	Na'ra lëciudad na' nacan ciudad ga bëtijë' blatojë' ren quie ben' udixogue' xti'idza' Diuzi len yaca los demás ben' naque quienë'. Blatojë' ren quie yugulu ben' unao xneza Cristo.
44013048	Faith	Na'ra bë' be yaca ben' binaca ben' Israel ca unë Pablo, legazi redaohueyaquë' nayaquë' naca dya'a xti'idza' Diuzi. Pues gule yaca ben' ulio Diuzi, yaca ben' re'en Diuzi gata' yela' neban quie tuzioli.
66022020	Description	Na'ra Jesús, ben' naca testigo quie di'idza' zu lë'ë libro niga, unanë' cani: ―Baruen bago dza yeguida'. Na'ra në'ëdi', Juan, rnia' cani: ―Gaca cana'. ¡Rbezando' yeguido', Señor Jesús!
50004009	Recommendation	Ulehue ulenao ca ta bapsëdia' le'e, len ca ta blu'ena' le'e. Ulehue ulenao ca ta babele baonia', len ca ta bablë'ële bia'. Cana' selë Diuzi le'e. Naca Diuzi ben' cuëchi chizi laxta'ole.
53003015	Recommendation	Biudze'la'adyi'le leyaquë', den' inëyuele quiejë' como ca bichiro.
51002008	Recommendation	Ulegapa cuidado. Bihue'le lato si' benë' le'e yë', ben' rnë di'idza' dachi, di'idza' huezi' yë'. Birueyaquë' dyabë' inao benë' xneza Cristo, den' rueyaquë' dyabë' inao yaca benë' ca naca costumbre quieyaquë'. Rueyaquë' dyabë' inao yaca benë' ca naca pensari quie yaca ben' nita' lao yedyi layu.
50003014	Faith	Rua' dyabë' rnaohua' xneza Cristo tacuenda yeyëz̃i Diuzi në'ëdi' yeya'a guibá. Hueyëz̃i Diuzi yaca ben' nuelë Cristo tuz̃e ta tzezulëyaquë' lëbë' tuzioli.
56002014	Faith	Pues dza na'te, dza baode, psedyin Jesús cuinnë' lao na'a yaca benë' bëti lëbë'. Cana' bënë' gutinë' ta gata' tahuen quiero. Cana' bënë' pte pselanë' quiero ta bihue Diuzi ra'o castigo quie yela' mala quiero. Lëscan' udibinë' laxta'oro cuenda gacaro ben' laxta'o yëri, gacaro ben' quienë', tzioro inaoro huero tahuen.
43005024	Faith	’Tali ca rnia', con nu ben' rzënaga can' baonia', lena' rulu'en raleyaquë' quie ben' use'ela' në'ëdi', na' de yela' neban quië' tuzioli, bigata' castigo quienë'. Naca quienë' ca quie ben' baguti beban tatula, bira gatinë'.
66021015	Description	Na'ra lëángel na', ben' bë'lënë' në'ëdi' di'idza', zënë' tu ta naca ca huenixi' de oro ta urixinë' ciudad na', len ja puerta quien, len ja besu quien.
50003019	Sin	Naca quieyaquë' yeyoyaquë' lagui' gabila. Ta rnazin quieyaquë' rueyaquë' rnaoyaquë' quie diuzi quieyaquë'. Reya'ala' yedue'yaquë' ca rueyaquë', den' redaohuelayaquë'. Tuz ta raca lao yedyi layu ruejë' pensari.
54003006	Sin	Lëscana' nu ben' zaozulao inao xneza Jesús, bireya'ala' gapanë' dyin quie Diuzi, porque chan' iyaquë' yez̃ë'në' laguedyinë', na' huen z̃udyi gata' castigo quienë' ca castigo guta' quie xan' taxi'ibi'.
65001003	Recommendation	Bicha', lega re'enda' ise'ela' tu guichi laole ta inia' le'e mazara cabë' bë Diuzi bënnë' yela' neban quiero tuzioli. Ruen dyabë' ise'ela' tu guichi laole ta inia' le'e cabë' reya'ala' huele, reya'ala' gapale cuidado ta bisi' benë' le'e yë'. Reya'ala' hue quiele xti'idza' Diuzi ca di'idza' pca'n Diuzi lao na'a yaca ben' quienë'.
44004002	Description	Rdza'yaquë' Pedro len Juan porque rdayaquë' ru'elëyaquë' yaca benë' di'idza' rnayaquë' de que cabë' guca quie Jesús bebannë' nacan prueba huadyin dza yebanrë yaca ben' huati.
66018005	Sin	Tantozi baoye dula' xquia quiejë', una Diuzi abdyin dza huenë' lëjë' castigo.
43004046	Description	Biz̃i na' bdyinnë' ciudad Caná quie estado Galilea. Lëgana' bexinoguë' nisa beyuenë'n vino. Na'ra ciudad Capernaum zu tu ben' rnabë' naquë' empleado quie gobierno rey. Na' zu tu z̃i'inë' raca z̃hue'bi'.
45012011	Recommendation	Bireya'ala' huero yela' huëdi, den' dula'adyi'ro reya'ala' huero dyin. Lëscan' dula'adyi'ro reya'ala' huero cabë' mandado re'en Diuzi huero.
60001008	Faith	Le'e nedyë'ële Jesucristo ba'ala'cazi binelë'ëlenë'. Caora na' nun quie naole xnezë' ba'ala'cazi binelë'ëlenë', zudyi'ilëlenë'. Tantozi redaohuele, birdzelele di'idza' inale cabë' naca yela' redaohue quiele.
62004013	Grace	Nun quie nudze' Diuzi Bichi Be quienë' lu'u guicho laxta'oro, na' ineziro nacalëronë' tuz̃e.
43019029	Description	Lëgan' na' zu tu yeso' yudzo vino banacan zi. Uz̃i'yaquë' tu ta naca yun' rzupi' vino, bzuyaquë'n lao yaga, bla'oyaquë'n vino banacan zi. Ude na' bzuyaquë'n ru'a Jesús.
51001013	Grace	Aolio Diuzi le'e, bira nacale cuenda ta inabë' xan' taxi'ibi' le'e. Banue Diuzi le'e cuenda inabë' z̃i'inë' le'e. Nadyë'ë Diuzi z̃i'inë'.
45016017	Recommendation	Na'ra inia' le'e itu di'idza', bicha'. Gapale cuidado ina'le dyë'ëdi nu ben' hue le'e chopa tzona cue', ben' udze' le'e neza tula ta binaca quie Diuzi. Bihuelële leyaquë' tuz̃e,
45012007	Recommendation	Chi banegun Diuzi quiero gacalëro benë', na'ra reya'ala' gacalërojë' dyë'ëdi. Chi neziro uzioñe'ero benë' con cabë' rna xti'idza'Diuzi, cana' reya'ala' huero.
43016023	Faith	’Lëdza na' birabi inabale në'ëdi'. Tali ca rnia' le'e, guncazi Xuza' yugulu ca ta inabale lënë' uzëtole laohua'.
66021019	Description	Lë'ë yo naca laga' ga uzulao besu na', yu'un yugu cue' yo tzao'. Na' yo laga' nëro, yu'un yo jaspe. Na' yo laga' urupe, yu'un yo safiro. Na' yo laga' uyune, yu'un yo ágata. Na' yo laga' udape, yu'un yo esmeralda.
59004017	Sin	Chi le'e nezile huele tahuen, na' biruelen, lena' nacan xquia quiele.
66019005	Faith	Na'ra beda' itu rchi' benë', ben' zu cuëta xlato Diuzi, unënë' caniga: Huele Diuzi ben' z̃e, yugulu le'e ben' rue ca mandado ruenë'. Huele Diuzi ben' z̃e, yugulu le'e ben' rionla'adyi' lëbë', len le'e ben' cuidi', len le'e ben' huaca.
47005002	Faith	Tu raca nezuro lao yedyi layu, rzëla'adyi'ro usanro yedyi layu yeyoro guibá yezuro lu'u bë'ëla' z̃uba' cubi quiero.
48006004	Recommendation	Yuguluro reya'ala' huero pensari chi nacan huen, chi binacan huen cabë' ta ruero. Chi neziro tali nacan tahuen cabë' ta ruero, na' reya'ala' suro contento, bihue'ro lato utëbin ra'o ca ina yaca los demás benë'.
46007036	Recommendation	Chi le'e rdëbile quie z̃i'ile nigula si'bi' be'mbyu, dan' bate yela' cuidi' quiebi', chi racale pensari huele quie z̃i'ile nigula can', abihuena hue'le lato ta si' be'mbyu lëbi'. Binacan xquia si' be'mbyu lëbi'.
43016002	Violence	huebioyaquë' le'e lu'u yaca idao' sinagoga. Huadyin dza gaqueyaquë' chi mandado quie Diuzi gutiyaquë' le'e.
66015001	Description	Na'ra blë'ëda' itu seña taz̃e guibá ta naca ta yebanero: Blë'ëda' igadyi ángel nu'ajë' gadyi cue' castigo ta naca ga zelaozi gadyi castigo. Zelao na' iyudyi yela' rdza' quie Diuzi.
43018023	Description	Biz̃i una Jesús rëbinë' lëbë': ―Chi birnia' di'idza' li, unacara bi di'idza' binacan di'idza' li. Pero chi rnia' di'idza' li, ¿bixquien' udapo' ru'a?
50004003	Recommendation	Lëscan' luë', ben' compañero quia', ben' ruelë në'ëdi' dyin quie Diuzi, re'enda' gacalëlo' lërupa nigula. Leyaquë' bzagalëyaquë' në'ëdi' cati udixogue'ndo' benë' di'idza' la'iya quie Diuzi conlë Clemente len itu yaca ben' tula, ben' bëlë në'ëdi' dyin quie Diuzi. Bazu laoyaquë' lë'ë libro ga yu'u lao yaca ben' de yela' neban quie tuzioli.
66016006	Sin	Nacan ta yu'u ni'a xnezi babëlo' quiejë', como dan' bëtijë' blatojë' ren quie yaca ben' naca la'iya quio', blatojë' ren quie ben' udixogue' xti'idzo' dza na'. Na'ra luë' bao' mandado yo'ojë' nisa ren na'a. Pues cana' reya'ala' gaca quiejë'.
45006002	Sin	¿Huero pensari huero tamala cuenda ulu'e Diuzi ra'o ca naca yela' ben' huen quienë' ina'në' ra'o nacala gaca quiero? ¡Bireya'ala' huero pensari cana'! Naca quiero ca quie ben' baguti, bira rnabë' dula' xquia quiero ra'o. ¿Cómo pues huero seguir huero xquia?
66017011	Violence	Na'ra lëbia guixi', bia uzu dza na'te, pero bira zuba' na'a, lëba' huaroba' gacaba' xuna rey. Entre laguedyi gadyi ben' rey, huaroba' gacaba' rey xuna, pero bë' yeyudyi na', te quieba' tuzioli.
48004030	Recommendation	Pero ¿biz̃i rguixogue'n lë'ë guichi la'iya quie Diuzi? Pues rguixogue'n de que gudyi Diuzi Abraham ta usannë' quie nigula nada'o quienë' lënë' z̃i'inë', como dan' bisaque' yega'n lao na'a z̃i'i nigula nada'o quienë' ta de quienë'. Nacacazin ta yega'nnan lao na'a z̃i'i nigula quiecazë'.
54006009	Sin	Pero nita' yaca ben' rza'la'adyi' dumi. Rueyaquë' bitezi ta idzeleyaquë' dumi, ba'ala'cazi huenan bizinaquezi quieyaquë'. Yela' rza'la'adyi' dumi quieyaquë', rudyiagui'yaquë' cuinyaquë'.
66017016	Violence	Na'ra quie chi luzu bia guixi' naca rey ta blë'ëlo', lëyaca rey na' udiejë' nigula bayatza gula, nigula ruti' gusto quie. Usanla'adyi'jë' lëbë'. Hualëchojë' z̃abanë' ta tanë' du ga'ala' guidinë'. Lëscan' gaojë' bë'ëla' z̃uba' quienë', na' uzeijë' cuerpo quienë'.
46008003	Faith	Chi nedyë'ëro Diuzi, nubë'cazi Diuzi ra'o.
45003009	Sin	¿Ca bi pensari reya'ala' huero? ¿Huero pensari naca ben' Israel ben' dya'ara ca ben' tula, ben' binaca ben' Israel? ¡Bisaque'! Bireya'ala' huero pensari cana', como dan' napa yugulu benë' dula' xquia, la'acazi ben' Israel, la'acazi ben' binaca ben' Israel. Yugulujë' rnao dula' xquia quiejë' lëjë'.
44007041	Sin	Na'ra bzaloyaquë' tu bëdyihuaga dao' de oro. Bëtirëyaquë' tu beco' z̃i'ila' bdyiayaquë'ba' lao bëdyihuaga de oro ca gun quieba'. Lega yexeyaquë' diuzi bëyaquë' na'aziyaquë'.
66009020	Sin	Na'ra ja ben' bega'n, ben' biguti nun quie ja castigo, biptza'jë' pensari quiejë' ta usanjë' cabë' ruejë'. Lëscan' bipsanjë' cabë' ruejë' rionla'adyi'jë' taxi'ihui', bipsanjë' cabë' ruejë' rionla'adyi'jë' ja ídolo ta naca de oro, len ja ídolo ta naca de plata, len ja ídolo ta naca de bronce, len ja ídolo ta naca de yo, len ja ídolo ta naca de yaga. Pues yaca ídolo na' birlë'ën, birena, birza'n.
47005011	Faith	Quie lena' como dan' neziro dyë'ëdi reya'ala' yeyuez̃ero xa'nro Diuzi, cana' ruela'adyi'tzeguendo' ta huendo' gan inao ja benë' xneza Jesús. Pero banezi Diuzi ca naca pensari quiendo'. Lëscan' le'e, re' enndo' inezirële ca naca pensari quiendo'.
49002003	Sin	Cana' bëcazi ra'o yuguluro dza na'te caora biunaoro xneza Cristo. Bëro ta rnazin quiero, na' bë quiero quie pensari mala quiero. Quie lena' de ga hue Diuzi ra'o castigo huala lëbi ca yaca los demás ben' nita' lao yedyi layu.
44002040	Recommendation	Cana' una Pedro bë'në' leyaquë' consejo rëbinë' leyaquë': ―Ulebiga' tzala'la bihuele tuz̃e yaca ben' birzënaga quie Diuzi,ben' nebiagui'.
45008013	Faith	Porque chi huero inaoro ca rue pensari mala yu'u lu'u guicho laxta'oro, na'ra bë' gatiro, bigata' yela' neban tuzioli quiero. Pero chi hue quiero con cabë' rna Bichi Be quie Diuzi, chi bihuero cuenda con cabë' rna pensari mala yu'u lu'u guicho laxta'oro, na'ra bë' gatiro, huata' yela' neban quiero tuzioli.
45010011	Faith	Lë'ë guichi la'iya rguixogue'n rnan caniga: ‘‘Nu ben' rzudyi'ilë lëbë', bigaca bayëchi' quienë' huega'nnë' huen.’’
45001008	Faith	Tanëro re'enda' inia' le'e de que lao Jesucristo rulidza' Diuzi yëpa'në' diuxcalelo' por lao le'e, como dan' yugulu ben' nita' lao yedyi layu arnëyaquë' ca tadya'a ruele, rue quiele quie Diuzi.
52001004	Faith	Bicha', nedyë'ë Diuzi le'e. Nezindo' ulionë' le'e ta gacale ben' quienë'.
60004008	Recommendation	Pero ta nacara belao idyë'ële laguedyile, porque lena' gacalën le'e si'z̃ele quiejë' caora rapajë' falta.
44027001	Description	Na'ra psaque'yaquë' ise'ela'yaquë' Pablo ciudad Roma. Lëzi në'ëdi', Lucas, uza'lia'në' ciudad na'. Na'ra psedyinjë' Pablo len yaca los demás ben' preso lao na'a tu capitán, ben' lao Julio. Naquë' xan' tu cue' soldado, ben' rue mandado quie rey César.
66015003	Faith	Na'ra rulajë' tu ta bila Moisés dza na'. Lëscan' rularëjë' tu ta rula ben' naca ca quie beco' z̃i'ila' na'. Lena' rnan cani: Yugulu ta bëlo' nacan tahuen gula, nacan ta yebanendo', Señor. Diuzi quiendo' luë', naco' ben' de yugulute yela' huaca quie. Puro tali, puro ta naca dugalo naca quio'. Luë' rnabë'lo' yugulu nación.
60002002	Faith	Ca bdao' zagolo are'embi' ga'adyibi' ta si'bi' fuerza, cana' reya'ala' gue'enle isëdile xti'idza' Diuzi ta si'le fuerza inaorale mazara xneza Jesús, inita'le dya'a laohuë'.
66014013	Faith	Na'ra beda' tu rchi' benë' uyëzin guibá. Unë' në'ëdi' caniga: ―Bzu lë'ë guichi cabë' nia' caniga: “Huaca huen quie ben' baguti, ben' bë quie xti'idza' Diuzi. Desde na'a sulao huaca huen quiejë'.” Lëscan' una Bichi Be quie Diuzi cani: “Huaca huen quiejë'. Huezila'adyi'jë' abeyudyi cabë' dyin quie Diuzi bëjë'. Cabë' unaojë' quie Diuzi dza udajë' lao yedyi layu, lena' rulu'en nacajë' ben' quie Diuzi.”
59001027	Faith	Pero cani re'en Xuziro Diuzi huero inaoro dyë'ëdi xnezë', re'ennë' gacalëro xcuidi' huezëbi, re'ennë' gacalëro nigula baguti xquiuhue ta rdzioguenë', re'ennë' taro dyë'ëdi biinaoro neza mala cabë' tamala de lao yedyi layu.
51002004	Recommendation	Lena' rnia' le'e tacuenda bigalele quie yaca ben' ru'e di'idza' huezi' yë'.
66005013	Description	Na'ra beda' unë yugulu ta bë Diuzi, ta inaro, yugulu ta zu guibá, len yugulu ta zu lao yedyi layu, len yugulu ta zu ga yu'u ben' huati, len yugulu ta zu lu'u nisadao', len yugulute ta de. Beda' unëjan unajan caniga: Ben' re' xlatogue, len ben' naca ca quie beco' z̃i'ila', nacajë' ben' huendo' ben' z̃e. Nacajë' ben' bala'ana, ben' belaotzegue. Nacajë' ben' de yela' rnabë' quie. Cana' naca quiejë' tuzioli.
66008008	Description	Na'ra cati pcuedyi ángel urupe trompeta quienë', caora na' bguino tu ta naca ca tu ya'a ra'ala'n gui' lu'u nisadao'. Guca tu cue' quie lao tzona cue' nisadao' ca ren.
44007058	Violence	labëxoteyaquë' uquië'yaquë' lëbë' ru'a yedyila. Caora na' ulëchoyaquë' gaban quieyaquë' pca'nyaquë'n lao na'a tu ben' cuidi' laonë' Saulo. Na'ra uzulaoyaquë' rguiyaquë' lëbë' yo ta gatië'.
45015011	Faith	Lëzi zu itu cue' lë'ë guichi la'iya ga rguixogue'nan cani: Ulegapa Diuzi bala'ana yugulu le'e, ben' za' yedyi tula. Ulequixogue' yaca benë' ca ben' z̃e naca Diuzi yugulu le'e, ben' binaca ben' Israel.
45011036	Faith	Porque bzalo Diuzi yugulu ta de, yela' na' yugulu ta de nacan quienë'. Ben' z̃e, ben' bala'ana naca Diuzi tuzioli. Amén.
43001029	Faith	Biz̃i beteyu blë'ë Juan baza' Jesús ga'ala'. Na' unë' rëbinë' yaca ben' nita' na': ―Ulena', lëben' ni naquë' ca beco' z̃i'ila', bia naca gun quie Diuzi. Lëlëbë' cubë' dula' xquia quie yaca benë' nita' lao yedyi layu.
58011031	Description	Lëscan' tu nigula bëti' gusto quie, ben' lao Rahab, nun quie dan' uzudyi'ilënë' Diuzi, bigutinë' dza na' caora cati bdyiagui' ben' Israel ben' yedyi quienë', ben' bigu'un hue quie cabë' una Diuzi. Biguti nigula na' nun quie gucalënë' chopa ben' Israel, ben' uyo balarazi ta yena'jë' ca naca ciudad Jericó.
43010010	Grace	’Rida yaca ben' uban ta cuanyaquë' gutiyaquë' udyiagui'yaquë' yaca benë'. Pero bida' në'ëdi' ta gata'cazi yela' neban quieyaquë' tuzioli.
50003020	Faith	Pero ra'o nacaro cuenda quie Diuzi zu guibá. Rbezaro dza zeza' Jesucristo, ben' psela ra'o, ben' naca Señor quiero.
45015007	Recommendation	Reya'ala' huelëro laguedyiro tuz̃e cabë' bëlë Cristo ra'o tuz̃e. Cana' gapala'nro Diuzi bala'ana.
44021024	Recommendation	Pues na' uquië'jë' uyolëjë' lu'u idao' rnabë'ra, huu' gasto quiejë' tacuenda ichugojë' guitza' guichojë' tzehua'ajë' lu'u idao' rnabë'ra gun quie Diuzi. Lëscan' luë' tzehua'alo' gun quie Diuzi lu'u idao' rnabë'ra. Cana' huelo' tacuenda na' ilë'ë yaca benë' de que rnaocazo' costumbre quiero.
45004012	Faith	Lëscan' quie lena' nacarë Abraham xuzixta'o yaca ben' zu xëdyidao' cuine, ben' rzudyi'ilë Diuzi cabë' bzudyi'ilë Abraham Diuzi dza na'te caora binesu xëdyidao' cuinnë'.
44001026	Description	Na'ra bëyaquë' sorteo lao rupayaquë'. Na' biz̃i Matías bënë' gan sorteo bënë' tuz̃e lao ichiptu ja apóstol.
45004007	Grace	Lena' rguixogue'n lë'ë guichi la'iya quie Diuzi cani: Redaohue yaca benë' bezi'z̃e Diuzi dula' xquia quie. Redaohuejë' chi bihue Diuzi lëjë' castigo quie tamala quiejë'.
66011004	Description	Na'ra lëchopa ja ben' naca testigo quie Diuzi, nacayaquë' ca quie chopa yaga olivo. Lëscan' nacajë' ca quie chopa candelero ta zu lao Diuzi, ben' naca xan' yedyi layu.
59004009	Recommendation	Huele pensari ca bayëchi' raca quiele nun quie dula' xquia quiele. Biuz̃idyile ca ruele. Pues reya'ala' cuedyile gacale bayëchi'. Bisule alegre. Pues reya'ala' cue'le chizi yeyuele pensari cabë' raca quiele.
64001011	Recommendation	Bicha', biinaole huele ca rue ben' mala. Reya'ala' huele ca rue ben' huen. Chi huero tadya'a, lena' rulu'en nubë'ro Diuzi. Chi huero tamala, lena' rulu'en binubë'ro Diuzi.
45004011	Faith	Pero tanëro bzudyi'ilë Abraham Diuzi, na'tera blë'ë Diuzi lëbë' ben' laxta'o yëri. Beyudyi blë'ë Diuzi lëbë' ben' laxta'o yëri, na'ra bzujë' tu xëdyidao' cuinnë' como seña de que rlë'ë Diuzi lëbë' ben' laxta'o yëri tanun quie dan' rzudyi'ilënë' Diuzi. Quie lena' naca Abraham xuzixta'o yugulu ben' laxta'o yëri, ben' rzudyi'ilë Diuzi, ben' bizu xëdyidao' cuine.
45006007	Grace	Porque bira saque' inao benë' pensari mala quieyaquë' cati bagutiyaquë'.
47004010	Faith	Con gati'tezi rdando' raca quiendo' cabë' guca quie Jesús re'en ja benë' gutijë' nëto'. Pero rute rusela Cristo nëto'. Lena' rulu'en zu Cristo nebannë' sëlënë' nëto', bibi raca quiendo'.
50002021	Sin	Yaca ben' tula, rguilola'adyi'yaquë' tadya'a quieziyaquë', birguilola'adyi'yaquë' tadya'a quie Cristo Jesús.
58011011	Faith	Lëscan', hasta nigula quienë' Sara, nun quie dan' uzudyi'ilënë' Diuzi, bë' Diuzi lëbë' fuerza gucanë' z̃na' bdao', la'acazi abgulanë' aode tiempo quienë' ta hua'anë' bdao'. Bzucazi Diuzi di'idza' ca di'idza' bega'nlënë' lëbë', gucalënë' lëbë' ta ila' tu xcuidi' byu quienë'.
43006039	Grace	Ca re'en Xuza' Diuzi, ben' use'ela' në'ëdi', re'ennë' ni tu yaca benë' guida nao në'ëdi' bicuiagui'yaquë'. Re'ennë' usebancaza' leyaquë' dza gaca juicio.
46008006	Faith	pero ra'o neziro tuzi Diuzi zu. Lëlëbë' naquë' Xuziro. Lëlëbë' bzaloguë' yugulu ta de guibá len lao yedyi layu. Bzalorënë' ra'o, ben' nita' lao yedyi layu. Lëscan' tuzi Jesucristo naquë' ben' Señor quiero. Yugulute ta de guibá len lao yedyi layu nacan quienë'. Lente ra'o nacarëro quienë'.
52003006	Description	Na'ra abela' Timoteo niga, zeyu'anë' di'idza' nenaole xneza Jesús, nadyë'ële laguedyile. Lëscana' zeyu'anë' di'idza' reza'la'adyi'le nedyë'ële nëto', re'enle guidale idena'le nëto'. Lëscan' nëto' re'enndo' idena'ndo' le'e.
60005004	Grace	Cana' cati yeguida ben' naca pastor belaora, huega'n tadya'a quiele lao Diuzi tuzioli.
47003012	Faith	Nun quie dan' nezindo' nacan tali cabë' nando', quie lena' birdzebindo' rguixogue'ndo' xti'idza' Diuzi zaca'lao lao ja benë'.
61002012	Sin	Pero yaca ben' na', yela' bayatza quiejë' ruejë' huabiagui'jë'. Biyu'ujë' pensari. Ruejë' ca rue bia guixi'. Puro ta rnazin quiejë' ruejë'. Con bitezi ta birioñe'ejë', na' rudyiala'adyi'jë'n. Yela' naca quiejë', na' yeyula yenitijë' lao Diuzi.
43012006	Sin	Cana' una Judas, pero bireyëchi'la'adyi'në' quie yaca ben' yëchi'. Rdëbinë' quie dumi, dan' naquë' ben' uban. Rapanë' bolsa yu'u dumi tacuenda saque' cuannë' dumi yu'u lu'u bolsa na'.
62004016	Faith	Cana' neziro nadyë'ë Diuzi ra'o lente yugulute benë'. Lëscan', ra'o, chi edyë'ëro tu ituro, na' nuero Diuzi bala'ana, lëscan' nue Diuzi ra'o bala'ana.
44011019	Description	Na'ra cati bëtiyaquë' Esteban dza na'te, lëscan' uzulaoyaquë' rueyaquë' contra yaca los demás ben' nao xneza Jesús, ben' nita'ja na'. Por lena' bdzatzajë' uza'yaquë' ziojë' yedyi tula. Ziojë' ciudad Antioquía, ziojë' yedyi nebaba Fenicia, ziojë' yedyi nebaba Chipre. Na'ra yaca ben' uza'ja ciudad Jerusalén, biudixogue'yaquë' yugulu benë' xti'idza' Diuzi, dechan' entre yaca ben' Israelzi udixogue'jë' xti'idza' Diuzi.
54006006	Faith	Pues tali na' chi naoro xneza Jesús huero gan suro contento.
66013007	Violence	Caora na' lëbia guixi' snia gula bë'ba' bia guixi' bayatza gula lato ta tilalëba' ja ben' quie Diuzi hasta hueba' lëjë' gan.
60002020	Faith	Pero chi racaro castigo, dan' tabala bëro mala, bireya'ala' huero pensari nacaro ben' huen, la'acazi suero huez̃ela'adyi'ro biidza'ro quie castigo quiero. Pues cana' reya'ala' huero como cuinziro naparo dula'.Pero chi racaro castigo ba'ala'cazi bëro tadya'a, chi bidza'ro huez̃ela'adyi'ro castigo quiero, lena' nacan huen lao Diuzi.
58009015	Grace	Quie lena' naca Cristo ben' zëlë ra'o, ben' rute di'idza' quiero lao Diuzi con cabë' naca di'idza' bega'ntza'olë Diuzi ra'o tacubi. Nun quie guti Cristo lë'ë yaga cruzo, de lato ta yezi'z̃e Diuzi dula' xquia quie ja ben' unita' dza na', ben' xuzixta'oro, ben' bega'ntza'olë Diuzi tanëro. Lëscan' nun quie guti Cristo lë'ë yaga cruzo, de lato ta hue' Diuzi lëjë' yela' neban tuzioli, ta inaro ben' bdë'në' gaca ben' quienë'. Hue' Diuzi lëjë' yela' neban tuzioli con cabë' bega'nlënë' lëjë' di'idza' dza na'.
45006001	Sin	¿Ca bi pensari reya'ala' huero?
49005004	Recommendation	Bireya'ala' hue'lële benë' di'idza' lë'ë, ni di'idza' tonto, ni di'idza' bayatza, porque lëdi'idza' na', bibi zaca'n para le'e. Mejorla ulidzale Diuzi huelenë' ben' z̃e.
66006008	Violence	Na'ra cati una'a blë'ëda' bro itu caballo gachi, bia dyia tu benë' xcu'udzuba'. Na' ben' dyia lëba' na' laohuë' Yela' Guti. Lëscan' blë'ëda' xcu'udzunë' zenao itu ben' laohuë' Yero Ba Ga Yu'u Ben' Huati. Bë' Diuzi lëjë' lato ta gutijë' tu naga quie ja ben' nita' lao yedyi layu. Bë'në' lato gutijë' lëjë' conlë huedila, conlë ubin, conlë yela' huë', conlë ja bia guixi' mala gula, bia zu lao yedyi layu.
45004016	Faith	Tanun quie bzudyi'ilë Abraham Diuzi, cana' udapa Diuzi compromiso uca'nnë' duz̃e yedyi layu lao na'a Abraham. Cala ta quiz̃u Abraham Diuzi uca'n Diuzi duz̃e yedyi layu lao na'anë'. Pero bë Diuzi cana' tacuenda xela'adyi' yugulu z̃i'isuba Abraham de que gacacazi con cabë' una Diuzi huenë'. Cani nacan. Cala tuzi ben' nao ca mandado rue lao guichi ley udapa Diuzi compromiso, pero lëscan' udapa Diuzi compromiso con nu ben' rzudyi'ilë Diuzi cabë' bzudyi'ilë Abraham Diuzi. Cana' pca'n Diuzi naca Abraham xuzi yugulu ben' rzudyi'ilë Diuzi.
44028018	Description	Na'ra ude beyudyi pquëpi yaca ben' rnabë' në'ëdi', gu'unyaquë' yeroga' libre, porque gabi dula' xquia quia' de hueyaquë' mandado gatia'.
45009016	Grace	Quie lena' inia' le'e, cala ra'o huero mandado yeyëchi'la'adyi' Diuzi ra'o, nechan' según ca mandado hue cuinnë' yeyëchi'la'adyi'në' ra'o.
46010008	Sin	Quie lena' bihuele bizinaquezi utilale nigula binaca z̃gulale con cabë' bë yaca xuzixta'oro. Por len guti galobetzona milayaquë' lao tu dzazi.
45007023	Sin	Pero lëscan' nezda' ca naca pensari yu'u lu'u guicho laxta'ohua', yu'un pensari mala ca pensari yu'u yaca ben' nita' lao yedyi layu. Na'ra bire'en pensari mala quia' hua' tahuen cabë' re'enda' hua'. Cana' rnabë'n pensari mala quia' në'ëdi'. Raca quia' ca quie ben' yu'u lu'u dyiguiba, ben' binaca libre.
58006001	Faith	Quie lena' huero seguir usëdiro ta tzioñe'ero mazara cabë' reya'ala' tzioñe'ero ta hue quiero xti'idza' Diuzi mazara. Bira usëdiro puro ta baoyoñe'ero dza na' cati uzulaoro unaoro xneza Cristo. Banezile cabë' rguixogue' xti'idza' Diuzi, rguixogue'n cabë' reya'ala' utza'ro pensari quiero bira huero xquia, rguixogue'n cabë' reya'ala' hue quiero xti'idza' Diuzi,
46016011	Recommendation	Yezi'lenë' dyë'ëdi gacalëlenë' ta guxunë' quie tu neza cati guidanë' idena'në' në'ëdi', porque rbezcaza' guidanë' lënë' yaca los demás ben' bichiro, ben' nao xneza Jesús.
59002014	Faith	Na' rnia' le'e bicha': ¿Ga rue dyin dan' inale rnaole xneza Cristo, chi biruzule di'idza' quienë' yeyëchi'la'adyi'le benë' ca mandado bënë' quiero? Chi huele cana', lena' rulu'en quiele binaole xneza Cristo, na' biyezi' Diuzi le'e yedyinle guibá.
43007025	Description	Biz̃i bala yaca ben' nita' ciudad Jerusalén unayaquë' rëbiyaquë' laguedyiyaquë': ―¿Cala ben' niga reguilo yaca ben' rnabë' ta gutiyaquë' lëbë'?
43020022	Faith	Na'ra blubë' laoyaquë', unë' rëbinë' leyaquë': ―Tzu'u lu'u laxta'ole Bichi Be quie Diuzi.
45010003	Sin	Binezijë' bi huejë' ta ilë'ë Diuzi lëjë' ben' laxta'o yëri. Na' re'enjë' huejë' cuinzijë' ben' laxta'o yëri. Racajë' pensari chi uzujë' di'idza' ca mandado rue lao guichi ley pca'n Diuzi lao na'a Moisés, cana' ilë'ë Diuzi lëjë' ben' laxta'o yëri.
62005010	Faith	Chi hue quiero di'idza' quie z̃i'i Diuzi, cana' ineziro tali nacan di'idza' quienë' cabë' unë'. Pero chi bihue quiero di'idza' quie z̃i'i Diuzi, lena' inaro naca Diuzi ben' huizi' yë', porque biralero tali nacan cabë' unë' quie z̃i'inë'.
43014012	Faith	Tali ca rnia' le'e, con nu ben' rale quia', huerëyaquë' ca ta babia'. Lëzi huerayaquë' mazara ca ta babia', dan' yedyina' gan' zu Xuza'.
56002009	Recommendation	Lëscan' yëbo' yaca ben' nada'o de que reya'ala' galejë' quie xa'një'. Yëbo'jë' bireya'ala' yeyëchojë' yedilalëjë' xa'një'.
58012015	Recommendation	Gapale cuidado cuenda ni tule bigaca quiele bihuela'iya Diuzi le'e nun quie binaole xnezë' du guicho du la'adyi'le. Lëscan' gapale cuidado bihuele lato su nu ben' bire'en usan dula' xquia quie ladole, porque huenë' quiele ca rue tu guixi' naca veneno, udyiagui'në' yaca los demás ben' nao xneza Cristo.
54003007	Recommendation	Lëscan' yaca ben' binao xneza Jesús, reya'ala' ilë'ëyaquë' lëbë' ben' huen, porque chi biilë'ëyaquë' lëbë' ben' huen, huanëyaquë' quienë', huata' huedila huenë, huen z̃udyi hue xan' taxi'ibi' gan uza'agan dyin quie Diuzi.
49004007	Grace	Pero quie quiero nudë' Cristo ra'o gunnë' fuerza valor bi dyin quienë' huero.
66016003	Description	Na'ra uyo ángel urupe yelatonë' copa quienë' lao nisadao'. Caora na' beyaca nisadao' na' ca ren quie ben' huati, lëscan' guti yugute bia yu'u neban lu'unan.
49006006	Recommendation	Cana' reya'ala' huele la'acazi zu xa'nle rna'në' le'e, la'acazi bizunë' ina'në' le'e. Huele mandado cabë' rue xa'nle le'e, no solamente dan' re'enle yega'nle huen laohuë', pero lëscan' dan' nacale ben' quie Cristo, ben' rue quie ca re'en Diuzi du guicho du la'adyi'.
60003016	Recommendation	Reya'ala' tzu'ule neza dya'a ta su chizi laxta'ole. Chi huele cana', gata' yela' stu' quie yaca ben' rao le'e xquia. Yedue'jë' cabë' rnëjë' cati ilë'ëjë' naole neza dya'a, ralele quie Cristo.
43006040	Faith	Ca re'en Xuza' Diuzi, ben' use'ela' në'ëdi', re'ennë' gata'cazi yela' neban tuzioli quie yaca ben' gale quia' në'ëdi' z̃i'inë'. Huasebana'yaquë' dza gaca juicio. ―Cana' una Jesús rëbinë' leyaquë'.
44012023	Violence	Bineyudyi di'idza' caora labdyinte tu ángel quie Diuzi bënë' ta gaca z̃hue' rey Herodes, porque bigudyinë' yaca ben' bzënaga quienë' de que bireya'ala' tzionla'adyi'jë' lëbë', tuzi Diuzi reya'ala' tzionla'adyi'jë'. Na'ra udao bëla dao' biz̃u yu'u lu'u lë'ënë' lëbë' gutinë'.
47001003	Grace	Rionla'adyi'ro Diuzi, ben' naca Xuzi Señor quiero Jesucristo. Lëbë' naquë' Xuziro, ben' yeyëchi'la'adyi' ra'o. Lëbë'naquë' ben' ru'elë ra'o di'idza' z̃ela'adyi' tuzioli.
54001006	Sin	Pero nita' bala yaca benë' birueyaquë' bala. Biyu'uyaquë' gracia, baoniti pensari quieyaquë', rnëjë' puro di'idza' bibi zaca'.
45001016	Faith	Biredue'da' quixogui'a ja benë' di'idza' la'iya quie Diuzi, como dan' napan fuerza valor quienë' ta ute uselanë' nutezi ben' hue quie xti'idzë' gata' yela' neban quienë' tuzioli. Tabelaora na' te ila yaca ben' Israel, pero lëscan' nacan belao te ila yaca ben' tula, ben' binaca ben' Israel.
46003011	Description	Tuzi Jesucristo naquë' ca quie ga rzulao rcua'ro. Ganura nunu zu naca quie ca quie ga rzulao rcua'ro.
49005033	Recommendation	Quie lena' inia' le'e tatula de quie reya'ala' edyë'ële gapale cuidado nigula quiele cabë' nedyë'ële gapale cuidado cuinle. Lëscan' quie yaca nigula, reya'ala' gapajë' bala'ana be'mbyu quieyaquë'.
51002013	Grace	Tu ta baodele dza na' cati binehue quiele quie Diuzi, baodele guca quiele ca quie ben' huati de lao Diuzi. Pues por nun quie dula' xquia quiele, bineyërile lao Diuzi. Pero na'a baben Diuzi le'e yela' naban tuzioli nun quie banacalële Cristo tuz̃e, bezi'z̃enë' dula' xquia quiele.
54004014	Recommendation	Bigalala'adyo' huelo' según ca ta banegunne Diuzi luë' caora cati du yu'ulo' Bichi Be quie Diuzi, na'ayaquë' guicholo' dza na'.
66021001	Description	Na'ra ude beyudyi na', blë'ëda' bazë tu guibá cubi len tu dyilayu cubi. Abeyula guibá gula len dyilayu gula. Lëscan' bira de nisadao'.
52005016	Recommendation	Reya'ala' sule contento yugo dza.
66009006	Description	Na'ra lëdza cati gaca quie ja ben' nita' lao yedyi layu cana', lega gue'enjë' gatijë', pero bigatijë'. Ba'ala'cazi gue'enjë' iyudyi yedu quiejë', bisi' yela' guti quiejë' lëjë'.
52004014	Faith	Pues como neziro aguti Jesús beseban Diuzi lëbë', lëscana' reya'ala' ineziro useban Diuzi yaca ben' rale, yaca ben' unao xneza Jesús dza udajë' lao yedyi layu.
62004015	Faith	Nutezi ben' gale chi z̃i'i Diuzi Jesucristo, lëben' na' nuenë' Diuzi bala'ana, lëscan' nue Diuzi lëben' na' bala'ana.
49004022	Recommendation	quie lena' ruen zi usanla'adyi'le pensari gula quiele. Bira huele ta rnazin quiele, como dan' nacan tamedian gula, baoz̃i'n le'e yë'.
43010009	Grace	Dan' naca' ca quie ru'a corrale, lena' con nu yaca ben' tzu'u ru'a corrale gan' zua', lëlëyaca ben' na' gata' yela' neban quiejë' tuzioli. Huaca quieyaquë' ca quie yaca beco' z̃i'ila' ru'u rero lu'u corrale ga de guiz̃i ya'a ta gaoyacaba'.
58011037	Violence	Ibalajë' bëti ja benë' lëjë' con yo. Ibalajë' uchugu ja benë' lëjë' conlë serucho gucajë' chopa yo'o. Ibalajë' bëjë' lëjë' bizinaquezi cuenda usanjë' bira inaojë' xneza Diuzi, na' bëtijë' lëjë' con espada. Ibalajë' udajë' ni'nizi, gucojë' z̃aba beco' z̃i'ila', gucojë' z̃aba chibo. Bibi guta' quiejë', guca zëdi gula quiejë'. Psaca benë' lëjë' bizinaquezi.
62002029	Faith	Nezile naca Diuzi ben' rue ta yu'u ni'a xnezi. Lëscan' reya'ala' inezile yugulu yaca ben' rue ta yu'u ni'a xnezi, nacayaquë' z̃i'i Diuzi.
44013047	Grace	Porque cana' use'ela' Diuzi nëto' unë' gudyinë' cani: Bzua' le'e ca quie tu gui' z̃e tacuenda ilë'ë yaca ben' tula, ben' binaca ben' Israel. Ise'ela' le'e ta tzetixogue'le xti'idza' yaca ben' nita' yedyi zitu' gula.
47004002	Faith	Bire'enndo' huendo' ta negachi' ta naca yela' stu'. Birzi'ndo' yë'. Birguixogue'ndo' ta binaca tali. Birguixogue'ndo' ta birna di'idza' la'iya quie Diuzi. Pues tuz ta naca tali rguixogue'ndo'. Quie lena' bisaque' ina ja benë' nacando' ben' mala. Ca ta ruendo', ruendo' lao Diuzi.
44002033	Description	Cana' ure'në' zaquë' yebë cuëta Diuzi ga naca xlato ben' bala'ana. Lëscan' use'ela' Diuzi Bichi Be quienë' según di'idza' bega'nlë Diuzi Jesús dza na'. Por lëbë' bablë'ële babele yela' huaca quie Diuzi.
51003010	Recommendation	Pues banacale ca quie ben' cubi, bayu'ule pensari cubi ta bdze' Diuzi lu'u guicho laxta'ole. Yugu dza racalë Diuzi le'e ta galele huele con cabë' rna pensari cubi yu'u lu'u guicho laxta'ole tacuenda tzioñe'erale mazara quie pensari quie Diuzi.
43011004	Faith	Bë' be Jesús ca una ben' na', na' unë' rëbinë' lëbë': ―Ca naca yela' hue' racanë', bisuen gutin lëbë'. Raca z̃hue'në' tacuenda ulu'en ca naca yela' huaca quie Diuzi, lente yela' huaca quia' në'ëdi' z̃i'i Diuzi. ―Cana' una Jesús rëbinë' lëbë'.
45001017	Faith	Rguixogue' di'idza' la'iya quie Diuzi ra'o cabë' re'ennë' sudyi'ilëro lëbë' ta ilë'ënë' ra'o ben' laxta'o yëri. Tuzi ta huero sudyi'ilëro lëbë', cana' ilë'ënë' ra'o ben' laxta'o yëri. Lena' rguixogue'n lë'ë guichi la'iya quie Diuzi cani: ‘‘Nu ben' ilë'ë Diuzi ben' laxta'o yëri, hue' Diuzi lëbë' yela' neban tuzioli nun quie dan' rzudyi'ilënë' lëbë'.’’
43019017	Description	Lëcana' guca ziolëyaquë' Jesús banu'anë' tuzë' yaga cruzo, bdyinyaquë' gan' nezi'laona di'idza' hebreo Gólgota, ta inaro xti'idza'ro: Chita guicho ben' huati.
45012006	Faith	Netza' ta banegun Diuzi quiero tu turo. Reya'ala' huero dyin dya'a según ta banegun Diuzi quiero tu turo. Chi banegun Diuzi quiero uzioñe'ero benë' con cabë' rna di'idza' la'iya quienë', na'ra lena' reya'ala' huero según cabë' nue Diuzi quie quiero barue quiero xti'idza'në'.
66004007	Description	Na'ra blë'ëda' ben' nëro, naquë' ca tu bëdyi guixi', na' ben' urupe, naquë' ca tu bëdyihuaga, na' ben' uyune, zu laohuë' ca zu lao benë', na' ben' udape, naquë' ca psia bia rzë.
49005015	Recommendation	Quie lena' reya'ala' gapale cuidado ca tale huele lao yaca benë'. Bitale huele ca ben' tondozi, pero ulehue ca ben' rioñe'e.
45010012	Grace	Pues tuzi ca zaca'ro lao Cristo, la' acazi ben' Israel, la'acazi ben' za' yedyi tula, como dan' naca Cristo xuzi xa'n yuguluro, taz̃e huela'iyanë' nu ben' rulidza lëbë'.
45010004	Faith	Pero biruejë' ca re'en Diuzi huejë', porque tanun quie dan' inaoro xneza Cristo, cana' ilë'ë Diuzi ra'o ben' laxta'o yëri, cala porque dan' uzuro di'idza' ca mandado rue lao guichi ley quienë'.
50004006	Recommendation	Bidëbile chi biti'tezi raca quiele. Yëbile Diuzi chi bi raca quiele. Ulenaba Diuzi chi bi rdzioguele. Yëbilenë' diuxcalelo'.
46010006	Faith	Ca beyëchi' gula guca quieyaquë', reya'ala' huero pensari ta bihuero tamedian ca tamedian bë xuzixta'oro.
66009002	Description	Na'ra psalo ángel na' ru'a poso zitu' gula. Caora na' lu'u poso na' bro dzen cabë' dzen rero ru'a horno. Nun quie rero dzen na', bechula xni' ubidza, lëscan' bechula ladza.
52004006	Recommendation	Bire'en Diuzi si'le bichile yë'. Hue Diuzi castigo quie yaca ben' hue cana' laga como bagudyindo' le'e dza na'.
47005017	Faith	Lëscan' quie lena', chi nuelëro Cristo tuz̃e, abetza' Diuzi pensari quiero, abecubinë'n. Baode quie pensari gula quiero, babeyu'uro pensari cubi.
43005020	Faith	Pues Diuzi nedyë'ënë' në'ëdi' z̃i'inë', rlu'enë' në'ëdi' rua' yugulu ta ruenë'. Zaza'ra ulu'enë' në'ëdi' z̃i'inë' tu ta nacara z̃e, tu ta binelë'ële huebanle cati ilë'ëlen.
49004028	Recommendation	Chi zu nule rbanle, reya'ala' usanle bira cuanle. Reya'ala' tzu'ule pensari huele dyin dya'a du guicho du la'adyi'le conlë ni'a na'ale ta gata' quiele, na' gacalële ben' bide quie.
57001022	Recommendation	Dera re'enda' huelo' quia', chi huu' cule, ucuezo' posada quia', porque rbeza' dza ise'ela' Diuzi në'ëdi' ideyuba' le'e con cabë' rnabale quia' lao Diuzi.
58013009	Recommendation	Gapale cuidado bigalele quie ben' re'en inaole cabë' rnajë', rnajë' ta binacan tuzi ca na Cristo. Taz̃e netza'n cabë' rnajë', rnajë' di'idza' zë. Mejorla inabaro Diuzi ta gacalënë' ra'o gunnë' fuerza valor quiero inaoro xneza Cristo. Pero chi gaoro bi cosa, o chi bigaoro bi cosa, lena' bigacalën ra'o inaoro xneza Cristo. Pues hasta yaca ben' unao dyë'ëdi ca naca quie yela' huao dza na', bigucalën lëjë' ta inaojë' quie Diuzi.
52005012	Recommendation	Bicha', rnando' le'e gapala'nle nu ben' napa dyin quie Diuzi entre le'e. Lao na'a Señor quiero rnëyueyaquë' rna'yaquë' le'e.
43009022	Description	Cana' una xuzi z̃na' ben' beyalo laohue, dan' rdzebiyaquë' bi hue yaca ben' rnabë', como dan' banuz̃i'a yaca ben' rnabë' bihue'yaquë' lato tzu'u ben' lu'u idao' sinagoga, ben' rale quie Jesús naquë' ben' Cristo.
50003003	Faith	Ra'o nacaro dugalo ben' nuzu xëdyidao' cuine. Ra'o nacaro ben' rionla'adyi' Diuzi lao na'a Bichi Be quienë'. Redaohuero nacaro ben' quie Cristo Jesús. Neziro bibi zaca'n huero cuinro ben' z̃e por nun quie bi ruero dza rdaro lao yedyi layu.
62003023	Faith	Na' ta hue quiero xti'idzë', re'ennë' inaoro xneza z̃i'inë' Jesucristo, re'ennë' idyë'ëro tu ituro cabë' unë'.
66013011	Description	Na'ra ude na', blë'ëda' itu bia guixi' bayatza gula ta broba' lu'u yu. Dyia chopa luzuba' ca luzu beco' z̃i'ila', pero unëba' zidzo gula.
46014020	Recommendation	Bicha', bitzu'ule pensari quie xcuidi'. Pero uletzu'u pensari quie ben' huaca ta bihuele con ganzi. Rnia' ta reya'ala' huele, huele ca quie xcuidi' binenezi neza mala.
59005013	Recommendation	Chi nu le'e redzagalaole, reya'ala' ulidzale Diuzi hue'lënë' di'idza'. Chi nu le'e sule contento, reya'ala' gulale alabanza.
58012012	Recommendation	Quie lena' biyehuëdile huele fuerza ni'a na'ale.
60001017	Recommendation	Chi ulidzaro Diuzi yëbironë': “Xuzindo' luë'”, tana' reya'ala' gaparo cuidado bibi huero tu lala rdaro lao yedyi layu, porque nezi Diuzi nu ra'o rue tahuen, nu ra'o rue tamala. Tuzi ca nezi Diuzi quiero.
58010036	Recommendation	Pues le'e bireya'ala' yeyatile huele ca re'en Diuzi huele. Cana' idyin dza hue Diuzi tadya'a quiele cabë' unë' huenë' quiele.
58011001	Faith	Cati sudyi'ilëro Diuzi neziro du guicho du la'adyi'ro huenë' tadya'a quiero cabë' rbezaro huenë' quiero. Lëscan' cati sudyi'ilëro Diuzi nuz̃ela'adyi'ro nacan tali zuë' rnabë'në' la'acazi bisaque' ilë'ëroguë'.
49004017	Recommendation	Cani nacan cabë' udixogui'a le'e tanun quie Cristo: Bira tale le'e ca rda ben' binuebë' Diuzi, como dan' naojë' yu'ujë' pensari tondo, pensari bibi zaca' ca naca pensari quie ben' rda
51002016	Recommendation	Quie lena' nitu nitu bireya'ala' inabiz̃oyaquë' le'e quie ta bi gaole, len ta bi yo'ole. Bireya'ala' inabiz̃oyaquë' le'e quie bi dza huele lani, chi dza bezë biu' re'ene, o chi dza tula. Lëscan' bireya'ala' inabiz̃oyaquë' le'e quie bi dza huele dza huezila'adyi'.
66007015	Faith	Quie lena' nita'jë' zaquë'lao ga re' Diuzi ga naca xlatonë'. Rionla'adyi'jë' Diuzi du dza, du yela, ga zu idao' quienë' guibá. Na'ra rapa Diuzi lëjë' ta gabi gaca quiejë'.
44020010	Description	Quie lena' uyëzi Pablo zionë' ga udixojë'bi' na' byëchonë' udëdyinë'bi' unë' gudyinë' yaca ben' nao xneza Jesús nita'ja na': ―Bidzebile, nenebambi'.
55002010	Faith	Pues rzueda' con biti'tezi tamala raca quia' cuenda yega'nnan dya'a quie yaca ben' ulio Diuzi, na' gata' yela' neban quieyaquë' tuzioli tzasulëyaquë' Cristo Jesús tuz̃e.
60005014	Recommendation	Ugapale yaca ben' bichiro, ben' nao xneza Jesús, diuz̃i. Como ben' bichiro gaole tu situ xagajë'. Rulidza' Diuzi cuëchinë' chizi lu'u guicho laxta'ole yugulule. Amén.
49005021	Recommendation	Huelële laguedyile ben' nao xneza Cristo tuz̃e, porque nacale ben' rapa Cristo bala'ana.
61003017	Recommendation	Quie lena', bicha', como anezile cabë' gaca dza zaza'ra, gapale cuidado biiquixile bihue'le lato si' yaca ben' mala le'e yë'. Gapale cuidado ta biiquixile, porque reya'ala' inaole xneza Jesús du guicho du la'adyi'le.
51003018	Recommendation	Na'ra le'e yaca nigula, cani rnia' le'e: Galele quie be'mbyu quiele. Cana' reya'ala' huele, dan' banacale ben' nao xneza Cristo.
54005020	Recommendation	Chi nita' ben' napa dyin quie Diuzi, pero birusanyaquë' huejë' dula' xquia, reya'ala' tilalao'yaquë' delante lao yaca los demás ben' nao xneza Jesús cuenda idzebijë' bihuejë' dula' xquia.
45014013	Recommendation	Quie lena' bireya'ala' inëbiz̃oro laguedyiro. Mejorla huero pensari inaoro neza dya'a cuenda biiquixi laguedyiro huejë' tamala por dula' quiero.
45002010	Grace	Pero yugulu ben' rue tahuen, hue Diuzi leyaquë' ben' z̃e, cuëchinë' chizi laxta'oyaquë'. Chi ben' Israel hueranë' leyaquë' ben' z̃era, pero chi ben' tula, lëscan' huenë' leyaquë' ben' z̃e.
58011034	Violence	bëjë' gan besulajë' gui' ta raca gui' bela, bëjë' gan ulajë' lao na'a ben' re'en guti lëjë' conlë espada. Lëscan' yaca ben' bdzebi dza na', bibedzebijë' cati gucadilalëjë' ja soldado quie ben' yedyi tula.
48006017	Faith	Na'ra bira re'enda' huelële në'ëdi' zëdi ca naca di'idza' aodixogui'a le'e ni. Pues badyiacaza' zë xëdyi ga bën yaca benë' në'ëdi' zi', ben' rudie në'ëdi' tanun quie dan' naohua' xneza Cristo. Lëxëdyi na' rulu'en naca' ben' rue quie cabë' mandado hue Cristo në'ëdi'.
66018021	Violence	Na'ra blë'ëda' ulisa tu ángel hua'ala' tu yo ta naca ca yo z̃e cabë' ta rutujë' z̃uba'. Blë'ëda' uru'unnë'n lu'u nisadao'. Na' unë' cani: ―Lëbizi cabë' guca quie yo z̃e, cana' gaca quie ciudad Babilonia. Tu sasazi te quien, bira ilë'ë yaca benë' len.
65001020	Faith	Pero le'e, bicha', huele tzutzu biyehuëdile inaole xneza Jesús. Ulenaba Bichi Be quie Diuzi ta gacalënë' le'e ta hue'lële Diuzi di'idza'.
45012002	Recommendation	Bireya'ala' yenaole pensari mala quie ja ben' nita' lao yedyi layu. Reya'ala' yetza'le pensari quiele, yenaole xneza Diuzi cuenda yetza'nan quiele yugulu ca ruele.Cana' inezile ca re'en Diuzi huele, porque ca re'en Diuzi huero nacan ta gacalën ra'o, nacan ta yeyula'adyi'në' ra'o, nacan tadya'a gula.
46015009	Sin	Entre yaca apóstol tuza' në'ëdi' psaca' ben' nao xneza Jesús bizinaquezi dza na'tela. Lëlena' ni lë'ëti' bibi zaca' ulio Diuzi në'ëdi' naca' apóstol quienë'.
62002015	Recommendation	Bireya'ala' sa'la'adyi'ro ta de lao yedyi layu. Chi sa'la'adyi'ro ta de lao yedyi layu, lena' rulu'en binadyë'ëro Diuzi.
45002001	Sin	Quie lena' bide bihuele ta huele defender cuinle lao Diuzi, nuti'tezi nacale, chi rnale rue laguedyile tamala, na' le'e tu lëbizi ziole ruele cabë' tamala rnale rue laguedyile. Conlë di'idza' rero lu'u ru'ale rulu'en lëscan' le'e nacale ben' mala.
48002009	Description	Quie lena' gucabë' Santiago, len Pedro, len Juan de que bë Diuzi tu tahuen quia', bënë' dyin quienë' hua'. Naca Santiago, len Pedro, len Juan ben' belao, ben' rudze' xnezi quie yaca ben' nao xneza Jesús. Na' redaohueyaquë' bënyaquë' në'ëdi'lia' Bernabé di'idza' z̃ela'adyi'. Bega'nlëyaquë' nëto' di'idza' ta tziondo' nëto' tzetixogue'ndo' ben' binaca ben' Israel xti'idza' Diuzi, tu na' tzioyaquë' leyaquë' tzetixogue'yaquë' ben' Israel xti'idza' Diuzi.
43019023	Description	Ude beyudyi uda' yaca soldado Jesús lë'ë yaga cruzo, uz̃i'yaquë' z̃abanë' bë'yaquë' laze lao tapayaquë'. Uz̃i'rëyaquë' capa quienë'. Nacan de tu dibazi, binacan de chopa yo'o.
45002021	Sin	Chi le'e rusëdile ben' tula, ¿bixquien' birusëdile cuinle? Chi le'e yëbile benë' bireya'ala' cuanle quie benë', ¿bixquien' rbanle quie benë'?
46006019	Faith	¿Biz̃i binezile naca cuerpo quiele ca quie tu idao' quie Diuzi? ¿Binezile bayu'ule Bichi Be quie Diuzi? Binacaro xa'n cuerpo quiero. Diuzi sí, naquë' xa'n cuerpo quiero.
47005014	Grace	Nun quie nedyë'ë Cristo ra'o, decazide huero ca mandado ruenë' ra'o huero. Pues neziro dyë'ëdi guti Cristo lë'ë yaga cruzo lao laza yuguluro. Quie lena' ilë'ë Diuzi ra'o cabë' ben' bagutirë cati guti Cristo.
58003001	Faith	Na'ra, bicha', nacale ben' la'iya. Lena' rnia' le'e como dan' ulio Diuzi le'e gacale ben' quienë'. Quie lena' reya'ala' huele pensari dyë'ëdi cabë' naca quie Cristo Jesús. Naquë' ben' use'ela' Diuzi. Naquë' pxuzi rnabë'ra quiero ra'o ben' nao xnezë'. Cana' naquë' quiero. Cana' naca cabë' rue quiero quienë' yuguluro, naca tuzi cabë' rue quiero quienë'.
44020035	Recommendation	Bia' cana' ta gaca tu ejemplo cabë' reya'ala' huele dyin tacuenda gacalële ben' bibi de quie. Bigala'adyi'le ca una Señor quiero caora unë': “Nacara dya'a quiero gacalëro benë', quele ca ta si'ro quie benë'.”
58013004	Recommendation	Yugulule reya'ala' huelële laguedyile puro tahuen. La'acazi bazulële laguedyile, la'acazi binesulële laguedyile, bihuele ta naca yela' stu' quiele, porque hue Diuzi castigo nu ben' cuidi', chi rasilëbi' laguedyibi' binesi'bi' lëbi'. Lëscan' hue Diuzi castigo nu ben' bazulë laguedyi, chi rasilënë' ben' tula.
43020005	Description	Biz̃i byëchoga' blë'ëda' gan' re' la'ari' ptubiyaquë' lëbë', pero biuyu'a lu'u beló.
66016018	Description	Caora na' uyëpi yesa, gotzo bdyito hueziu', lëscan' guca uz̃u' fuerte gula. Na' lega psisin yedyi layu. Ni tu lasa binez̃u' fuerte gula cabë' uz̃u' huala gula guca. Tu lala nita' ja benë' lao yedyi layu, binegacacazi cana'.
66019010	Faith	Na'ra uditzoga' z̃iba' lao ángel na' ta tzionla'adya' lëbë', pero unë' në'ëdi' caniga: ―Bihuelo' cana'. Tuzi Diuzi reya'ala' tzionla'adyo'. Nacaria' ben' rue bi mandado hue Diuzi në'ëdi' cabë' ruelo' luë', len ja ben' bicho', ben' rguixogue' xti'idza' Jesús. Pues nu ben' rguixogue' xti'idza' Jesús, yu'ujë' Bichi Be ca Bichi Be uyu'u ja ben' udixogue' xti'idza' Diuzi tiempote.
46002010	Grace	Lena' abzioñe'e Diuzi ra'o lao na'a Bichi Be quienë'. Rioñe'e Bichi Be quie Diuzi yugulute, rioñe'enë' yugulu pensari quie Diuzi.
50002029	Recommendation	Ulesi' lëbë' du guicho du la'adyi'le, dan' naquë' ben' bichiro, ben' nao xneza Cristo. Reya'ala' gapale bala'ana yugulu ben' naca ca lëbë'.
51003020	Recommendation	Lëscan' rnia' le'e yaca xcuidi': Uzule di'idza' dyë'ëdi quie xuzi z̃na'le, como cana' re'en Diuzi huele.
47001012	Faith	Sundo' gusto como dan' nezindo' dyë'ëdi rnaondo' tu neza la'iya rdando' du guicho du la'adyi'ndo' lao yedyi layu niga. Lëscana' rdando' dya'a conlë le'e. Pues yela' ben' huen quie Diuzi gucalënë' nëto' rdando' cana', cala ta racazi la'adyi'ndo' rdando'.
43014021	Faith	Nu ben' hue quie ca naca mandamiento baonia' le'e, lena' rlu'en quienë' tali nedyë'ënë' në'ëdi'. Na'ra idyë'ërë Xuza' nu ben' nedyë'ë në'ëdi'. Lëzi në'ëdi' nedyë'ëda' con nu ben' nedyë'ë në'ëdi', ulu'ena'yaquë' yela' huaca quia'.
51002023	Sin	Parece tali na' huacalën ra'o chi inaoro huero pensari quie benë', porque ruen dyabë' quiero huero quie idao', gacaro ben' gaxo, gaparo cuidado len cuerpo quiero. Pero bë' ruezin binacan cana'. Bibi sirve inaoro huero pensari quie benë', porque bigacalën ra'o ta bihuero ta rnazin quiero.
64001006	Recommendation	Unajë' rëbijë' yaca los demás ben' bichiro cabë' ruelo' nadyë'ëlo' lëjë'. Chi huu' cule, gacalëlo'jë' tzu'ujë' neza dyë'ëdi, como lëzi lëjë' rguixogue'rëjë' xti'idza' Diuzi.
55002023	Recommendation	Bihuelo' cuenda quie ben' rnë di'idza' biz̃u, porque dyë'ëdi nezo' huaca dila yaca benë'.
47003018	Faith	Quie lena' ra'o yuguluro, como abeduba tachula guichoro, nacaro ca quie tu yaohuan rseni'n gui', pero gui' quie yela' bala'ana quie Cristo rseni'ro. Cana' naca quiero yedyinro gacaro mazara ca naca Cristo, porque yugu dza raca quiero runnë' ra'o yela' bala'ana quienë'. Cana' rue Cristo, ben' naca Bichi Be quie Diuzi.
58009014	Grace	Pero dera mazara fuerza valor quie ren quie Cristo. Du racalë Bichi Be quie Diuzi lëbë', psedyinnë' cuinnë' guquë' tu gun quie Diuzi ca naca bia guixi' guti ja pxuzi gun quie Diuzi. Pero naca Cristo gun quie Diuzi ta dya'atzegue, ta bidyia ni tu nidyi'. De fuerza valor quie ren quienë' yeyuen yëri pensari quiero lao Diuzi ta bira inao dula' xquia quiero ra'o, na' tzionla'adyi'ro lëbë', ben' neban tuzioli.
44011017	Grace	Pues como bë' Diuzi lato tzu'u Bichi Be quienë' lu'u laxta'oyaquë' laga con cabë' bënë' quiero, ben' nao xneza Señor quiero Jesucristo, ¿nuz̃i naca në'ëdi' bihua' ca re'en Diuzi hua'?
49004030	Faith	Bihuele tamala cuenda na' gaqueyëchi' Bichi Be quie Diuzi yu'ule. Bihuele cana' como dan' dyin quienë' banadele cuenda lao na'a Diuzi yezi'në' le'e yeyole guibá.
66003003	Recommendation	Na'ra bigala'adyi'le cabë' bë quiele quie xti'idza' Diuzi dza na'. Reya'ala' inaole dyë'ëdi hue quiele quie xti'idza' Diuzi tatula. Reya'ala' utza'le pensari quiele, como dan' chi bihue quiele cabë' rnia' le'e, na'ra guida' binezile bi hora idechugulia' quiele. Cabë' guida ben' uban, binezile bi hora guidë', cana' guida'.
62003007	Recommendation	Na'ra le'e, z̃i'ina', bihue'le lato si' benë' le'e yë'. Tali rnia' le'e: Chi nacaro ben' laxta'o yëri ca naca Cristo ben' laxta'o yëri, bide lato inaoro neza mala.
62004001	Recommendation	Bicha', bigalele quie yugulu ben' naja tanun quie Diuzi rnajë', dan' bineziro chi balejë' rnajë' quie Diuzi. Reya'ala' uzënagaro quiejë' dyë'ëdi chi rnajë' tuzi ca rna di'idza' quie Diuzi, o chi birnajë' tuzi. Porque nita' ben' zë rnaja tanun quie Diuzi rnajë', pero bë' nazijë', yë' rzi'jë'.
44013038	Grace	Bicha', reya'ala' inezile de que lao na'a Jesús yezi'z̃e Diuzi dula' xquia quiele.
50003001	Recommendation	Na'ra bicha', reya'ala' yedaohuele dan' nacale ben' nao xneza Jesús. Binacan zëdi para në'ëdi' yenia' le'e tatula ca ta baonia' le'e dza na' lë'ë guichi, como dan' nacan belao para le'e.
46011034	Recommendation	Chi barduele gaole, reya'ala' gaole z̃an yu'u quiele, na'tera tziole gan' yegu'udi'le gaole rtze' quie Cristo, pero cala con ganzi tacuenda bigata' castigo quiele lao Diuzi. Lëzi hueria' arreglo ca yaca ta began' bë' guida' tatula ideyuba' le'e.
43018031	Description	Na'ra una Pilato rëbinë' leyaquë': ―Ulequië' ben' niga, ichugobë'le ca rna ley quiele le'e. Na' biz̃i una yaca ben' Israel rëbiyaquë' Pilato: ―Binapando' derecho gutindo' yaca benë'.
46012031	Faith	Reya'ala' gue'enro gun Diuzi tadya'ara quiero. Pues ca rua' në'ëdi', re'enda' uzioñe'era' le'e tu ta nacara dya'a para le'e.
58007026	Description	Cani naca quie Jesús: Naquë' pxuzi rnabë'ra quiero, naquë' ben' la'iya, bide ni tu dula' xquia quienë'. Netza' quienë', binaca quienë' ca naca quie ben' rue dula' xquia. Zuë' guibá ga naquë' ben' bala'anatzegue.
50004013	Faith	Huazueda' con biti'tezi gaca quia', dan' run Cristo në'ëdi' fuerza valor quienë' yugu dza.
52004003	Recommendation	Pues re'en Diuzi gacaro ben' laxta'o yëri. Quie lena' nitu nitu nunu reya'ala' gatalënë' nigula tula, nigula binaca z̃gulë'. Lëscan' yaca nigula bireya'ala' gatalënë' be'mbyu tula.
51004002	Recommendation	Cana'ra rnia' le'e, ben' bicha': Biusanle ulidzale Diuzi yugu dza. Biulidzalenë' con ganzi, pero yëbilenë' diuxcalelo'.
44007029	Description	Cati be Moisés ca unë', na'ra zeyonë' huez̃uno yesunë' yu nebaba Madián. Cana' uzunë' yedyi tula, yedyi binacan quienë', ptzagana'në' uzu chopa z̃i'inë' byu.
46011007	Description	Pero bireya'ala' utaco be'mbyu guichonë', dan' neya'anë' ca Diuzi, huenë' z̃e Diuzi. Pero nu nigula huenë' z̃e be'mbyu.
51003015	Faith	Rulidza' Diuzi cuëchinë' chizi laxta'ole, porque por lena' ulionë' le'e re'ennë' gacale tuzi cue' ben' quienë'. Bigala'adyi'le yëbile Diuzi diuxcalelo'.
58002010	Grace	Yugulu ta de bë bzalo Diuzi naque quienë'. Re'en Diuzi yeyo yugulu ben' nao xnezë' guibá ga zuë'. Quie lena' bënë' mandado bedzagalao Jesucristo cuenda ulu'en dyë'ëdi naca Cristo ben' bide dula' xquia quie, huazuenë' gatinë' lë'ë yaga cruzo ta uselanë' yaca benëchi'.
59004001	Sin	¿Gaz̃i za' ralo yela' huedila quiele? Pues za' ralon nun quie pensari mala yu'u lu'u guicho laxta'ole. Lena' runën le'e lu'u guicho laxta'ole rdale rdilalële laguedyile.
46005001	Sin	Banezile zu tu ben' ladole anuenë' laz̃na'zinë' z̃gulanë'. Lena' nacan median gula quienë', bënë' ca ta bireya'ala' huenë'. Ni yaca ben' binezi chi zu Diuzi, birueyaquë' cabë' bë ben' na'.
46010013	Faith	Con bitezi prueba gaca quiero, huacalë Diuzi ra'o ta sueron. Sudyi'ilëro Diuzi bihuenë' lato gata' prueba quiero bisuero. Cati gata' prueba quiero, biusanla'adyi'në' ra'o, gacalënë' ra'o ta bihuero tamedian.
44020029	Violence	Dyë'ëdi banezda' de que caora azeya'a, huida yaca ben' hue ca rue lobo, utzatzayaquë' hueyaquë' zëdi yaca ben' nao xneza Jesús.
53001004	Faith	Quie lena' redaohuendo' ga redupando' yëbindo' yaca los demás bichiro, ben' nao xneza Jesús, cabiz̃i raca quiele, porque ba'ala'cazi rusaca yaca benë' le'e bizinaquezi redzagalaole, pero birdzebile birusanla'adyi'le xneza Jesús.
62004012	Faith	Ba'ala'cazi ni tu nunu blë'ë Diuzi, pero chi nadyë'ëro itu ituro, na' yu'u Bichi Be quienë' lu'u guicho laxta'oro, na' bitecazi nadyë'ë Diuzi ra'o.
48001001	Description	Në'ëdi', Pablo, bdë' Diuzi në'ëdi' ta tzetixogui'a benë' xti'idzë'. Cala benë' bdë' në'ëdi', dechan' bdë' cuin Jesucristo lënë' Xuziro Diuzi në'ëdi'. Naca Diuzi ben' pseban Jesucristo.
58012003	Recommendation	Reya'ala' huele pensari cabë' bë Jesús uzuenë' cabë' tamala psacayudyi ben' mala lëbë'. Lena' gacalën le'e ta biyehuëdile biyeyatile inaole xnezë'.
45006005	Faith	Porque chi tanun quie yela' guti quie Cristo naca quiero ca quie ben' huati, na' nacalëro lëbë' tuz̃e, lëscan' tanun quie yela' beban quie Cristo naca quiero ca quie ben' beban, na' lëscan' quie lena' nacalëronë' tuz̃e.
45015010	Recommendation	Lëzi zu itu cue' lë'ë guichi la'iya ga rguixogue'nan cani: Reya'ala' yedaohuele le'e, ben' za' yedyi tula, len le'e, ben' Israel, ben' quie Diuzi.
54004001	Sin	Dyë'ëdicazi unë Bichi Be quie Diuzi huadyin dza bira hue yaca benë' bala quie xneza Jesús. Galeyaquë' quie yaca bichi be xi'ibi' caora cati si'yacan lëjë' yë', na' yëbiyacan lëjë' di'idza' huizi' yë'.
56003001	Recommendation	Yëbo' yaca ben' quie Jesús reya'ala' galejë' quie yaca ben' quie gobierno, ben' napa dyin, len quie ben' rnabë' quie yaca yedyi quieyaquë'. Reya'ala' sujë' dispuesto huejë' dyin dya'a ca mandado rue yaca ben' rnabë' quiejë'.
61003005	Sin	Bigue'enjë' galejë' dyin quie Diuzi guta' guibá tiempote. Lëzi bigalejë' mandado quienë' guta' xneza nisa cuenda bebidyi layu cue' nisadao' xlaton.
60003018	Grace	Guti Cristo lë'ë yaga cruzo ta yez̃i dula' xquia quiero de tzalasagazi. Ni tu xquia binuenë', pero gutinë' lao laza ra'o, ben' napa dula' xquia, tacuenda tzu'ulëro Diuzi tuz̃e, na' gacaro ben' quienë'. Dyin quie yaca benë' gutinë', pero lao na'a Bichi Be quie Diuzi bebannë' tatula.
61002021	Sin	Huen mala quiero chi biinaoro xneza Jesús, pero hueran mazara mala quiero chi barue quiero di'idza' la'iya quie Diuzi, na' usanron yenaoro neza mala quiero tatula.
53003006	Recommendation	Na'ra, bicha', lao na'a Señor quiero Jesucristo, rnando' le'e chi zu ben' nao xneza Jesús, pero bire'ennë' huenë' dyin, ulesan quienë' bira huele lëbë' tzaz̃e.
45005012	Sin	Tanun quie tuzi be'mbyu guta' dula' xquia lao yedyi layu. Na'ra como dan' guta' dula' xquia lao yedyi layu, cana' guta'rë yela' guti quie yugulu benë', como dan' yugulu benë' napajë' dula' xquia.
58011033	Faith	Nun quie dan' uzudyi'ilëjë' Diuzi, bëjë' gan bëtijë' yaca enemigo quiejë' cati udilalëjë' lëjë', bëjë' gan unabë'jë' lao ja yedyi quiejë', bëjë' gan gucalë Diuzi lëjë' cabë' una Diuzi huenë' quiejë', bëjë' gan bibi guca quiejë' cati gu'un yaca león qui'imba' lëjë',
47004009	Faith	Ba'ala'cazi rue ja benë' nëto' bizinaquezi, biusanla'adyi' Diuzi nëto'. Ba'ala'cazi quijë' nëto' layu, bisuecazijë' gutijë' nëto'.
59004004	Sin	Le'e bire'enle inaole tuzi xneza Diuzi. ¿Binezile chi huelële tuz̃e ben' rudie xneza Diuzi, na' nacale enemigo quie Diuzi? Nutezi ben' re'en huelë tuz̃e ben' rudie xneza Diuzi, na'ra banaca ben' na' enemigo quie Diuzi.
44016006	Description	Pues como bibë' Bichi Be quie Diuzi lato quixogue'yaquë' ben' nita' yaca ciudad nebaba Asia con cabë' rna xti'idza' Diuzi, uza'yaquë' udeyaquë' yaca ciudad nebaba Frigia len yaca ciudad nebaba Galacia
45010006	Faith	Pero ta gun Diuzi ra'o, gunnë' yela' neban quiero tuzioli tanun quie dan' rzudyi'ilëro Cristo. Biruen zi tzioro guibá tzexi'ro Cristo yeyëzinë' gacalënë' ra'o.
66016002	Violence	Na'ra uyo ángel nëro yelatonë' copa quienë' lao yedyi layu. Caora na' yugulu ben' zu marca quie bia guixi' bayatza gula, ben' uyonla'adyi' tu ta naca forma quieba', ulë yëdzo' bërë' mala gula lëjë'. Lega castigo gula gucajë'.
66005008	Description	Cati baoz̃i' ben' naca ca quie beco' z̃i'ila' libro na', na'ra uditzu z̃ibi tapa ben' naca forma ca bia guixi', len galobetapa ja ben' gula, ben' rnabë'ja, lao ben' naca ca quie beco' z̃i'ila'. Na'ra ja ben' gula, ben' rnabë'ja na', zëjë' tu huio arpa, zëjë' tu huio copa de oro yu'un yalo. Naca yalo na' ca quie di'idza' ru'elë yaca ben' rue quie xti'idza' Diuzi lëbë'.
62005001	Faith	Chi galero use'ela' Diuzi Jesús, chi galero bidë' lao yedyi layu ta ute uselanë' ra'o, na' nacaro z̃i'i Diuzi. Chi nadyë'ëro Xuziro Diuzi, nacan zi hue quiero idyë'ërëro ben' bichiro, ben' naca z̃i'i Diuzi.
48005026	Recommendation	Quie lena' bireya'ala' huero cuinro ben' z̃e. Bireya'ala' utituro laguedyiro ta idza'yaquë' ra'o, nica yez̃ë'ro laguedyiro.
54005001	Recommendation	Timoteo, bitilalëlo' yaca ben' gula. Huenla hue'lao'yaquë' di'idza' dya'a cabë' di'idza' ru'elëro xuziro. Lëscana' yaca bi'byu cuidi', reya'ala' hue'lao'yacabi' di'idza' dya'a cabë' di'idza' ru'elëro bichiro.
60002012	Recommendation	Reya'ala' tziole neza dya'a lao yaca ben' birue quie xti'idza' Diuzi. Yela' na' ba'ala'cazi chi rudyiala'adyi'jë' le'e inayaquë' ben' mala le'e, hualë'ëcazijë' ziole neza dya'a. Cana' cati idyin dza gaca juicio, ba'ala'cazi bire'enjë', decazide huejë' Diuzi ben' z̃e.
50003006	Sin	Du guicho du la'adya' psaca' ben' quie Jesús bizinaquezi dza na'. Tantozi unaohua' ley quie Moisés, nunu bë causa quia' chi udapa' dula' xquia lao Diuzi.
43004052	Description	Biz̃i ben' empleado unabë' yaca ben' zulaohuë' unë': ―¿Ca biz̃i hora berobi' tala? Na'ra una yaca ben' zulaonë' rëbiyaquë' lëbë': ―Niogue ca reda tu quie zadzë', cana' bezubi' dya'a berobi' tala.
43019031	Violence	Biz̃i dza na' nacan dza iteyu ga'ala' lani pascua. Lena' bigu'un yaca ben' Israel yega'n benë' lë'ë yaga cruzo, dan' dza iteyu ga'ala' lani, nacan dza z̃e quie lani. Tana' lena' unabayaquë' tu cule lao Pilato chi bihuenë' mandado ta quitzu yaca soldado chita ni'a yaca ben' da' lë'ë yaga cruzo, na' yegubayaquë' leyaquë' gan' da'yaquë'.
43019012	Description	Lëhora na' beguilola'adyi' Pilato ta usannë' Jesús, huenë' lëbë' libre. Pero biz̃i yaca ben' Israel uredyiya'yaquë' unayaquë' zidzo: ―Chi usanlo'në' huu'në' libre, binaco' amigo quie rey César, ben' rnabë'ra ra'o. Nu ben' ina naquë' rey, lëben' na' naquë' enemigo quie rey César.
43014001	Faith	Nernë Jesús rëbinë' leyaquë': ―Bigapale cuidado. Rzudyi'ilële Diuzi, lëzirë reya'ala' sudyi'ilële në'ëdi'.
50001028	Faith	Biidzebile quie yaca ben' rudie le'e. Dan' rudieyaquë' le'e, lena' nacan seña udyiagui'yaquë' cuinyaquë'. Quie le'e nacan seña nacale ben' bapsela Diuzi yezi'në' le'e.
43015016	Grace	Cala le'e uliole në'ëdi', den' në'ëdi' ulioga' le'e ta tziole huele dyin quie Diuzi si'le usecho ta de tuzioli. Cana', guncazi Xuza' yugulu ta inabale uzëtole laohua'.
58011004	Faith	Nun quie uzudyi'ilë Abel Diuzi, bë'në' Diuzi tu gun nacara dya'ara, quele cabë' naca gun ta bë' bichinë' Caín Diuzi. Quie lena' blë'ë Diuzi Abel ben' laxta'o yëri, uz̃i'në' gun quienë'. Na'ra la'acazi aguti Abel, nenaquë' tu ejemplo cabë' reya'ala' huero, reya'ala' sudyi'ilëro Diuzi cabë' uzudyi'ilë Abel Diuzi.
46004001	Recommendation	Reya'ala' ilë'ële nëto' ca ben' rue mandado quie Cristo. Nudë'në' nëto' naca ladyina'ando' ta usëdindo' benë' di'idza' quie Diuzi, di'idza' ta bineyejë'.
66006013	Description	Caora na' bguino bélo gusi'jan lao dyilayu. Guca quie bélo cabë' raca quie yaga higo cati rda tu be bedun' fuerte gula, rguino ja higo ya'a quienen rasi'jan layu.
46010014	Recommendation	Lëlena' rnia' le'e ben' bicha', ben' nedyë'ëda'.Ibiga'le tzala'la, bitzionla'adyi'le yaca ídolo.
45012021	Recommendation	Bihue'ro lato hue tamala ra'o gan, reya'ala' huero gan lao tamala, huero puro tahuen.
55002014	Recommendation	Gacalao' yaca ben' nao xneza Jesús ta bigalala'adyi'yaquë' cabë' nia' niga. Lëscan' huegadyo'yaquë' ta bihuejë' cuenda quie yaca ben' raxe tzu'u huenë rdilayaquë' quie bi di'idza' rnën lë'ë guichi ley quie Diuzi. Pues bibi zaca'n tzu'uyaquë' huenë' conlë leyaquë'. Tuzi ca huen quieyaquë', huatondo pensari quiejë' chan' uzënagajë' quiejë'.
59004008	Recommendation	Ulehuelë Diuzi tuz̃e, cana' huelë Diuzi le'e tuz̃e. Le'e, ben' napa dula' xquia, reya'ala' usanla'adyi'le pensari mala quiele. Le'e, ben' re'en inao chopa neza, ulehue pensari bi neza inaole.
59002009	Sin	Pero chi biruele tuzi ca ruelële benë', cana' ruele xquia quiele, napale dula' biruzule di'idza' ca mandado rue Cristo ra'o.
52004007	Grace	Cala ulio Diuzi le'e ta huele tabayatza. Ulioguë' le'e ta gacale ben' laxta'o yëri.
45001018	Sin	Na' zu Diuzi guibá huenë' castigo quie yugulu ben' mala, ben' rue ta biraxenë'. Yela' ben' mala quiejë' biruejë' lato tzu'ujë' pensari quie Diuzi ta inezijë' ta naca tali quie Diuzi.
62004007	Faith	Bicha', reya'ala' idyë'ëro ben' bichiro, ben' nao xneza Jesús. Cana' re'en Diuzi huero, porque nadyë'ë Diuzi yugulute benë'. Chi nadyë'ëro yugulute benë', nacalëro Diuzi tuz̃e, na' du la'adyi'ro nacaro z̃i'inë'.
62002009	Sin	Chi inaro rseni'n gui' quie xti'idza' Diuzi lu'u guicho laxta'oro, pero rudiero ben' bichiro, ben' nao xneza Jesús, yë' rzi'ro rnëro can'. Quele rseni'n gui' quie xti'idza' Diuzi lu'u guicho laxta'oro, nechan' nechula lu'u guicho laxta'oro.
60004014	Grace	Chi rutasi runio yaca benë' le'e nun quie naole xneza Cristo, reya'ala' yedaohuele, porque lena' rulu'en yu'ule Bichi Be quie Diuzi lu'u guicho laxta'ole. Rutasi runio yaca benë' Cristo, pero le'e reya'ala' ruelenë' ben' z̃e.
44021019	Grace	Caora na' bgapa Pablo leyaquë' diuz̃i bë'lënë' leyaquë' di'idza' rëbinë' lejë' yugu con cabë' bë Diuzi gucalënë' lëbë' udixogue'në' ben' binaca ben' Israel con cabë' rna xti'idza' Diuzi.
43008046	Sin	¿Nuz̃i le'e ulenacara chi në'ëdi' de dula' quia'? Chi rnia' ta naca tali, ¿bixquien' biralele quia'?
58010017	Grace	Biyeza'la' adya' ca naca dula' xquia quiejë', nica ca naca tamala babëjë'. Cana' una Bichi Be quie Diuzi dza na'.
46001005	Grace	Dan' banacale tzaz̃e lële Cristo, lëlena' bë Diuzi tahuen gula quiele, racalënë' le'e ta quixogue'le benë' xti'idza'në' dyë'ëdi, lëscan' racalënë' le'e ta tzioñe'erale mazara quienë'.
45015030	Recommendation	Bicha', re'enda' gacalële në'ëdi'. Re' enda' huero tuz̃e huero ca re'en Diuzi huero du guicho du la'adyi'ro. Chi huele cule, ulidzale Diuzi por në'ëdi'. Laohue xa'nro Jesucristo rnaba' le'e ulidzale Diuzi por në'ëdi'. Lëscan' como dan' nadyë'ële në'ëdi' cabë' bzioñe'e Bichi Be quie Diuzi le'e, rnaba' le'e ulidzale Diuzi por në'ëdi'.
43007020	Violence	Na' biz̃i una yaca benë' rëbiyaquë' lëbë': ―Yu'ulo' bichi be quie taxi'ibi'. ¿Ca nuz̃i re'en guti luë' dan' nao' can'?
45003025	Grace	Use'ela' Diuzi Cristo lao yedyi layu ta gutië' lë'ë yaga cruzo ta gata' yela' huenitilao quiero lao Diuzi. Tanun quie lena' huezi'z̃e Diuzi quie dula' xquia quie nu ben' sudyi'ilë Cristo. Cana' bë Diuzi lao na'a Cristo ta tzioñe'ero naca Diuzi ben' rue ta yu'u ni'a xnezi. Pues talicazi cabë' bë Diuzi, ulezë' bibënë' castigo quie yaca ben' bë xquia tu bineguida Cristo.
43018018	Description	Biz̃i yaca ben' zulao xan' pxuzi len yaca xaga idao', ulëchiyaquë' gui' lali'a como dan' ruen zaga. Unita'yaquë' ru'a gui' ta yedze'eyaquë'. Lëzirë Pedro uzërënë' len leyaquë' tzaz̃e ru'a gui'.
49006011	Recommendation	Ulehue ca re'en Diuzi huero ta ucuasa ucui'oro cuinro uzalaro guicho laxta'oro cuenda bihue xan' taxi'ibi' ra'o gan.
43013037	Faith	Na'ra una Pedro rëbinë' lëbë': ―Señor, ¿bixquien' bisaque' yeza'lia' luë' na'a? Zua' puesto gatia' lao lazo'.
50004007	Faith	Cana' hue Diuzi cue' chizi laxta'ole. Ca rue Diuzi, ruenë' cue' chizi laxta'oro, lena' nacaran mazara cabë' nacan ta tzioñe'ero. Lëscan' huapa Diuzi le'e cuidado ta tzu'ule pensari dya'a tanun quie sudyi'ilële Cristo Jesús.
59003009	Faith	Con tuzi ludyiro tzionla'adyi'ro Xuziro Diuzi, na' udze'de'ro laguedyiro, ben' bzalo Diuzi ca naquë' cuinnë'.
46005010	Sin	Pero biunia' le'e ta bira huelële tuz̃e yugulu ben' rda lao yedyi layu, la'achi ben' rdalë nigula binaca z̃gulë', la'achi ben' rza'la'adyi'tzegue dumi, la'achi ben' uban, la'achi ben' rionla'adyi' nu yo o nu yaga. Pues ta bira huelële tuz̃e yugulu ben' rda lao yedyi layu, re'ennan ziyeza'le lao yedyi layu, pero bisaque'.
44026009	Sin	’Pues dza na'te bëcaza' pensari hua' contra yaca ben' nao xneza Jesús, ben' yedyi Nazaret.
61002014	Sin	Tuzi ca pensari ruejë', re'enjë' gasilëjë' nigula binaca quiejë'. Binezijë' bi modo huejë' ta usanjë' tamala quiejë'. Rzi'jë' yë' yaca ben' zaonao xneza Jesús. Puro dumi rza'la'adyi'jë'. Pero babdze'de' Diuzi lëjë'.
43010012	Description	Pero nu ben' rue dyin de laz̃o, cati ilë'ënë' za' lobo, caora na' iz̃unoguë' uca'nnë' yaca beco' z̃i'ila', dan' binaquë' dugalo ben' rapa beco' z̃i'ila', ben' naca xa'mba'. Binacayacaba' bia quienë'. Cana' gaca guida lobo guxuba' utzatzaba' yaca beco' z̃i'ila'.
59001019	Recommendation	Quie lena', bicha', rnia' le'e reya'ala' ye uzënagale dyë'ëdi huele cuenda xti'idza' Diuzi. Reya'ala' huele pensari biinële con ganzi. Reya'ala' gacale benë' z̃ela'adyi', bigacale ben' huin'.
46009014	Recommendation	Lëzirë cana' re'en Cristo gaca quie nëto', ben' rguixogue' di'idza' la'iya quië'. Tanun quie rdando' rguixogue'ndo' yaca benë' di'idza' la'iya quië', cana' napando' derecho inabando' le'e gunle ta gaondo', len ta yo'ondo', len ta gacondo'.
43012046	Grace	Në'ëdi' naca' ca quie tu gui' rseni'n ga naca chula. Nu yaca ben' gale quia', bitayaquë' lao lato lao chula. Tana' lena' bida' lao yedyi layu.
43005014	Description	Biz̃i zio Jesús lu'u idao' rnabë'ra. Lëgana' bedilanë' ben' beyuenë', na' unë' rëbinë' lëbë': ―Canaca na'a babeyaco', bira huelo' bizinaquezi ta bira gaca quio' ta hualara can' baguca quio'.
46016014	Recommendation	Con bitezi ruele, biusanle idyë'ële benë'.
43014015	Recommendation	’Chi le'e nedyë'ële në'ëdi', ulehue quiele ca naca mandamiento baonia' le'e.
58012025	Recommendation	Quie lena' reya'ala' gapale cuidado bichu'unle tzala'la ca na Diuzi, ben' ru'elë le'e di'idza'. Pues biula yaca ben' unita' tiempote, ben' uru'un tzala'la ca una Diuzi dza cati beyëzinë' lao yedyi layu bë'lënë' lëjë' di'idza'. Lëscan' ra'o, biilaro hue Diuzi ra'o castigo chi chu'unro tzala'la ca rnanë' ru'elënë' ra'o di'idza' desde guibá.
48004008	Sin	Pero dza na'te cati binehuebë'le Diuzi, taz̃e bedzagalaole lële diuzi quiele dechan' cala diuzi.
44003026	Grace	Na'ra quie lena' ulio Diuzi z̃i'inë' Jesús, use'ela'në' lëbë' laole tanëro tacuenda gaca tahuen gula quiele, usanle bira huele tamala.
44010039	Violence	Nëto' blë'ëndo' yugulu ta bë Jesús caora zuë' udë' estado Judea len ciudad Jerusalén. Ude beyudyi na' bda'yaquë' lëbë' lë'ë yaga cruzo bëtiyaquë' lëbë'.
46001010	Recommendation	Bicha', rzëtoga' lao Señor quiero Jesucristo, rnëyëcha' laole ta tzu'ule de acuerdo, bigacale chopa tzona cue'. Bitilalële laguedyile. Huele tuzi pensari cabë' inële yugulule.
51001021	Sin	Dza na' gucale ben' binuebë' Diuzi, ben' rudie Diuzi tanun quie dan' bële tamedian. Pero na'a bapca'ntza'o Diuzi le'e
55002022	Recommendation	Pues gapo' cuidado, bihuelo' ca rue bala bi' ru'abe, porque rguiloyacabi' ga huejabi' tamedian. Mejorla huelo' ta yeyula'adyi' Diuzi, sudyi'ilëlo'në' mazara, idyë'ëlo' laguedyo', huelo' cue' chizi laxta'olo', porque cana' rue ben' rulidza Diuzi du guicho du la'adyi', ben' nayëri laxta'ohue.
51003001	Faith	Le'e naca quiele ca quie ben' baguti babebanlë Cristo. Quie lena' huele cuenda tu ta naca quie guibá ga re' Cristo zaquë' yebë quie Diuzi.
66008007	Violence	Na'ra cati pcuedyi ángel nëro trompeta quienë', caora na' bguino yo hueziu' len gui' dupen ta naca ca ren lao yedyi layu. Dyin quie len, uyei tu cue' quie lao tzona cue' yedyi layu, lëscan' uyei tu cue' quie lao tzona cue' yaga, lëscan' uyei tu cue' quie lao tzona cue' guixi' ya'a.
66011017	Faith	Cani unajë' rëbijë' Diuzi: Rnando' luë' diuxcalelo', Señor. Luë' naco' Diuzi, ben' de yugulute yela' rnabë' quie tuzioli. Zulo' nebanlo' tuzioli. Abdyin hora huelo' mandado ta hue ja benë' ca re'enlo' huejë'. Abdyin hora inabë'lo' lao yedyi layu.
43004010	Grace	Biz̃i una Jesús rëbinë' nigula: ―Chan' inezilo' ca rue run Diuzi, lëzi chan' nubë'rao' nu ben' rnaba luë' nisa ta yo'oguë', na' huanabacazo' në'ëdi' nisa yo'olo', guncaza' nisa neban.
51003004	Grace	Naca Cristo ben' run yela' naban quiero tuzioli. Caora yeguida Cristo lao yedyi layu, huazulëronë' tuzioli. Huenë' mandado inabë'ro len lëbë'.
43020031	Faith	Babzua' di'idza' ni lë'ë guichi ta rguixogue'n ca bë Jesús tacuenda galele quienë' naquë' Cristo, z̃i'i Diuzi, na' gata' yela' neban tuzioli quiele.
62004006	Faith	Pero ra'o, nacaro ben' quie Diuzi. Nu ben' gale quiero, nacarëjë' ben' quie Diuzi. Cana' neziro nula yu'u Bichi Be quie Diuzi, nula yu'u bichi be quie taxi'ibi'.
65001012	Description	Naca yela' stu' quiele, como dan' raolële lëjë' tuz̃e ga redupale ruele culto len ben' bichile, ben' nao xneza Jesús. Dan' rudyiala'adyi'jë' Diuzi, bireya'ala' gaolële lëjë' tuz̃e. Puro quiezijë' re'enjë' gata'. Naca quiejë' ca quie beo bidyi ru'unan be bedun'. Lëzi naca quiejë' ca quie yaga gu'udzo na' reyalan, birbian taz̃ixi. Cana' naca quiejë', como dan' biralejë' quie Diuzi.
44005015	Description	Hasta que ulioyaquë' ben' raca z̃hue' udixojë' leyaquë' du tu neza lao belaga o chi lao da'a. Rbezayaquë' te pxin quie Pedro ga deyaquë' ta yeyacayaquë'.
49006016	Faith	Pero ta naca belao ta huele, reya'ala' sudyi'ilële Cristo dyë'ëdi cuenda bihue xan' taxi'ibi' gan huelën le'e bizinaquezi. Chi sudyi'ilële Cristo, lena' huen defender le'e ca rue defender guíba lata zë soldado ta biquido flecha zu gui' lëbë'.
51003023	Recommendation	Yugulu ta ruele, huelen du guicho du la'adyi'le como ca dyin quie Diuzi ruele, quele dyin quie benë'.
58012016	Recommendation	Lëscan' ni tu le'e, bireya'ala' gasilële nigula binaca nigula quiele. Lëscan' bireya'ala' utitole huele pensari bibi zaca' ta naca la'iya quie Diuzi. Cana' bë Esaú tiempote guquenë' bibizaca' ca naca derecho quienë' naquë' bi' nëro. Pues ta udaonë' tu lasazi caora bdzioguenë' ta gaohuë', bë'në' derecho quienë' bi' bichinë'.
43018040	Sin	Na'ra uredyiya'yaquë' unëyaquë' zidzo rëbiyaquë' Pilato: ―Biyebiolo' ben' na'. Bebio Barrabás. Cana' unayaquë' rëbiyaquë' Pilato. Na' biz̃i Barrabás naquë' tu ben' uban.
55003004	Sin	Huazi'yaquë' bichiyaquë' yë', hueyaquë' con ganzi, rueyaquë' ben' huen cuinyaquë', huatzaxejë' huejë' ta rnazin quiejë', bitzaxeyaquë' ta re'en Diuzi hueyaquë'.
50002009	Grace	Quie lena' bzu Diuzi lëbë' naquë' ben' bala'anara quie yugulute. Quie lena' una Diuzi naca Cristo ben' belaora, nuranu ben' naca belao zu ca lëbë'.
61001016	Description	Caora unando' bzioñe'endo' le'e quie yela' huaca quie Señor quiero Jesucristo, quele cuento ulio ben' rzi' yë' bzioñe'endo' le'e, porque nëto' blë'ëndo' yela' huaca quienë'.
61003016	Sin	Pues lë'ë yugulu guichi bë Pablo rguixogue'n ra'o cabë' reya'ala' hue quiero xti'idza' Diuzi du guicho du la'adyi'ro, dan' baza' dza yeyudyi yedu quie yedyi layu. Pero bala di'idza' bzunë' lë'ë guichi nacan zëdi bitzioñe'eron. Quie lena' bala ben' binezi, ben' binetzioñe'e xti'idza' Diuzi dyë'ëdi, rueyaquë' zidi uzëguichola rnëjë' retza'yaquë' xti'idza' Pablo. Hasta xti'idza' Diuzi uzëguichola rnëjë' retza'yaquë'n. Nun quie ruejë' cana', huayojë' lao gui' gabila.
44014014	Description	Na'ra cati gucabë' Pablo len Bernabé cabë' re'enyaquë' huejë', caora na' uzulaoyaquë' rchezayaquë' z̃abayaquë', yu'uyaquë' lado yaca benë' na' unëyaquë' zidzo rëbiyaquë' leyaquë':
45015008	Faith	Pero rnia' le'e, bida Cristo lao yedyi layu ta gacalënë' ben' Israel, na' uzunë' di'idza' cabë' di'idza' bega'nlë Diuzi xuzixta'ohua' dza na'te. Bidë' ta ilë'ë ben' Israel naca Diuzi ben' ruzu di'idza'.
59001026	Sin	Chi ina nu ben' naquë' ben' quie Diuzi, pero binezinë' hue'lënë' benë' di'idza' z̃ela'adyi', rnënë' di'idza' yaladyi' rulidzë' benë', na'ra rzi'në' cuinnë' yë'. Binaquë' sirve para gaquë' ben' quie Diuzi.
43015020	Recommendation	Bigala'adyi'le con can' baonia' le'e: Ben' rue dyin lao xa'ne, binaquë' ben' z̃e ca xa'nnë'. Chi rudie yaca benë' në'ëdi', lëzi udieyaquë' le'e. Chi bë quieyaquë' con can' baonia' bagudya'yaquë', lëzirë hue quieyaquë' con can' inale yëbileyaquë'.
43008031	Faith	Biz̃i una Jesús rëbinë' yaca ben' Israel con bala yaca ben' rale quienë': ―Chi le'e naole hue quiele can' rnia' le'e, nacacazile ben' quia'.
44007011	Description	’Na'ra dza na'te guca tu obin huala gula nación Egipto len nación Canaán. Fuerte bedzagalao xuzixta'oro, bibdzeleyaquë' bi gaoyaquë'.
63001004	Faith	Redaohueda' cabë' rue bala ja z̃i'ilo', barue quieyaquë' di'idza' li quie Diuzi, barueyaquë' ca mandado re'en Xuziro Diuzi huero.
54005008	Faith	Chi nita' nu ben' nao xneza Jesús, pero bire'ennë' gacalënë' ben' naca diadza quienë', chi bire'ennë' gapanë' familia quienë', lena' nacan mala. Nacarë' mazara ben' mala cabë' ben' birue quie xti'idza' Diuzi.
58010022	Faith	Quie lena' reya'ala' tzionla'adyi'ro Diuzi du guicho du la'adyi'ro sudyi'ilëroguë' yugo dza. Lëbë' beyuenë' yëri guicho laxta'oro. Cana' neziro dyë'ëdi baoz̃i'z̃enë' quie dula' xquia quiero, gabira dula' xquia quiero de. Nacaro yëri lao Diuzi ca quie ben' bagozo yao len nisa yëri gula.
48001023	Description	Na' tu beziyaquë' con cabë' na benë' ca bia' dza na'te. Uneziyaquë' cabë' bia' beguiloga' ga nita' ben' nao xneza Cristo ta udyiaya'yaquë'. Pero na'a bira rua' cana', barda' rguixogui'a benë' xti'idza' Diuzi re'enda' inaoyaquë' xneza Cristo. Tanun quie barnaohua' xneza Cristo na'a,
44027034	Recommendation	Pues na' rnaban gaoro ledao' tacuenda yezi'ro fuerza tatula. Bidzebile, porque ganu le'e gati, ni tule bigacale zi'.
66002003	Faith	Nezda' cabë' ruele rnaole xneza' dyë'ëdi. Nezda' lega bedzagalaole tanun quie dan' naole xneza'. Nezda' bële dyin quia' biruhuëdile.
56002002	Recommendation	Yëbo' yaca be'mbyu gula de que reya'ala' yu'uyaquë' gracia, bitondoyaquë', gapajë' bala'ana, huejë' pensari. Reya'ala' inaojë' xneza Jesús du guicho du la'adyi'yaquë'. Reya'ala' idyë'ëyaquë' laguedyiyaquë'. Reya'ala' sueyaquë' cati bi tu tazëdi de quieyaquë'.
44017030	Recommendation	Ba'ala'cazi bë ja ben' unita' dza na'te contra Diuzi, bibënë' castigo quieyaquë', porque biuneziyaquë' bi bëyaquë'. Pero hora na' re'en Diuzi utza' yugo ben' nita' duz̃e yedyi layu pensari quieyaquë' inaoyaquë' xnezë'.
43019025	Description	Bago ga zu cruzo ga da' Jesús, lëgan' na' zë z̃në'ë, len z̃ila z̃në'ë, len María z̃gula Cleofas, lërë María Magdalena.
66019013	Description	Na'ra naconë' tu la'ari' nela'o ren. Lëscan' laonë': “Xti'idza' Diuzi.”
46008009	Recommendation	Dyë'ëdi baneziro para ra'o ru'en lato chi gaoro, chi bigaoro, ta rudyia yaca benë' lao ídolo. Pero yaca ben' binetzioñe'e dyë'ëdi quie xti'idza' Diuzi, bineziyaquë' ru'en lato chi gaoro, chi bigaoro. Quie lena' reya'ala' gaparo cuidado ta bihuero ta quixi yaca ben' binetzioñe'e dyë'ëdi quie xti'idza' Diuzi.
44013034	Grace	Lëzi una Diuzi dza na'te de que usebannë' Jesús tacuenda yebannë' tuzioli bira gaticazinë'. Quie lena' unë' caora në': “Huecaza' huen quiele según ca compromiso bëlia' xuzixta'ole rey David.”
43014020	Faith	Dza gaca can' hualë'ële zulëcaza' Xuza' tuz̃e, lëscan' le'e lëlënë'ëdi', lëscan' në'ëdi' len le'e.
62002003	Faith	Chi hue quiero ca una Cristo, lena' neziro tali nacaro ben' quienë'.
43008024	Sin	Tana' lena' rnia' le'e, huatile du nao dula' xquia quiele le'e. Huatile conlë dula' xquia quiele chi biralele ca nia' nu naca'.
66017006	Sin	Na'ra blë'ëda' raca tondo guicho nigula na' ca raca tondo guicho ben' z̃udyi. Raca tondo guichonë' nun quie dula' quienë' ulato ren quie ja ben' quie Diuzi, len ja ben' udixogue' xti'idza' Jesús. Pues dula' quienë' gutijë'. Caora blë'ëda' ca naca quienë', lega bebaneda'.
58012017	Description	Dyë'ëdi nezile cabë' guca quie Esaú dza na'. Cati unabanë' huela'iya xuzinë' lëbë', bira gu'un xuzinë' huela'iyanë' lëbë'. Pues la'acazi guquenë' bayëchi' uredyitzeguenë', bira uz̃aque' huela'iya xuzinë' lëbë'. Bira ubinnë' bi huenë' ta huela'iya xuzinë' lëbë'.
43007012	Description	Biz̃i yaca ben' zë unëyaquë' quie Jesús. Balayaquë' unayaquë' naquë' ben' huen. Na' ibalayaquë' unayaquë' binaquë' ben' huen, unayaquë' rdanë' rzi'në' yë' yaca benë'.
44011021	Faith	Na'ra bë Diuzi yela' huaca quië' lao na'ayaquë'. Por lena' zëyaquë' psanyaquë' costumbre gula quieyaquë', unaoyaquë' xneza Jesús.
52002004	Faith	Ulio Diuzi nëto' ta udixogue'ndo' le'e di'idza' la'iya quienë'. Cala rguilondo' modo ta hue yaca benë' nëto' ben' z̃e. Rbezando' hue Diuzi nëto' ben' z̃e, porque nezi Diuzi cabë' naca pensari quiendo'.
46015057	Grace	Pues diuxcale Diuzi, porque dan' lao na'a z̃i'inë' Jesucristo, bapte pselanë' ra'o quie dula' xquia quiero, bira inaona ra'o.
54005005	Faith	Pero ben' nati xquiuhue, ben' ganu familia quië' nita', tali naquë' ben' tu litza'. Lëbë' sí, reya'ala' sunë' rbezanë' gacalë Diuzi lëbë'. Reya'ala' ulidzanë' Diuzi yugu dza, yugu yela.
43016024	Grace	Desde dza na' binuzëtole laohua' bi ta rnabale Xuza'. Ulenaba con can' baonia' le'e. Cana' guncazi Xuza' le'e ca ta inabalenë' tacuenda gaca huen quiele sule dya'a.
46007021	Recommendation	Chi le'e gucale ben' zu lao xa'ne cati ulio Diuzi le'e, bidëbile biquilole rchinle ga tula. Pero chi idyin dza gata' tu tahuen quiele ta yeza'le ga zule lao xa'ne, reya'ala' yeza'le.
65001019	Sin	Lëzi quie ben' na' rnia' de que raxejë' tzu'ujë' huedila cuenda huejë' laguedyijë' chopa cue'. Biyu'u Bichi Be quie Diuzi lu'u guicho laxta'ojë'.
48001006	Sin	Lega rebaneda' le'e ca ruele laozulaotele rusanla'adyi'le xneza Diuzi, ben' ulio le'e por nun quie nadyë'ë Cristo le'e. Baziole zenaole neza tula, pero cala neza ta yeyole guibá.
58012014	Recommendation	Huele bala ta sulële yugulu benë' dyë'ëdi. Lëscan' huele bala ta gacale ben' rue quie quie Diuzi, como dan' chi bihue quie quie Diuzi, bisaque' ilë'ële Cristo tzesulëlenë' tuz̃e.
43021006	Description	Na'ra una Jesús rëbinë' leyaquë': ―Uledze' du yëxo quiele zaquë' yebë gan' nita'le lu'u barco ta tzu'u bela. Na'ra bëyaquë' cabë' una Jesús bdze'yaquë' du yëxo lu'u nisa. Caora na' bedza'ten uyu'un bela zë gula, bira uzueyaquë' yebioyaquë' du yëxo.
46007019	Recommendation	Birueten baiguin chi su xëdyidao' cuinro, o chi bisu xëdyidao' cuinro. Chi naoro hue quiero xti'idza' Diuzi, lëlena' rueten baiguin hueron.
45012008	Recommendation	Chi neziro hue'ro benë' di'idza' z̃ela'adyi', cana' reya'ala' huero. Chi de dumi quiero, reya'ala' gacalëro benë', bihuero cuenda chi yeyuejë' laohue. Chi neziro udze'ro xnezi bi dyin hue ja benë', cana' reya'ala' huero du guicho du la'adyi'ro. Chi neziro yeyëchi'la'adyi'ro ben' yëchi', cana' reya'ala' huero du guicho du la'adyi'ro, bihuerojë' stu'.
44019002	Faith	Quie lena' una Pablo rëbinë' leyaquë': ―¿Uyu'ule Bichi Be quie Diuzi caora ptza'le pensari quiele uzulaole rnaole xneza Diuzi? Pues na' bequëbiyaquë' nayaquë': ―Ni siquiera binezindo' chi zu Bichi Be quie Diuzi.
53003014	Recommendation	Chi nita' ben' bichiro, ben' birue quie cabë' na di'idza' dyia lë'ë guichi niga, ina'le dyë'ëdi nu yaca ben' rue yaca cana'. Ulesan quieyaquë' tacuenda gata' yela' stu' quieyaquë'.
46015050	Sin	Re'enda' inia' le'e, ben' bicha', de que conlë cuerpo quiero nacan de yu, bisaque' yeyoro ga zu Diuzi guibá. Bisaque' uquixiro ta biru'udzo len ta ru'udzo.
43006027	Recommendation	Biquilole tuzi yela' huao yedu yebidyi. pero ulequilorë yela' huao biyedu yebidyi, yela' huao nu'an yela' neban tuzioli. Lëyela' huao na' guna' le'e. Në'ëdi', bichi yugulu benë', bablu'e Xuza' Diuzi le'e cabë' ruzua' di'idza' quië'. ―Cana' guca una Jesús rëbinë' leyaquë'.
59004003	Sin	Chi inabalen lao Diuzi, bibi gunnë' le'e, porque dan' biyu'ule pensari dya'a inabalen. Yu'ule pensari ta huele ta rnazin quiele.
49005020	Faith	Reya'ala' ulidzale Xuziro Diuzi yëbilenë' xcalelo' por nun quie dan' racalënë' le'e runnë' ta rdzioguele. Cana' huele uzëtole lao xa'nro Jesucristo.
48003006	Faith	Na' uzudyi'ilë Abraham Diuzi. Con lëzin blë'ë Diuzi lëbë' ben' laxta'o yëri, ben' nacalë lëbë' tuz̃e.
66021023	Grace	Lëscan' birnaban tzu'un xni' obidza ni xni' biu' ciudad na', como dan' cuin Diuzi len ben' naca ca quie beco' z̃i'ila' rseni'jë' nacajë' gui' quien.
45008009	Faith	Pero le'e binacale ben' nao rue pensari mala ca pensari mala yu'u lu'u guicho laxta'o yaca ben' nita' lao yedyi layu. Nacale ben' nao rue pensari quie Bichi Be quie Diuzi, como dan' yu'u pensari quië' lu'u guicho laxta'ole. Nu ben' biyu'u pensari quie Cristo lu'u guicho laxta'ohue, binaquë' ben' quie Cristo.
45011023	Faith	Porque chi ye utza' ben' Israel pensari quiejë' inaojë' xneza Cristo, na'ra yezi' Diuzi lëjë' utilanë' lëjë' yaga olivo tatula. Decazi yela' huaca quie Diuzi huenë' cabë' re'ennë' huenë'.
66014005	Description	Ni tu di'idza' huizi' yë' biunajë'. Ni tu xquia binapajë' zëjë' zaquë'lao lao xlato Diuzi.
44024014	Faith	Pero claro gula re'enda' inia' luë' de que rionla'adya' Diuzi quie xuzixta'ondo', pero de modo tula, modo cubila. Ben' ni biraxeyaquë' modo quia' nayaquë' binacan dya'a. Pero rnaohua' yugulu con cabë' rnën lë'ë guichi ley pca'n Diuzi lao na'a xuzixta'ondo' Moisés len con cabë' rnën lë'ë guichi bë yaca los demás ben' udixogue' con cabë' rna xti'idza' Diuzi dza na'te.
45013008	Recommendation	Chi zu ta reya'ala' quiz̃uro quie benë', reya'ala' useyudyiro quiz̃uron. Pero bireya'ala' usanro idyë'ëro laguedyiro. Chi nedyë'ëro laguedyiro, con lëzin babzuro di'idza' cabë' mandado rue lao guichi ley quie Diuzi yuguluten.
66016009	Sin	Na'ra uyeitzaguejë', pero bibetza'jë' pensari quiejë', bibëjë' Diuzi ben' z̃e, den' ptasi bniolajë' Diuzi, ben' rue ca castigo raca quiejë'.
66021012	Description	Ru'a lao ciudad na' zu tu besu z̃e gula nacan tasibi ta dyian chipchopa puerta. Na'ra zu tu huio ángel ru'a ja puerta na'. Lëscan' lë'ë ja puerta na' zu letra cabë' lao tu huio ja ben' Israel quie chipchopa familiajë'.
48003013	Grace	Nun quie guti Cristo lë'ë yaga cruzo. bibdze'de' Diuzi ra'o, bdze'de'në' Cristo lao lazaro. Cana' rguixogue'n lë'ë guichi la'iya quie Diuzi cani: “Udze'de' Diuzi yugulu ben' na'ala' lë'ë yaga ta gatinë'.” Cana' na lë'ë guichi la'iya quie Diuzi.
48001013	Sin	Le'e babele cabë' guca quia' dza na' cati benaohua' rua' cabë' naca costumbre quie xuzixta'ohua' ben' Israel. Banezile lega psebi'a xneza Cristo. Uya'a yadiloga' yaca ben' nao xneza Cristo ta udyiaya'yaquë', bibeyëchi'la'adya'yaquë'.
66020002	Description	Na'ra bëxonë' lëbia snia gula, bia naca ca bëla, bia naca xan' taxi'ihui' lao Satanás. Pquio ángel na' lëbë' lao tu mila iza.
44008009	Description	Pero yedyi na' ga uyo Felipe, uzu tu ben' rue brujo laonë' Simón. Yela' brujo quienë', uz̃i'në' ben' quie Samaria yë' unë' naquë' ben' belao, ben' bala'ana.
50003010	Faith	Tuzi ca re'enda', re'enda' huebi'a Cristo. Re'enda' sulë yela' huaca quienë' në'ëdi' cabë' yela' huaca bë Diuzi psebannë' lëbë'. Lëscan' zua' dispuesto yedzagalaohua' cabë' bedzagalaonë', ba'ala'cazi huen zi gatia' cabë' gutinë'.
54005022	Recommendation	Reya'ala' yeni'lo' dyë'ëdi nu ben' udë'lo', ben' gapa dyin quie Diuzi, porque ruen z̃udyi gata' dula' quio' chi hue ben' bdë'lo' bizinaquezi. Pero luë', nia', puro tadya'a huelo'.
56002003	Recommendation	Lëscan' yëbo' yaca nigula gula ta tayaquë' gapajë' Diuzi bala'ana.Yëbo'jë' ta bihue'lëyaquë' laguedyiyaquë' di'idza' biz̃u, nica tayaquë' hue'e. La'acazi tajë', pero huejë' tadya'a.
46007038	Recommendation	Lëlena' rnia' nacan dya'a hue'le lato si' be'mbyu z̃i'ile nigula, pero nacateran dya'a chi bihue'le lato si'bi' lëbi'.
59001022	Recommendation	Quie lena' uzule di'idza' huele mandado cabë' mandado rue di'idza' la'iya quie Diuzi. Biinaro tu yezilen, tu ina'zilen, porque chi tu yezilen, tu ina'zilen, cana' si'le cuinle yë'.
43007001	Violence	Beyudyi guca can', uza' Jesús zioguë' estado Galilea. Bire'ennë' sunë' estado Judea, dan' lëgan' na' rda yaca ben' Israel re'enyaquë' gutiyaquë' lëbë'.
46001030	Grace	Lao na'a cuin Diuzi nacalële Cristo tuz̃e. Lëscan' lao na'a Diuzi naca Cristo yela' rioñe'e quiele. Lëscan' por nun quie Cristo babez̃i Diuzi dula' xquia quiele, banacale ben' la'iya quienë', bapte psela Diuzi le'e.
43013005	Description	Na'ra uz̃i'në' tu palangan udza'në'n nisa. Na' uzulaonë' rguibinë' ni'a yaca ben' quienë', besebidyinë'n conlë toalla pquionë' lë'ë si'në'.
44022004	Violence	Lëscan' bëria' contra yaca ben' nao xneza Jesús. Begunni'a leyaquë' hasta bia' balajë' preso bdzi'ayaquë' lu'u dyiguiba ta gatijë', len be'mbyu, len nigula.
43007043	Description	Cana' guca, dan' brojë' zë cue' unayaquë' di'idza' udeudela quie Jesús.
60005002	Recommendation	Ca ben' rapa beco' z̃i'ila' quie, cana' reya'ala' gapale ben' nao xneza Jesús, ben' naca cuenda quiele. Pero lëscana' du guicho du la'adyi'le huele bala quiele ca re'en Diuzi huele, bihuele ben' zuzile gan, ben' rza'la'adyi' len.
46015056	Sin	Rudyiagui' yela' guti yaca benë' por nun dan' rueyaquë' tamedian. Lëzi con cabë' rna ley udixu Diuzi tiempote, lena' raona yaca benë' xquia.
59005004	Sin	¡Le'e ulezënaga! Rbedyi yaca ben' rue dyin quiejë', porque rezi'jë' cosecha quieyaquë', na' racayaquë' zi', pero birguiz̃uyaquë' leyaquë'. Lena' raona leyaquë' xquia lao Diuzi. Na'ra Diuzi rnabë'në' guibá, rnabë'në' lao yedyi layu, banezinë' cabë' rusaca ben' uña'a yaca ben' rue dyin quieyaquë'.
60002001	Recommendation	Quie lena' bireya'ala' huele ni lë'ëti' tamedian. Bisi'le benë' yë', biinaole chopa neza, biyez̃ë'le benë', bihue'lële benë' di'idza' biz̃u.
46007039	Recommendation	Chi nu nigula bazulënë' xquiunë', biru'en lato usannë' lëbë' tu raca nebannë'. Chi xquiunë' bagutinë', cana'ra ru'en lato yezi'në' be'mbyu tula, pero con chi ben' nao xneza Jesús.
55002018	Sin	Uquixiyaquë' nayaquë' biyeban yaca ben' huati. Cana' aptondojë' pensari quie bala ben' nao xneza Jesús.
48005006	Faith	Chi banuero Cristo Jesús tuz̃e, gabi huenan chi zuro, chi bizuro, tu xëdyidao' cuinro ca mandado rue lao ley. Tu ta reya'ala' huero, reya'ala' inaoro xneza Cristo edyë'ëro laguedyiro.
58005009	Grace	Cati bablu'en quienë' huazuenë', na'ra guquë' ben' run yela' neban tuzioli quie ja ben' nao xnezë'.
46016001	Recommendation	Biz̃i na'a rnia' le'e, reya'ala' utupale dumi ta gacalële yaca ben' bichile, ben' nao xneza Jesús. Reya'ala' huele con cabë' baonia' yaca ben' nita' yaca ciudad nebaba Galacia, yaca ben' naorë xneza Jesús.
49005022	Recommendation	Quie ja nigula bazulë be'mbyu, reya'ala' uzujë' di'idza' bi mandado rue be'mbyu quiejë' lëjë' como ca quie mandado rue Cristo.
43008012	Faith	Unë Jesús tatula rëbinë' yaca benë': ―Naca' ca quie tu gui' ta useni'n quie yugulu ben' rda lao lato lao chula. Chi nu yaca benë' nao në'ëdi', bitayaquë' lao lato lao chula. Huadayaquë' ga rseni' xni' gui', ga idzeleyaquë' yela' neban tuzioli.
65001017	Recommendation	Pero le'e, bicha', bigala'adyi'le con cabë' una yaca apóstol quie Señor quiero Jesucristo cana'te.
44017025	Grace	Bibi rdziogue Diuzi bi cosa. Pues lao na'anë' za' yela' neban quiero, za' be rzi'ro, za' yugulu ta de quiero.
62005009	Faith	Chi ralero quie benë' cabë' inajë' ra'o, reya'ala'cazi galero quie Diuzi cabë' unë', porque zaca'ra cabë' una Diuzi quie z̃i'inë'.
45013014	Faith	Reya'ala' taro yenaoro tuz̃e Jesucristo dyë'ëdi. Bitaro huero ta rnazin quiero.
58011030	Description	Nun quie dan' uzudyi'ilë ben' Israel Diuzi dza na', byala ja besu ta naca sibi ta neyëcho ru'a ciudad Jericó caora cati beyudyi uyëchojë' ru'a lao ciudad lao gadyi dza cabë' mandado bë Diuzi huejë'.
44019011	Grace	Na'ra gucalë Diuzi Pablo, bënë' yela' milagro quienë'
43008034	Sin	Na'ra una Jesús rëbinë' leyaquë': ―Tali ca rnia', nu ben' rue xquia, naca quieyaquë' ca quie ben' nada'o. Naca xquia quieyaquë' ca quie xa'nyaquë'.
62004011	Faith	Bicha', nun quie nadyë'ë Diuzi ra'o, reya'ala' edyë'ëro itu ituro.
44002028	Grace	Abzioñe'e Diuzi në'ëdi' cabë' naca xnezë'. Nu ben' inao xnezë', huata' yela' neban quieyaquë' tuzioli. Legazi redaohueda' dan' zulia' Diuzi tuz̃e. Na'ra nernë Pedro rëbinë' leyaquë':
54004013	Recommendation	Tu raca guida' quio', ulabo' di'idza' la'iya quie Diuzi lao yaca los demás ben' nao xneza Jesús ga redupayaquë'. Hue'lao'yaquë' di'idza' z̃ela'adyi', uzioñe'elo'yaquë' xti'idza' Diuzi.
47004008	Description	Ba'ala'cazi de zëdi quiendo' con gati' tezi rdando', biyela'te quiendo'. Ba'ala'cazi rdëbindo' raquendo', biyeyatendo'.
44002013	Description	Na'ra ibalayaquë' ptitojë' yaca ben' quie Jesús rëbiyaquë' laguedyijë': ―Az̃udyiyaquë'.
66021018	Description	Blë'ëda' naca besu quien de yo jaspe. Lëscan' lëciudad na' nacan puro de oro rna'n ca yaohuan yëri gula.
66015006	Description	Lu'u idao' na' bro igadyi ángel. Nu'ajë' gadyi cue' castigo. Nacojë' la'ari' yëri gula ta raca titi'. Yu'u cinta de oro ru'achu'ujë'.
45012014	Recommendation	Reya'ala' yëbiro Diuzi huela'iyanë' nu ben' za' rdila rnë len ra'o. Bireya'ala' udze'de'ro benë'.
66001015	Description	Lëscan' labanë' rna'n raca titi' cabë' rna' guíba bronce yëri gula ta bro lao gui'. Lëscan' rchi'në' rnan zidzo gula ca rchi' tu yao z̃e gula.
43017026	Grace	Babzioñe'ena' leyaquë' ca naco'. Neruzioñe'era'yaquë' mazara ca naco' tacuenda idyë'ëyaquë' tu ituyaquë' ca nedyë'ëlo' në'ëdi', gacalëyaquë' në'ëdi' tuz̃e.
45008032	Grace	Na'ra como bibeguë' Diuzi guida z̃i'inë', pero use'ela'cazine' lëbë' lao yedyi layu ta gutië' lë'ë yaga cruzo lao lazaro, lëscan' biyeguë' Diuzi gunnë' ra'o yugulu tahuen ta rdzioguero nuzuë' z̃i'inë' Jesucristo ta gacalënë' ra'o.
65001018	Sin	Cani unajë' gudyijë' laguedyijë': “Za' yeyudyi quie yedyi layu ga rz̃idyicala ja benë' quie xti'idza' Diuzi, ga ruejë' ta rnazin quiejë', ga birapajë' Diuzi bala'ana.” Cana' una yaca apóstol dza na', unayaquë' ca hue ben' na'.
45011018	Recommendation	Pero bihuele cuinle ben' z̃e dan' baochugu Diuzi taca' yaga olivo, bë Diuzi quiele ca quie yaga nadilaten yaga olivo. Bigala'adyi'le cala por nun quie le'e nezi' lue yaga fuerza, dechan' por nun quie lue yaga nezi'le le'e fuerza.
47001024	Faith	Cala re'enndo' huendo' le'e mandado zi'laza ca ta huele inaole xneza Cristo. Pues banaole xneza Cristo fuerte gula. Ca re'enndo' huendo' quiele, re'enndo' gacalëndo' le'e sule mazara gusto.
43011001	Description	Na' uzu tu ben' guca z̃hue', ben' lao Lázaro. Naquë' ben' yedyi Betania lënë' chopa zannë', María len Marta.
52004008	Sin	Nacan dyabë' yele cabë' rnando' le'e. Chi nu le'e biraxele hue quiele cabë' nando' le'e, cala nëto'zi birue quiele, lëscan' lente Diuzi birue quiele. Naca Diuzi ben' rudze' Bichi Be quië' lu'u guicho laxta'oro.
62004002	Faith	Chi rnajë' bida Jesucristo lao yedyi layu guquë' benë', cana' ineziro nacajë' ben' quie Diuzi, aoyu'u Bichi Be quienë' lëjë'.
65001008	Sin	Cabë' bë ja ben' unita' tiempo, cana' ruerë ben' huezi' yë' uyu'u ladole. Ca ben' xusa, ruelëjë' cuinjë' tabayatza. Biralejë' quie Diuzi. Rutasi runiojë' yaca ben' rnabë' zu guibá.
60003011	Recommendation	Reya'ala' usanjë' tamala, na' huejë' tahuen. Reya'ala' cue'jë' chizi lëjë' benë'.
51001023	Faith	Quie lena' reya'ala' inaorale dyë'ëdi hue quiele quie Cristo. Biusanle uzalale biyebiga'le. Reya'ala' cuezale yezi' Diuzi le'e ca rnën lë'ë guichi la'iya quie Diuzi. Lëdi'idza' na' rguixogue'ro duz̃e yedyi layu. Ca naca në'ëdi', naca' ben' rguixogue' xti'idza' Diuzi.
43008059	Violence	Biz̃i na' uz̃i'yaquë' yo gu'unyaquë' quiyaquë'n Jesús. Na' ubiguë' tzala'la lu'u idao' rnabë'ra beroguë' bedenë' zioguë' ladoyaquë'.
49004024	Recommendation	Reya'ala' hue quiele quie pensari ta becubi Diuzi quiele, porque lëpensari na' banacan tuz̃e len pensari quienë'. Chi inaoro lëpensari cubi na', cana' du la'adyi'ro talëro laguedyiro dyë'ëdi, huero puro tahuen.
66014012	Faith	Quie lena' nu ben' naca ben' quie Diuzi, ben' rue ca mandado ruenë', ben' nao xneza Jesús du guicho du la'adyi', reya'ala' cuezajë' dyë'ëdi, reya'ala' gacajë' ben' de paciencia.
44013030	Description	Pero pseban Diuzi lëbë' zionë' ptilë' con yaca ben' quienë', ben' uza'lë lëbë' estado Galilea bdyinyaquë' ciudad Jerusalén.
43010011	Description	Në'ëdi' naca' dugalo ben' rapa beco' z̃i'ila', ben' naca xa'mba'. Zua' puesto gatia' tacuenda bicuiagui'yacaba'.
49003002	Grace	Nuz̃ela'adya' banezile cabë' ta ulio Diuzi në'ëdi' ta quixogui'a le'e quie xti'idzë' como dan' re'ennë' yedyinle guibá.
56003010	Recommendation	Chi za' ben' re'en cuëchi ja partido entre yaca ben' nao xneza Jesús, reya'ala' tilo'jë' yëbo'jë' tu chopa lasa ta usanjë' bihuejë' cana'. Chi biralejë' quio', bihue'lo'jë' lato guidayaquë' gan' rdupale ruele culto.
43010019	Description	Ude beyudyi be yaca ben' Israel ca una Jesús, na'tera unëyaquë' udeudela.
43003033	Faith	Chi nu ben' ralenë' ca di'idza' na ben' za' guibá, lena' ulu'en ralenë' bi na Diuzi.
61003014	Recommendation	Quie lena' bicha', tu lala rbezale hue Diuzi cana', reya'ala' hue quiele xti'idza' Diuzi du guicho du la'adyi'le cuenda cue' chizi laxta'ole binapale dula' xquia hora cati yeguida Jesús lao yedyi layu.
53003001	Faith	Na'ra, bicha' ulidzale Diuzi por nëto' tacuenda idyin xti'idza' Diuzi yedu yedyi layu, hue yaca benë' quieyaquen cabë' ruele le'e, barue quiele xti'idza' Diuzi.
47004014	Faith	Cana' rnando' nun quie dan' nezindo' dyë'ëdi Diuzi psebannë' Jesús. Lëscana' nezindo' dyë'ëdi usebannë' ra'o nun quie dan' nacalëro Jesús tuz̃e. Cana' yezi'në' ra'o ta tzesulëronë' guibá ga zuë'.
59005014	Recommendation	Chi nu le'e raca z̃hue'le, reya'ala' guëz̃ile guida ben' napa dyin quie ben' nao xneza Cristo ta ulidzajë' Diuzi ga dele ilëpiyaquë' le'e aceite rzëtoyaquë' lao Jesucristo.
44007023	Description	’Chopa galo iza zunë' caora cati gu'unnë' gacalënë' laguedyinë' ben' Israel.
44023027	Violence	Uz̃i'z̃e quia' rguixogui'a luë' cabë' naca tu asunto entre ja ben' Israel nita' ni, len tu ben' bëxojë' lao Pablo. Azio chopa tzona dza bagu'unyaquë' gutijë' lëbë'. Pero como unezda' naquë' cuenda quie ciudad Roma, betupa' ja soldado quia' uya'lia' leyaquë' ga nita'jë' gutijë' lëbë'. Pues psela' lëbë' bibëtijë' lëbë'.
44019029	Description	Pues dan' gucan cana', legazi uyu'u yaca ben' yedyi ru'be. Caora na' bëxoyaquë' chopa ben' uza' yu nebaba Macedonia, yaca ben' dzaga Pablo, tu ben' lao Gayo, len itu ben' lao Aristarco. Pues udubajë' leyaquë' layu psedyinjë' leyaquë' ga rdupa ben' yedyi na' ta rueyaquë' junta.
44003014	Sin	Calëla unabale gu'unle yebio Pilato tu ben' ruti benë'. Bigu'unle yebio Pilato tu ben' naca la'iya, ben' dya'a.
44015009	Faith	Como tuzi rue Diuzi len leyaquë' len ra'o, aodibi Diuzi laxta'oyaquë' nun quie barue quieyaquë' xti'idzë'.
46011028	Recommendation	Reya'ala' yeyuero pensari chi ruero tamala, na'tera ixubalëpiro lao Diuzi ta yezi'z̃enë' quiero bë' gaoro yeza'la'adyi'ro Cristo.
46015058	Faith	Lena' nia' le'e, ben' bicha', ulenao xneza Cristo du guicho du la'adyi'le, biyehuëdile. Ulehue dyin quie Diuzi yugo dza. Biusanle dyin na', porque dyë'ëdi nezile biten cana'zi ca dyin huelële Cristo.
46004016	Recommendation	Lena' rnia' le'e, huele con cabë' ruecaza' në'ëdi'.
46001021	Faith	Diuzi, ben' nezi yugulute, bënë' de que bisaque' huebë' yaca ben' nita' lao yedyi layu lëbë' conlë pensari quieziyaquë'. Quie lena' redaohue Diuzi hue'në' yela' naban tuzioli yaca ben' rzudyi'ilë lëbë', yaca ben' rue quie xti'idza'në'. Pero yaca ben' birue quie xti'idza'në', rnayaquë' di'idza' tondo di'idza' quienë'.
60003001	Recommendation	-
47005020	Recommendation	Quie lena' bdyinndo' laole gudyindo' le'e cabë' mandado bë Cristo nëto' ta yëbindo' le'e. Nacan ca quie cuin Diuzi rnënë' rëbinë' le'e cati rnando' rëbindo' le'e. Cana' mandado quie Cristo ruendo' bë' rëbindo' le'e: Ulega'ntza'olë Diuzi.
44002024	Description	Pero pseban Diuzi lëbë'. Tuzioli bira gatinë', porque bira saque' yela' guti huenan gan Jesús.
59002007	Sin	¿Binezile leyaquë' rnëbiz̃oyaquë' quie Cristo, ben' naca Señor quiero, ben' rzëtoro laohue?
54003003	Description	Bireya'ala' xudyinë'. Bireya'ala' quilonë' dila. Bireya'ala' sa'la'adyi'në' dumi. Reya'ala' gacalënë' yaca benë'. Reya'ala' tzu'ulënë' laguedyinë' dya'a.
43004014	Grace	Pero nu yaca ben' yo'o nisa hua' në'ëdi', bira ibiliyaquë'. Huaca quieyaquë' ca quie tu ga ralo nisa lu'u laxta'oyaquë' tacuenda gata' yela' neban quiejë' tuzioli.
62002005	Faith	Pero chi hue quiero ca unë', lena' rlu'en nedyë'ëro Diuzi du guicho du la'adyi'ro, xela'adyi'ro nacaro ben' quienë'.
66016013	Description	Na'ra blë'ëda' bro tzona bichi be mala nacajan forma ca quië'dzo'. Brojaba' lu'u ru'a bia guixi' snia gula, bia naca Satanás. Lëscan' brojaba' lu'u ru'a bia guixi' bayatza gula. Lëscan' brojaba' lu'u ru'a ben' rguixogue' di'idza' huezi' yë'.
59002008	Recommendation	Chi tali uzule di'idza' ca mandado rue ley rnabë'ra quie Diuzi, baruele huen. Lëley na' rguixogue'n cani: “Idyë'ële laguedyile ca idyë'ële cuinle.”
47004005	Faith	Cati rguixogue'ndo' di'idza' la'iya quie Diuzi, quele rguixogue'ndo' ruendo' cuinndo' ben' z̃e, dechan' rguixogue'ndo' yaca benë' de que naca Jesucristo Señor quiero ben' z̃e. Na'ra ca raca quiendo' nacando' ca ben' rue dyin z̃an yu'u quiele nun quie nadyë'ëndo' Jesús.
46015033	Recommendation	Bitzioguele yë'. Nacan tali con cabë' rna yaca benë': “Unitiro neza dya'a quiero chi inaoro yaca ben' rue tamedian.”
58013020	Grace	-
50001027	Recommendation	Nacan belao huele dyabë' tzu'ule tuz̃e con cabë' una Cristo. Lëscan' la'achi guida' ideyuba' le'e, la'achi zua' zitu', re'enda' inezda' neyu'ule dya'a, nacale tuz̃e ruele dyin quie Diuzi tacuenda uzënaga yaca benë' di'idza' quienë'.
46006014	Grace	Con cabë' bë Diuzi besebannë' Señor quiero, lëscana' huerënë' yesebannë' ra'o lao na'a yela' rnabë' quië'.
55001006	Recommendation	Quie lena' rnia' luë': Reya'ala' huelo' bala ca ta banegunne Diuzi luë' caora uxuba' na'a guicholo' bdë' Diuzi luë'.
60004006	Grace	Quie lena' uyo yaca benë' yetixogue'jë' xti'idza' Diuzi lao yaca ben' unita' tiempote cuenda gata' yela' neban quiejë' tuzioli lao na'a Bichi Be quie Diuzi, ba'ala'cazi cati bdyin dza quiejë' gutiyaquë' cabë' gaca quie yugulu benë'.
46007023	Recommendation	Taz̃e bagucalë Diuzi le'e baodiz̃unë' dula' xquia quiele. Quie lena' bihue'le lato chi re'en yaca benë' huele tamedian.
46010010	Recommendation	Bireya'ala' inaro di'idza' biz̃u condre Diuzi cabë' una yaca xuzixta'oro dan' unajë' bigucalë Diuzi leyaquë'. Caora na' use'ela' Diuzi tu ángel quië' ta bëtinë' leyaquë'.
47002017	Faith	Cala rdando' ruendo' negocio conlë di'idza' la'iya quie Diuzi cabë' rue zë ben' tula, pero nëto', como re Diuzi cabë' inaro, rdando' rguixogue'ndo' di'idza' la'iya quie Diuzi du galo cabë' reya'ala' hue ben' use'ela' Diuzi. Ruendo' cabë' reya'ala' hue ben' rue dyin quie Cristo.
45015001	Recommendation	Ra'o, ben' bazio tiempo nao xneza Cristo, reya'ala' gacalëro laguedyiro, ben' zaozulao inao xneza Cristo. Naca cuenda quiero gacalërojë' huero tahuen quiejë', cala para ra'ozi.
50002024	Faith	Pero nuz̃ela'adya' laguidatia' ideyuba' le'e, chi napa Cristo gusto guida'.
66007001	Description	Na'ra ude beyudyi na', blë'ëda' tapa ángel zëjë' tu huiojë' lao dapa squin yedyi layu. Zëjë' ruza'agajë' ta bita lao dapate be rda lao yedyi layu. Cana' bëjë' tacuenda bita be lao yedyi layu, ni lao nisadao', ni ta utan yaca yaga.
60004003	Sin	Zi'tela abële tamala cana'te. Abële tamala ca yaca ben' binezi quie Diuzi. Abële tamala cabë' unan quiele. Udale hue'e, uz̃udyile, bële lani, bële ru'be, uyonla'adyi'le yaca ídolo quiele ta naca bayatza gula.
66011005	Violence	Na'ra chi nu ben' re'en udyiagui' ben' naca testigo quie Diuzi, huaro gui' lu'u ru'ajë' ta uzeijë' ben' re'en udyiagui' lëjë'. Cana' gati nutezi ben' re'en udyiagui' lëjë'.
44023005	Recommendation	Na' bequëbi Pablo gudyinë' lejë': ―Bicha', binezda' chi naquë' xan' pxuzi. Pues chan' nezda' naquë' xan' pxuzi, biunia' cana', porque rnën lë'ë ley quiero de que: “Reya'ala' huero bala'ana nu ben' rnabë' quiero.”
66022015	Sin	Pero bisaque' tzu'u ja ben' birue quie Diuzi, bisaque' tzu'u ja ben' rue yela' brujo, bisaque' tzu'u ja ben' rdalë ja nigula binaca z̃gule, bisaque' tzu'u ja ben' ruti benë', bisaque' tzu'u ja ben' rionla'adyi' ja ídolo, bisaque' tzu'u ja ben' raxe rue huezi' yë'.
66002014	Sin	Pero de tu ta ruele biraxeda'. Biraxeda' ru'ele lato cabë' rue ben' zu ladole, ben' nenao nerue cabë' consejo bdze' tu ben' lao Balaam len itu ben' lao Balac dza na'. Bdze'në' Balac consejo ta yëbinë' ben' Israel ta gaojë' bë'ëla' ta bdyia ja ben' lao ru'aba ga zu ídolo. Lëscan' bdze'në' Balac consejo ta yëbinë' ben' Israel ta huejë' tamala gatilëjë' nigula tula, nigula binaca z̃gulajë'.
53001003	Faith	Bicha', rulidzando' Diuzi rëbindo'në' diuxcalelo' por le'e. Tadya'acazi yëbiro Diuzi cana', porque yugo dza zudyi'ilële Diuzi, nedyë'ële laguedyile mazara.
46012002	Sin	Le'e dyë'ëdi nezile ca guca quiele dza biunaole xneza Jesús, bipsanle unaole nu ídolo bero quiele.
49005025	Recommendation	Na'ra quie ja be'mbyu bazulë nigula, reya'ala' edyë'ëjë' nigula quiejë' cabë' nedyë'ë Cristo ra'o, gutinë' lë'ë yaga cruzo ta yez̃i dula' xquia quiero.
45012017	Recommendation	Bireya'ala' gacalëro lëbi ben' mala. Reya'ala' huero bala tzu'ulëro laguedyiro dyë'ëdi.
60005006	Recommendation	Reya'ala' gacale ben' gaxo lao Diuzi, porque idyin dza gue'en Diuzi, caora na' huenë' le'e ben' z̃e.
44014017	Grace	Birsannë' rulu'enë' yela' huaca quienë'. Rulu'enë' ben' huen naquë' dan' tadya'a babënnë' quiero. Por lëbë' ruen nisayo, rero usecho dya'a, runnë' yugulu ta raoro yugu dza tzu'uro gusto lao yedyi layu.
54003011	Recommendation	Lëscan' nigula quieyaquë', reya'ala' tajë' gapajë' bala'ana. Bireya'ala' hue'lëyaquë' yaca benë' di'idza' biz̃u. Reya'ala' tzu'uyaquë' pensari huen. Lëscan' biti'tezi dyin napayaquë', reya'ala' hueyaquë'n du guicho du la'adyi'yaquë'.
66002021	Sin	Na'ra në'ëdi' abi'anë' lato ta yetza'në' pensari quienë', pero bire'ennë' usanla'adyi'në' tamala quienë' rasilënë' con nutezi be'mbyu.
44012020	Description	Na'ra puro yedyi ga rnabë' rey Herodes na' ra'o yaca ben' yedyi Tiro len ben' yedyi Sidón ta raoyaquë'. Pero rey Herodes na' rdza'në' leyaquë'. Quie lena' gucayaquë' de acuerdo ta tzena'yaquë' lëbë' ta hue'lëyaquë' lëbë' di'idza'. Por lena' yeyubiyaquë' tu ben' lao Blasto, ben' naca empleado quie rey Herodes, cuenda na' chi huenë' tu cule hue'lënë' rey Herodes di'idza' ta yega'ntza'olë rey Herodes leyaquë'.
43008049	Sin	Biz̃i una Jesús rëbinë' leyaquë': ―Biyu'a bichi be xi'ibi'. Ca ta rua', rua' Xuza' ben' z̃e. Na' biz̃i le'e, rutasi runiole në'ëdi'.
43006018	Description	Biz̃i lu'u nisa gan' zioyaquë' na', uzulao raca tu be bedun' huala gula, bi'a be nisa rxitin ladza.
45008018	Faith	Taz̃e tazëdi de quiero dza rdaro lao yedyi layu tanun quie dan' naoro xneza Cristo, pero cati abedyinro guibá inaro tadao' bicu' tazëdi guca quiero. Inaro nacara tahuen gula gaca quiero cati bedyinro guibá.
62002012	Grace	Raqueda' le'e ca quie z̃i'ina'. Quie lena' bia' guichi niga use'ela'n laole, porque lao na'a Jesucristo aoz̃i'z̃e Diuzi quie xquia quiele.
55001009	Grace	Ulio Diuzi ra'o beguibinë' laxta'oro, porque re'ennë' gacaro ben' la'iya quienë'. Cala yela' ben' huen quiero ulio Diuzi ra'o, dechan' ulionë' ra'o bënnë' cule quiero, porque cana' re'ennë' huenë' quiero nedyë'ënë' ra'o ca nedyë'ërë Jesucristo ra'o. Tu binegata' yedyi layu, tu na' zu Diuzi nadyë'ënë' ra'o.
43019006	Violence	Ca blë'ë yaca xan' pxuzi len yaca ben' xaga idao' Jesús, na'tera uredyiya'yaquë' unëyaquë' zidzo: ―¡Uleda' ben' na' lë'ë yaga cruzo! ¡Uleda' ben' na' lë'ë yaga cruzo! Biz̃i unë Pilato rëbinë' leyaquë': ―Ulequië'në' le'e, uleda'në' le'e lë'ë yaga cruzo. Në'ëdi' nia' nitu xquia bibi nehuenë'.
60001010	Grace	Yaca ben' unita' tiempote, ben' psëdi guichi quie Diuzi, psëdijë' ca cule hue Diuzi quiele gata' yela' neban quiele tuzioli, na' unajë' quie tadya'a gula de quie Diuzi gunnë' quiele.
63001007	Sin	Na'ra nita' ben' zë, ben' huezi' yë', ben' rnë biguca Jesucristo benë' cati bidë' lao yedyi layu. Pero yë' rzi'jë', rudyiala'adyi'jë' Cristo rnëjë' cana'.
44024005	Sin	Pues cani nacan quie ben' ni naquë' ben' zëdi gula. Rdanë' duz̃e yedyi layu rbionë' yaca benë' chopa cue' de entre yaca ben' Israel. Lëzi naquë' xan' ja ben' nao xneza Jesús, ben' yedyi Nazaret.
54003016	Grace	Dula'adyi'ro naca xti'idza' Diuzi di'idza' binezi yaca benë', di'idza' yebantzegueyaquë'. Lëdi'idza' na' rnën caniga: Golo Jesucristo lao yedyi layu cabë' ralo benë'. Blë'ë yaca benë' lëbë'. Udixogue' Bichi Be quie Diuzi unë' bibi dula' xquia de quienë'. Una' yaca ángel lëbë'. Udixogue' benë' xti'idza'në' lao yedyi layu. Unao yaca ben' nita' lao yedyi layu xnezë'. Bezi' Diuzi lëbë' guibá ga naquë' ben' rnabë' lao yugulute. Cana' rnën lë'ë guichi la'iya quie Diuzi.
66016021	Violence	Gusi' yo hueziu' yela gula guibá. Gusi'n lao ja ben' nita' lao yedyi layu. Naca yela' zi'i quien chopa galo kilo tu tun. Pero ptasi bniola ja benë' Diuzi nun quie dan' besi'në' yo hueziu' gucajë' tu castigo huala gula.
61003013	Faith	Pues ra'o niga rbezaro yeguixo Diuzi yedyi layu cubi, yeyuenë' guibá cubi como cana' unanë' huenë'. Na'ra quie dyilayu cubi len guibá cubi, bira gata'n tamala, bira gata'n tabayatza.
66006014	Description	Na'ra bedubi ladza cabë' retubiro guichi, bira ilë'ëron. Lëscan' bzisi ja ya'a, len ga de yu bidyi lu'u nisadao' ga zujan naca xlaton.
58010010	Grace	Banuela'iya Diuzi ra'o nun quie bzu Jesucristo di'idza' ca mandado una Diuzi huenë' caora cati psedyinnë' cuinnë', guquë' gun quie Diuzi, gutië' lë'ë yaga cruzo tu lasazi para tuzioli.
52001002	Faith	Yugo dza rulidzando' Diuzi rëbindo'në' diuxcalelo' por nun quiele.
66006004	Violence	Na'ra cati una'a blë'ëda' bro itu caballo z̃na dyia tu benë' xcu'udzuba'. Na'ra ben' dyia xcu'udzuba' na', napë' yela' rnabë' ta uxenë' dila lao yedyi layu ta guti ja benë' laguedyijë'. Caora na' bë'jë' lëbë' tu espada z̃e gula.
54006001	Recommendation	Quie nu yaca ben' nao xneza Jesús, chi ben' nada'o nacayaquë', na' reya'ala' gapala'nyaquë' xa'nyaquë' dyë'ëdi cuenda bigata' causa quiejë' biinë' xa'nyaquë' condre Diuzi len condre xti'idza'në' ca ta rguixogue'ro benë'.
51003009	Recommendation	Bisi'le itu itule yë', como dan' apca'nle tzala'la cabë' bële dza na'.
66002020	Sin	Pero de tu ta ruele biraxeda'. Biraxeda' ru'ele lato zu tu nigula, ben' lao Jezabel, ladole. Rnanë' nun quie Diuzi rnanë', pero yë'zi rzi'në', como dan' rudze'në' ja ben' nao xneza' consejo ta huejë' tamala. Rudze'në' lëjë' consejo ta gasilëjë' yaca nigula binaca z̃gulajë'. Lëscan' rudze'në' lëjë' consejo gaojë' bë'ëla' ta bdyia ja benë' lao ru'aba ga zu ídolo.
48003008	Grace	Diuzi, ben' bë mandado bzu yaca benë' xti'idzë' lë'ë guichi, unezinë' dza na'te de que sudyi'ilë yaca ben' binaca ben' Israel lëbë'. Cana' gaca quieyaquë' hualë'ë Diuzi leyaquë' ben' laxta'o yëri, ben' hue lëbë' tuz̃e. Quie lena' una Diuzi dza na'te gudyinë' Abraham: “Huela'iya' yugulu ben' nita' lao yedyi layu tanun quio' luë'.” Cana' una Diuzi gudyinë' Abraham.
58012005	Recommendation	¿Quele agula'adyi'le cabë' rnëyue Diuzi le'e nacale ca z̃i'inë'? Lena' rnën lë'ë guichi la'iya quie Diuzi caniga: Z̃i'ina', bihuele pensari chi bibi zaca'n caora cati rdila Diuzi luë'. Biyeyatile caora cati hue Diuzi luë' castigo.
58013017	Recommendation	Lëscan' galele uzule di'idza' quie ben' napa dyin quiele, ben' rue dyin quie Diuzi. Naca cuenda quiejë' gapajë' le'e dyë'ëdi, gacalëjë' le'e inaole xneza Cristo. Nezijë' huadyin dza yedejë' cuenda lao Diuzi cabë' bëjë' udapajë' le'e. Huele dyabë' ta sujë' gusto cabë' naca dyin napajë'. Bihuele quiejë' ta bisujë' gusto, como dan' chi huele cana', bihuena huen quiele.
44013019	Description	Caora na' bdyiagui' Diuzi gadyi yedyi ta nebaba Canaán, bë'në' xuzixta'oro layu quie ben' na' gucan quieyaquë'.
54006003	Faith	Ca di'idza' nia' ni, lena' re'enda' quixogue'lo' yaca benë' huelo' mandado galeyaquë' quien. Chi rguixogue' nu ben' di'idza' falso, di'idza' ta binaca lëbi ca di'idza' una Señor quiero Jesucristo lente con cabë' rna xti'idza' Diuzi rnaoro, quie lena' rulu'en
63001010	Recommendation	Chi guida ben' birguixogue' lëbi con cabë' una Cristo, bisi'lenë' z̃an yu'u quiele, biugapalenë' diuz̃i,
47001005	Grace	Como dan' redzagalaoro tazëla cabë' ptzagalao Cristo, lëscana' tazëla ru'elënë' ra'o di'idza' z̃ela'adyi'.
65001011	Sin	Gaca bayëchi' gula quiejë' nun quie naojë' ruejë' cabë' bë Caín. Yela' rza'la'adyi' dumi quiejë', ruejë' cabë' bë Balaam cana'te. Huacarë bayëchi' quiejë' cabë' guca quie tu ben' lao Coré cana'te. Guca quie Coré uchugubë' Diuzi lëbë', como dan' bdyiala'adyi'në' Diuzi.
65001010	Sin	Na'ra yaca ben' na', ben' huezi' yë' uyu'u ladole, ta birioñe'ejë' na' rudyiala'adyi'jë'. Nacajë' ca bia guixi', biyu'ujë' pensari. Dula' napajë' cuinzijë' gata' castigo quiejë' tuzioli.
58011007	Faith	Nun quie dan' uzudyi'ilë Noé Diuzi, bzunë' di'idza' ca di'idza' gudyi Diuzi lëbë', bënë' tu barco z̃e gula cuenda te ilanë' len yaca familia quienë' como dan' gudyi Diuzi lëbë' huaca juicio lao yedyi layu, huaca juicio ca juicio ta binelë'ëjë'. Nun quie dan' uzudyi'ilë Noé Diuzi, udixogue'në' yaca ben' unita' dza tiempote hue Diuzi lëjë' castigo. Cana' blë'ë Diuzi Noé ben' laxta'o yëri nun quie uzudyi'ilënë' Diuzi.
58009006	Description	Pues cana' bëjë' quie lu'u idao' de la' ari'. Yugu dza uyu'u ben' naca pxuzi lu'u cuarto nëro quie idao' de la'ari' ta huenë' dyin ca naca dyin quie pxuzi de quienë' huenë'.
44007051	Sin	Na'ra nernë Esteban rëbinë' leyaquë': ―Yela' zidi quiele birioñe'ele ruele ca ben' binubë' Diuzi. Siempre biralele quie Bichi Be quienë'. Ruele tamala laga con ca bë xuzixta'oro.
54001009	Sin	Bigala'adyo' biudixu Diuzi ley quienë' para yaca ben' bibi tamedian nueja. Pero udixo Diuzi ley quienë' tacuenda gata' castigo quie yaca ben' mala, ben' bire'en gale xti'idzë', ben' rue contra lëbë', ben' de dula' xquia quie, ben' guti xuzi z̃në'ë, ben' guti nutezi benë',
46005009	Recommendation	Lë'ë guichi tula ta bia' dza na'la, unia' le'e quie ben' rdalë nigula binaca z̃gulë'. Unia' le'e bireya'ala' huele lato sunë' ladole dan' ruenë' tamedian.
48001015	Grace	Pero tu binegaloga' bdë' Diuzi në'ëdi' tanun quie dan' nadyë'ënë' në'ëdi'.
45007015	Description	Binezda' bi ruen quia'. Tu ta bireya'ala' hua', lëlena' rua', la'acazi nezda' tamala na'.
61003018	Faith	Lëscan' reya'ala' huebë'le mazara Señor quiero Jesucristo, ben' pte psela ra'o. Lëscan' reya'ala' idyë'ële lëbë' mazara. Cabë' rueronë' ben' z̃e, cana' hueronë' ben' z̃e tuzioli. Amén.
46004010	Description	Rlë'ë yaca benë' nëto' ben' tondo, dan' redzagalaondo' rguixogue'ndo' di'idza' quie Cristo. Na' biz̃i le'e rlë'ële cuinle ben' rioñe'era, ben' naora xneza Cristo. Pero rlë'ële nëto' ben' bibi zaca'. Na' biz̃i le'e rlë'ële cuinle ben' zaca'. Rapala'n yaca benë' le'e, na' biz̃i nëto' birapala'nyaquë' nëto'.
60005009	Faith	Bigalele quienan, galele quie Diuzi. Bigala'adyi'le rdanan duz̃e yedyi layu ruenan ta yedzagalao yaca los demás ben' bichiro, ben' nao xneza Jesús, lëscan' ca le'e.
51003022	Recommendation	Lëscan' rnia' le'e yaca ben' nada'o: Uzule di'idza' quie xa'nle, ben' naguixo dyin lao yedyi layu. Bisi'le xa'nle yë'. Huele dyin dya'a, la'achi zënë' ina'në' le'e, la'achi bizënë' ina'në' le'e. Tuz ca huele dyin quienë' du guicho du la'adyi'le. Cana' reya'ala' huele, dan' nacale ben' rapala'n Diuzi.
66017012	Description	’Quie lao chi luzuba' ta blë'ëlo', lenan rnërën quie chi rey, ben' binesulao inabë'. Huacajë' rey, pero tu chi'zi inabë'jë' len lëbia guixi'.
46002012	Grace	Bira yu'uro pensari ca pensari yu'u yaca ben' nita' lao yedyi layu. Yu'ucazi Bichi Be quie Diuzi lu'u laxta'oro ta tzioñe'ero ca naca tadya'a gula pcuezë' quiero.
59005001	Recommendation	¡Ulezënaga dyë'ëdi cabë' naca quie ben' uña'a! Reya'ala' cuedyiya'yaquë' quie tamala za' quieyaquë' yedzagalaoyaquë'.
66002010	Recommendation	Na'ra biidzebile cabë' baza' gaca quiele yedzagalaole. Biidzebile ba'ala'cazi dyin quie xan' taxi'ibi' baza' gaca quiele udze' ja benë' bala le'e lu'u dyiguiba cuenda gacale prueba chi tali naole xneza' biusanla'adyi'len. Na'ra baba dzazi baza' yedzagalaole. Pero suele dyë'ëdi inaole xneza' ba'ala'cazi guti ja benë' le'e. Na'ra guna' yela' neban quiele tuzioli.
54006011	Recommendation	Pero luë', Timoteo, bireya'ala' huelo' ca rue yaca ben' na', dan' naco' ben' quie Diuzi. Reya'ala' huelo' puro tadya'a tzionla'adyo' Diuzi du guicho du la'adyo'. Reya'ala' galelo' quie Diuzi, na' idyë'ëlo' laguedyo'. Reya'ala' suelo' bitezi gaca quio'. Reya'ala' tzu'ulao' talëlo' laguedyo' gaco' ben' gaxo.
59005005	Sin	Gan' ni lao yedyi layu, puro de lujo re'enyaquë'. Rza'la'adyi'yaquë' tuz ta rnan quie cuerpo quiejë'. Ruejë' baneza cuinziyaquë'. Ruzëni' cuinyaquë' cabë' re'eni bëdyihuaga. Baruen bago dza hue Diuzi leyaquë' castigo gatiyaquë' ca rati bëdyihuaga.
66004004	Description	Lëscan' blë'ëda' ru'alao ga re' ben' na', zura igalobetapa ga cue'ra benë'. Blë'ëda' na' ure' galobetapa ben' gula, ben' rnabë'ja. Lëben' na' nacojë' la'ari' bezëri, yu'u coron de oro guichojë'.
66018007	Description	Lëbizi ca bënë', bënë' cuinnë' ben' z̃e, lëbizi ca guquë' ben' uña'a nun quie bënë' tabayatza, cana' huele nigula na' castigo ta yedzagalaotzeguenë'. Cani rna nigula na' lu'u guicho laxta'onë': “Ni ri'a. Naca' ben' rnabë'. Binaca' nigula guti xquiuhue. Bisaca'yudyicaza'.” Cana' rnanë'.
60003007	Recommendation	Na'ra le'e yaca be'mbyu bazu ben' quie, re'enda' inia' le'e tu di'idza'. Reya'ala' tzu'ule dya'a conlë nigula quiele. Reya'ala' gapala'nleyaquë' huez̃ela'adyi'leyaquë', porque binapajë' fuerza cabë' le'e. Cana' reya'ala' huele, porque bega'nlë Diuzi lëjë' di'idza' gata' yela' neban' quiejë' tuzioli tuzi ca bega'nlënë' le'e di'idza'. Ulehue cabë' nia', porque chi bihuele cabë' nia' ni, bibi zaca' rulidzale Diuzi.
54002012	Recommendation	Bihua' lato usëdi yaca nigula benë' ga redupa yaca ben' nao xneza Jesús. Lëscan' bihua' lato inabë' nigula yaca be'mbyu. Reya'ala' inita' yaca nigula chizi,
46001009	Faith	Huazucazi Diuzi di'idza' quienë' cabë' unanë' huenë'. Lëbë' ulioguë' le'e ta sëlële tuz̃e len z̃i'inë' Jesucristo, ben' naca Señor quiero.
48005013	Recommendation	Pero le'e, bicha', ulio Diuzi le'e cuenda gacale libre inaole xneza Cristo. Quie lena' bireya'ala' huele ta rnazin quiele. Mejorla gacalële laguedyile edyë'ële laguedyile.
59002012	Recommendation	Reya'ala' huele pensari dyë'ëdi tale du guicho du la'adyi'le como ben' hue cuenda lao Cristo chi bë quiele cabë' unanë' huele ta gacale ben' libre.
46012005	Faith	Tazë modo de ta huero inaoro xneza Diuzi, pero cala zë diuzi zu, tuzi Diuzi zu guibá inaoro xnezë'.
45009005	Description	Nacajë' z̃i'isuba yaca xuzixta'ohua', ben' unita' dza na'. Caora bida Cristo, ben' use'ela' Diuzi, guquë' be'mbyu naquë' z̃i'isuba yaca ben' Israel. Lëbë' naquë' Diuzi, ben' rnabë' lao yugulute. Naquë' ben' la'iya tuzioli. Amén.
47001006	Description	Cana' raca quiendo' tacuenda hue'lëndo' le'e di'idza' z̃ela'adyi' yele xti'idza' Diuzi gata' yela' naban quiele tuzioli. Lëscan' cati ru'elë Diuzi nëto' di'idza' z̃ela'adyi', lena' raca quiendo' cuenda gacalëndo' le'e ta suele cati yedzagalaole con cabë' redzagalaondo'.
47001021	Faith	Naca Diuzi ben' gun fuerza quiero ta inaoro xneza Cristo biidzebiro biusanron. Naca Diuzi ben' bdë' ra'o gacaro ben' quienë'.
44010015	Recommendation	Na' be Pedro una ben' na' tatula rëbinë' lëbë': ―Tu ta aona Diuzi gaolo', binao' biru'en lato gaolo'n.
66018009	Sin	Huabedyi ja rey, ben' nita' lao yedyi layu, ben' bëlë lëbë' tabayatza. Huabedyiya'jë' cati ilë'ëjë' rasa dzen ga reinë'.
43014023	Faith	Biz̃i una Jesús rëbinë' lëbë': ―Nu yaca ben' nedyë'ë në'ëdi', rue quieyaquë' xti'idza', nadyë'ë Xuza' leyaquë'. Në'ëdilia' Xuza' huazulëcazindo' leyaquë' tuz̃e.
62004010	Grace	Tanto nadyë'ë Diuzi ra'o, ba'ala'cazi binegue'enro Diuzi caora na', use'elë' z̃i'inë' lao yedyi layu gutinë' lë'ë yaga cruzo, udiz̃uguë' dula' xquia quiero cuenda yezi'z̃e Diuzi quiero.
62001007	Faith	Pero chi naca laxta'oro yëri gula como naca laxta'o Diuzi, lena rulu'en nacalëro Diuzi tuz̃e. Lëscan', nun quie guti z̃i'inë' Jesucristo lë'ë yaga cruzo ulato ren quienë', zuë' dispuesto si'z̃enë' quie bitezi xquia naparo.
48004007	Grace	Cana' naca quiero. Banacaro z̃i'i Diuzi, bira nacaro ca ben' nada'o, ben' binaca familia. Na' como nacan tali nacaro z̃i'i Diuzi, cana' gun Diuzi ra'o yela' neban quiero tuzioli tzazuro guibá.
58001008	Faith	Pero quie z̃i'inë' una Diuzi cani: Luë', Diuzi, inabë'lo' tuzioli. Puro ta yu'u ni'a xnezi ruelo' inabë'lo'.
43010033	Sin	Na'ra unayaquë' rëbiyaquë' Jesús: ―Cala re'enndo' quindo' luë' yo dan' babao' tadya'a, pero dan' rnaya'lo' Diuzi ca rnao'. Benë'cazi naco', na' ruelo' cuinlo' ca Diuzi.
66014011	Description	Huayasa dzen ga tzeijë' tuzioli. Yugu dza, yugu yela, bide huezila'adyi' quie ben' uyonla'adyi' lëbia guixi' bayatza gula len ben' uyonla'adyi' tu ta naca ca forma quieba', ben' bë' lato uzu marca quieba' cabë' laoba'.
47004001	Faith	Quie lena' biyeyatendo' como dan' bë Diuzi tu cule quiendo' bdë'në' nëto' ta huendo' tu dyin quienë'.
58013006	Faith	Quie lena' huazaque' inaro nuz̃ela'adyi'ro nacan tali: Naca Diuzi ben' racalë ra'o, biidzebiro chi bi re'en ja benë' huejë'ra'o. Cana' rnën lë'ë guichi la'iya quie Diuzi.
45014003	Recommendation	Na' yaca ben' rao biti'tezi ta de, bireya'ala' ilë'ëyaquë' mala ben' rao puro yëza cuan. Bireya'ala' inëbiz̃oyaquë' laguedyijë' como dan' rupa cue'jë' nacajë' ben' nao xneza Jesús.
45015005	Grace	Rulidza' Diuzi gacalënë' le'e tzu'ulële laguedyile dyë'ëdi ca reya'ala'huele le'e, ben' nao xneza Cristo. Naca Diuzi ben' racalë ra'o cuezaro dyë'ëdi. Naca Diuzi ben' ru'elë ra'o di'idza' z̃ela'adyi'.
58007027	Description	Binaca quie Cristo cabë' naca quie yaca los demás pxuzi rnabë'ra. Yugu dza rnaban gutijë' yaca bia guixi' udyiajë'ba' lao ru'aba nacaba' gun quie Diuzi. Tanëro rnaban gutijë' tuba' udyiajë'ba' lao ru'aba ta yez̃i dula' xquia quiejë' cuinjë'. Na'tera gutijë' ituba' udyiajë'ba' lao ru'aba ta yez̃i dula' xquia quie ja ben' Israel. Pero netza' cabë' bë Cristo. Tu lasazi gutinë' guquë' cuinnë' gun quie Diuzi ta yez̃i dula' xquia quie yaca benëchi'.
62003017	Sin	Chi nacaro ben' uña'a, pero biyëchi'la'adyi'ro ben' bichiro, ben' bide quie, na'tera bisaque' inaro nadyë'ërojë' cabë' nadyë'ë Diuzi lëjë'.
47005008	Faith	Quie lena' nuxela'adyi'ro nacalan dya'a quiero gatiro cuenda yeyoro ta sulëro Cristo ga zuë'.
60002011	Recommendation	Bicha', nedyë'ëda' le'e, rnabayëcha' laole como ben' naca ladyina'a Diuzi, como ben' zu lao yedyi layu tu chi'zi, biinaole neza mala huele ta rnazin quiele, porque dan' chi huele cana', ruen z̃udyi yega'nle mala lao Diuzi.
60002017	Recommendation	Reya'ala' gapala'nle yugulu benë'. Reya'ala' idyë'ële ben' bichiro, ben' nao xneza Jesús. Reya'ala' tzionla'adyi'le Diuzi. Reya'ala' gapala'nle yaca ben' rnabë'.
44007025	Description	Pero guque Moisés de que nezi ben' Israel re'en Diuzi gacalë Moisés leyaquë' yeza'yaquë' nación Egipto. Pero biuneziyaquë' cana'.
50003002	Violence	Bigalele quie yaca ben' rue ca rue yaca beco', yaca ben' rue tamala, yaca ben' rchugu cuerpo.
56001016	Sin	Nayaquë' raleyaquë' quie Diuzi, pero bë' nazijë' como dan' birueyaquë' tadya'a cabë' tadya'a re'en Diuzi hueyaquë'. Pues ratza Diuzi quieyaquë', dan' bire'enyaquë' hue quieyaquë' xti'idzë'. Nica nezijë' bi huejë' chan' re'enjë' huejë' tadya'a.
45010002	Faith	Nia' le'e tali na' re'enjë' tzionla'adyi'jë' Diuzi, pero binezijë' bi huejë'.
47001004	Grace	Con bitezi tazëdi raca quiero, hue'lë Diuzi ra'o di'idza' z̃ela'adyi' tacuenda gacaro hue' lërëro ben' tula di' idza' z̃ela'adyi' bë' raca tazëdi quiejë'.
55002015	Recommendation	Bë quio' xti'idza' Diuzi du guicho du la'adyo' cuenda ilë'ë Diuzi cabë' ruelo' tanun quienë' naco' ben' rue dyin dya'a, ben' rguixogue' di'idza' li quienë' ta yu'u ni'a xnezi. Chi huelo' cana', na' huaro dyin quio' dya'a, bigata' yela' stu' quio' lao Diuzi.
53002004	Description	Lëben' na' naquë' enemigo quie Diuzi. Huenë' contra yaca ta rionela'adyi' yaca benë', huenë' contra ta najë' naca diuzi quiejë'. Huanë' rnabë'ranë' ca Diuzi zu guibá. Huayu'unë' tzaque'në' lu'u yu'u idao' rnabë'ra quie Diuzi ta si'në' benë' yë' gaqueyaquë' Diuzi naquë'.
49006004	Recommendation	Lëscan' rnia' le'e, ben' naca xuzi xcuidi', bihuele costumbre utza'le z̃i'ile. Mejorla usegulale z̃i'ile dyë'ëdi, tilaleyacabi' caora hueyacabi' tamala cuenda gacayacabi' ben' de pensari. Reya'ala' uzioñe'eleyacabi' cuenda inaoyacabi' xneza Cristo.
45008037	Grace	Na'rnia' le'e, con bitezi tazëdi za' gaca quiero, huero gan como dan' zu Cristo napë' ra'o cuidado nadyë'ënë' ra'o.
44026014	Violence	Quie lena' bdindo' yu yugutendo'. Hora na' beda' unë tu ben' rëbinë' në'ëdi': “Saulo, ¿bixquien' ruelo' contra në'ëdi'? Pues cuinzo' ruelo' contra ca quie tu bëdyihuaga rulibiba' nu lë'ë yaga duchi' nu'a xa'mba' ta rulaohuë'ba', cana' cuinziba' racaba' zi'.”
66002009	Sin	Banezda' yugulu cabë' ruele. Banezda' cabë' redzagalaole. Banezda' nacale ben' yëchi', pero huadyin dza gacale ben' uña'a como dan' huaguiz̃u Diuzi le'e quie dyin quienë' ruele. Banezda' cabë' rudie ja benë' le'e, ben' na nacajë' ben' Israel, pero nacajë' ben' nao rue cabë' mandado rue Satanás.
46013006	Faith	Chi nedyë'ëro yaca benë', biyedaohuero chi bi tu xquia bëyaquë'. Chi bëyaquë' tahuen, caora na' yedaohuero.
59001021	Recommendation	Quie lena' bira inaole huele ca tamala gula rue yaca benë'. Reya'ala' inaole huele ca naca di'idza' la'iya quie Diuzi ta bayu'u guicho laxta'ole, bihuele cuinle ben' z̃e. Pues fuerza valor nu'a di'idza' la'iya quie Diuzi ta gacalën ra'o yedyinro guibá.
46003006	Grace	Në'ëdi' guza' bini. Na' Apolos bdze'bi'n nisa, pero Diuzi gucalënë'n ta uyez̃in.
66014008	Sin	Na'ra una itu ángel unë' cani: ―Aoca quie Babilonia, aoca quie Babilonia, porque naca ciudad Babilonia ca quie tu nigula ru'e ben' nita' lao yedyi layu vino ta yo'ojë' iz̃udyijë' huelëjë' lëbë' tabayatza gula.
43015014	Recommendation	Le'e nacacazile amigo quia' chi hue quiele di'idza' con can' baonia' le'e.
62005021	Recommendation	Z̃i'ina', gapale cuidado ta birionla'adyi'le ta binaca Diuzi. Amén.
55003006	Sin	Entre leyaquë' nita' ben' tzu'u lu'u yu'u quie benë' ga zu nigula rue median, ga zu nigula yu'u pensari mala. Raxe yaca nigula na' cabë' di'idza' falso na yaca ben' na'.
49004015	Faith	Mejorla hue quiero xti'idza' Diuzi edyë'ëro benë'. Cana' reya'ala' huero inaoro xneza Cristo, huelëronë' tuz̃e, naquë' xa'nro ra'o, ben' nao xnezë'.
49004003	Faith	Huele lato gacalë Bichi Be quie Diuzi le'e ta huele tuz̃e conlë laguedyile, cana' cue' chizi guicho laxta'ole.
44009005	Description	Na'ra unaba Saulo: ―¿Nuz̃i luë', Señor? Hora na' unë Jesús tatula, rëbinë' lëbë': ―Në'ëdi' laohua' Jesús. Naca' ben' ruelo' contra. Pero cala në'ëdi' ru' contra, nechan' contra cuinzo' ruelo' ca quie tu bëdyi huaga rulibiba' nu lë'ë yaga duchi' nu'a xa'mba' ta rulaohuë'ba'.
60003015	Recommendation	Reya'ala' gapala'nle Cristo du guicho du la'adyi'le como ben' naca xa'nro. Reya'ala' isëdile huele pensari ta iquëbile dyë'ëdi chi nu ben' inaba le'e bixquien' naole xneza Jesús.
44007033	Recommendation	Na'ra unëra Diuzi rëbinë' Moisés: “Ulëcho huarache quio' porque naca la'iya ga zëlo'.
62002024	Faith	Quie lena' bigala'adyi'le cabë' di'idza' uyu'u lu'u guicho laxta'ole hora uzulaole rnaole xneza Jesús. Porque chi yega'n di'idza' bele cana'te lu'u guicho laxta'ole, na' biyeyudyi nacalële Xuziro Diuzi lënë' z̃i'inë' tuzi.
43008051	Faith	Tali ca rnia' le'e, chi nu yaca ben' hue quie di'idza' rnia', bigaticazinë'.
66020011	Description	Na'ra blë'ëda' xlato Diuzi ta naca bezëri. Blë'ëda' nu ben' re' laona. Nun quie re' ben' na' xlatoguë', aode quie ladza, aode quie dyilayu duz̃eten. Ni ilë'ëti'n bira bega'n.
46006013	Recommendation	Lëscan' tali ca rna benë': “Udixu Diuzi yela' huao ta gaoro. Lëscan' bzalo Diuzi budungo quiero ta tzu'un ta raoro.” Pero huadyin dza hue Diuzi bira inaban gaoro. Cana' hue Diuzi yeyudyi quie yela' huao len quie budungo quiero. Cala bë Diuzi cuerpo quiero ta huero bizinaquezi talëro nigula. Nacacazi quie Cristo cuerpo quiero. Naca Cristo xa'n cuerpo quiero.
45006011	Faith	Na'ra quie le'e, bira gacale pensari huele tamala, reya'ala' gacale pensari gapale Diuzi bala'ana como dan' nacalële Cristo Jesús, ben' naca Señor quiero, tuz̃e.
47002014	Faith	Reya'ala' yëbiro Diuzi diuxcalelo' nun quie conlë lëbë' nuelëro Cristo Jesús tuz̃e huero gan lao xan' taxi'ibi'. Cana' use'ela' Diuzi ra'o ta quixogue'ro benë' di'idza' quie Cristo ta huebë'jë' lëbë'. Lena' nacan ca quie tu ta rla' z̃ixi z̃eo duz̃e yedyi layu.
62001005	Grace	Niga rnëndo' le'e cabë' di'idza' una Jesucristo nëto'. Naca Diuzi ben' laxta'o yëri gula. Ni tu pensari mala biyu'u laxta'o Diuzi. Yeni' gula naca ga zu Diuzi. Ni lë'ëti' binaca chula ga zuë'.
43006037	Grace	Nu yaca ben' gun Xuza' Diuzi guida nao në'ëdi', biyesebi'ayaquë'.
58013001	Recommendation	Biusanle idyë'ële ben' bichile, ben' nao xneza Jesús.
58007025	Grace	Quie lena' huazaque' uselanë' ra'o yeyoro guibá tuzioli. Nacaro ben' nuelë Diuzi tuz̃e nun quie rue quiero quie Cristo. Lena' nacan tali, como dan' tuzioli neban Cristo tu ulidzë' Diuzi tanun quiero.
43019015	Violence	Biz̃i na' uredyiya'yaquë' unëyaquë' zidzo: ―¡Gatigaranë', gatigaranë'! ¡Uleda' ben' na' lë'ë yaga cruzo! Na'ra una Pilato rëbinë' leyaquë': ―¿Bixquien' re'enle uda'ndo' rey quiele lë'ë yaga cruzo? Pero biz̃i yaca xan' pxuzi, unayaquë' rëbiyaquë' Pilato: ―Tuzi César naquë' rey quiero. Nunura ben' tula zu naca rey quiero.
45011005	Grace	Cabë' guca dza na'te, cana' racan na'a. Nenita' tu chopa ben' Israel, ben' du guichi du dula'adyi' rue quie xti'idza' Diuzi. Gusto quie Diuzi baolionë' leyaquë' gacajë'ben' quienë'.
66017002	Sin	Na'ra ja rey na', ben' nita' lao yedyi layu, bëlëjë' lënigula na' tabayatza gula, ta bireya'ala' huelëjë' lëbë'. Lëscan' ja ben' nita' lao yedyi layu, ahue'ejë' vino quienë' uz̃udyijë' bërëjë' tabayatza gula ta bireya'ala' huelëjë' lëbë'.
45012010	Recommendation	Bireya'ala' idyë'ëro laguedyiro de ladzazi, pero du guicho du la' adyi'ro reya'ala' idyë'ëro ben' bichiro, ben' nacalëro Cristo tuz̃e. Puro tadya'a reya'ala' huero, bihuero tamala. Reya'ala' gaparo laguedyiro bala'ana yuguluro.
45008014	Faith	Naca z̃i'i Diuzi yugulu ben' nao ruzu di'idza' con cabë' rna Bichi Be quienë'.
66012003	Description	Na'ra guca itu seña guibá. Bla' tu bia guixi' snia gula nacaba' ca bëla, nacaba' culuri z̃na. Naca gadyi guichoba'. Dyia chi luzuba'. Lëscan' zu tu huio coron lao gadyi guichoba'.
45008017	Faith	Dan' nacaro z̃i'i Diuzi, cana' gunnë' ra'o ca ta unë' gunnë' ra'o dza na'te. Conlë Cristo gata' yela' neban quiero tzesulëronë' tuzioli. Na' chi raca zëdi quiero dza rdaro lao yedyi layu tanun quie naoro xneza Cristo, lëscan' huadyin dza yedyinro guibá tzahuero tuz̃e len Cristo.
54005017	Recommendation	Yaca ben' napa dyin quie Diuzi, chi rueyaquë' quie dyin napajë' du guicho du la'adyi'jë', reya'ala' hue yaca ben' nao xneza Jesús leyaquë' bala'ana. Lëscan' nacan belao hueyaquë' ben' rguixogue' xti'idza' Diuzi bala'ana.
46008007	Sin	Pero cala nezi yugulu ben' nao xneza Jesús de que bibi zaca' ídolo. Dza na'la uyonla'adyi'yaquë' nu ídolo. Na' caora raoyaquë' na'a, reza'la'adyi'yaquë' quie yela' huao bdyia yaca benë' lao ídolo. Na'ra como binetzioñe'eyaquë' dyë'ëdi quie xti'idza' Diuzi, raqueyaquë' rueyaquë' tamedian chi raoyaquë' yela' huao ta bdyia benë' lao ídolo.
43015002	Grace	Huachuguë' yaca taca' luba ta bidyia taz̃ixi tzechu'unnë'n. Na' luba dyia bedzuli', uluba ucha'anë'n tacuenda cuiaran taz̃ixi.
60005003	Recommendation	Biinabë'le zi'laza ben' naca cuenda quiele como si fuera nacale xa'nyaquë', pero tzu'ule neza dya'a usëdilejë' inaojë' neza ca neza rnaole le'e.
52004013	Recommendation	Bicha', re'enndo' inezile cabë' gaca quie yaca bichiro, ben' nao xneza Jesús, yaca ben' baguti. Reya'ala' inezile tacuenda bigaquele bayëchi' quieyaquë' ca bayëchi' naca quie yaca ben' birbeza yeguida Jesús.
58011029	Description	Nun quie dan' uzudyi'ilë ben' Israel Diuzi dza na', udejë' ga de nisadao' laona Nisadao' Z̃na dza na'te. Uyalo tu neza ga udejë' lu'u nisa beyacan layu bidyi. Na'ra cati gu'un ja benë' Egipto terëjë' cabë' ude ben' Israel, bedaco' nisa lëjë' gutijë'.
44007020	Description	Na'ra bdyin hora golo Moisés, pero badanla zubi'. Pero como rnabë' rey gati bdao' quie ja ben' Israel, quie lena' pcachi' z̃na'bi' lëbi' lu'u yu'u. Pero cati aode tzona biu', bira uz̃aque'në' ucachi'në'bi' lu'u yu'u.
58005002	Grace	Na'ra como benë'zi naca pxuzi rnabë'ra, derë dula' xquia quienë'. Quie lena' nezinë' yeyëchi'la'adyi'në' ben' binenezi, ben' birue quie xti'idza' Diuzi.
45013012	Recommendation	Ilë'ëti'zi rdziogue iyudyi dza rdaro lao yedyi layu idyin dza yezi' Diuzi ra'o. Quie lena' bireya'ala' huero tamala ca ben' rda lao lato lao chula. Reya'ala' biidzebiro suro listo sëraro ca zë soldado, ben' napa fuerza, ben' rda te dza.
49006009	Recommendation	Lëscan' rnia' le'e, ben' naca xan' ben' nada'o, huele tahuen conlë yaca ben' nada'o quiele. Bitila inëlële leyaquë'. Bigala'adyi'le tuzi Diuzi zu guibá inabë'në' le'e cabë' inabë'le leyaquë'. Tucazi nacan ca rnabë' Diuzi ra'o.
45012015	Recommendation	Reya'ala' yedaohuelëro laguedyiro cati raca tadya'a quieyaquë'. Reya'ala' yeyëchi'la'adyi'lëro laguedyiro cati raca tazëdi quieyaquë'.
45002005	Sin	Pero ben' yaladyi' nacale, bire'enle yetza'le pensari quiele. Quie lena' huata' castigo huala quiele dza hue Diuzi juicio. Huachugulinë' ta tzu'u ni'a xnezi quiele.
44014019	Violence	Na'ra cati bdyin yaca ben' Israel, ben' uza'ja ciudad Antioquía len ben' uza'rëja ciudad Iconio, bë'lëyaquë' ben' ciudad di'idza' ta huejë' contra Pablo len Bernabé. Quie lena' uzulao ja ben' ciudad na' rguijë' Pablo yo ta gutiyaquë' lëbë'. Caora guqueyaquë' baguti Pablo, hora na' udubayaquë' lëbë' yatixojë' ru'a ciudadtela.
43013021	Description	Ude beyudyi una Jesús can', guca yëchi'në', lega ptëbin lu'u laxta'onë'. Na' claro gula unë' rëbinë' yaca ben' quienë': ―Tali rnia' le'e, zu tu ben' zu ladole ni, ben' usedyin në'ëdi' lao na'a yaca ben' guti në'ëdi'.
48003022	Faith	Pero yuguluro rue dula' xquia quiero ra'o mandado. Dyë'ëdi rguixogue'n cana' lë'ë guichi la'iya quie Diuzi. Quie lena' nu ben' sudyi'ilë Cristo, con lëzin gata' cabë' di'idza' una Diuzi huenë' quiero.
66011007	Violence	Pero bë' iyudyi huejë' ca mandado re'en Diuzi huejë', na'ra tilalë tu bia guixi' mala gula lëjë', bia bro lu'u pozo zitu' gula. Na'ra hueba' lëjë' gan, gutiba' lëjë',
58003014	Faith	Porque chi inaoro xneza Cristo biidzebiro biusanla'adyi'ro sudyi'ilëronë' dyë'ëdi, na'ra nacaro ben' quienë'. Cabë' bëro tanëro cati uzulaoro unaoro xnezë', cana' re'ennë' huero hasta dza cati gatiro.
45008010	Faith	Chi nacalëro Cristo tuz̃e, la'acazi gati cuerpo quiero tanun quie dula' xquia quiero, pero ca naca quie bichi be quiero, bigatin nabannan como dan' nacalëro Cristo tuz̃e rlë'ë Diuzi ra'o ben' bira de dula' xquia quie.
44007052	Sin	¿Nu ben' profeta biudilalë xuzixta'oro? Leyaquë' bëtiyaquë' ben' udixogue' de que guida Cristo. Biz̃i cati bidë' detë'ë lao yedyi layu, le'e udaole lëbë' xquia, unële di'idza' contra lëbë', bëtilenë'.
48005021	Sin	Nacajë' ben' z̃ë', rutijë' benë', rdajë' hue'e, raojë' con ta rlë'ëyaquë', tazëla tamala naoyaquë' rueyaquë'. Tatula inia' le'e cabë' gudya' le'e dza na'te: Biyezi' Diuzi nu ben' rue cana'.
43012036	Faith	Reya'ala' galele quia' naca' ca quie tu gui' rseni'n ga naca chula na'a nezua' ni len le'e tacuenda gacale ben' quia', ben' rda lao lato lao xni'. Ude beyudyi una Jesús can', zioguë' pcachi'laonë', bira blë'ëjë' gala zionë'.
58003002	Faith	Bdë' Diuzi Jesús use'elë' lëbë' gaquë' pxuzi rnabë'ra quiero. Bzucazi Jesús di'idza' ca di'idza' gudyi Diuzi lëbë' huenë'. Lëscan' Moisés, bzurëcazinë' di'idza' ca di'idza' gudyi Diuzi lëbë' ta gucalënë' ben' quie Diuzi unita' dza na', ta inaro, yaca ben' Israel, ben' naca familia quie Diuzi.
56003006	Grace	Lëzi lao na'a Señor quiero Jesucristo yu'u Bichi Be quie Diuzi lu'u guicho laxta'oro.
44004036	Description	Na' ladoyaquë' uzu tu ben' naca familia quie xuzixta'oro Leví laonë' José. Lao isla Chipre gologuë'. Uxuba ja apóstol laonë' Bernabé, ta inaro xti'idza'ro: Ben' huen, ben' z̃ela'adyi'.
48006009	Recommendation	Cana' biyuhuëdiro huero tahuen, porque chi biyuhuëdiro huero tahuen, huela'iya Diuzi ra'o caora idyin hora.
48002019	Faith	Lao ley quie Moisés nuen quia' ca quie ben' huati, bira ruen në'ëdi' mandado. Pero lao Diuzi sí, binatia' nabana' ruenë' në'ëdi' mandado.
66011001	Recommendation	Na'ra benjë' në'ëdi' tu huenixi' ta naca ca yaga ta rzëjë' rurixijë'. Na'ra beda' tu rchi' benë' unanë' në'ëdi' caniga: ―Uyo yerixi bala z̃icho naca idao' quia' len ru'aba quien. Lëscan' ulabo' bala naca ben' rionla'adyi' në'ëdi' na'.
66014004	Description	Ni tu lasa bigusilëjë' nigula binaca z̃gulajë'. Bibi xquia napajë'. Na'ra rnaojë' ben' naca ca quie beco' z̃i'ila' con gatezi zionë'. Psela Diuzi lëjë' de entre ja ben' nita' lao yedyi layu cuenda gacajë' ben' nëro, ben' naca gun quie Diuzi lënë' ben' naca ca quie beco' z̃i'ila'.
66009007	Description	Na'ra lëja bëchi'zu na', nacajaba' forma ca caballo, bia listo ta rio lao dila. Zun guichojaba' tu ta naca ca coron de oro. Pero zu laojaba' ca zu lao benë'.
60002016	Recommendation	Ca ben' libre reya'ala' huele, pero bihuele pensari ru'en lato huele tamala dan' nacale ben' libre. Nacalan dya'a huele tahuen ca reya'ala' hue yaca ben' quie Diuzi.
54004010	Faith	Quie lena' ruero dyin quie Diuzi yugu dza. Quie lena' redzagalaoro rutasi runio yaca benë' ra'o. Pero sudyi'ilëro Diuzi, ben' naban tuzioli. Naca Diuzi ben' ute usela yaca ben' nita' lao yedyi layu ta gata' yela' neban quieyaquë' tuzioli. Bapte psela Diuzi ra'o, ben' nao xneza Jesús, baguta' yela' neban quiero tuzioli.
58010029	Sin	Pues ¿bica inale quie ben' reru'un tzala'la z̃i'i Diuzi? ¿Bica inale quie ben' rutitu lëbë' inajë': ‘‘Bibi zaca' dan' gutinë' lë'ë yaga cruzo ulato ren quienë'’’? Nedyë'ë Bichi Be quie Diuzi yugulu benë', na'ra ¿bica inale quie ben' rutasi runio Bichi Be quienë'? ¿Quele mazara castigo huala gula reya'ala' gaca quiejë'? Pues bira raxejë' tu ta beyue lëjë' yëri lao Diuzi dza na'. Pues nun quie guti Cristo lë'ë yaga cruzo ulato ren quienë', lena' nezcaziro nacan tali hue Diuzi quiero cabë' tadya'a unë' huenë' quiero. Pues bira raxejë' tu ta beyuen lëjë' yëri lao Diuzi dza na'.
43020021	Grace	Na'ra una Jesús tatula rëbinë' leyaquë': ―Cue' chizi lu'u laxta'ole. Cabë' baose'ela' Xuza' në'ëdi' babzua' di'idza' quienë', lëcana' në'ëdi' ise'ela' le'e ta uzule di'idza' quia'.
65001016	Sin	Na'ra yaca ben' rdyiala'adyi' Diuzi, puro huao xquia laguedyi ruejë'. Puro ta rnazin quiejë' ruejë'. Ruejë' cuinjë' z̃e. Cuenda huejë' gan ta de quie benë', lena' ru'elëjë' benë' di'idza' dya'a, pero bë' rnazijë'.
66006015	Description	Caora na' pcachi'lao ja ben' naca ja rey nita' lao yedyi layu. Pcachi'laorë ja ben' naca ben' belao quiejë', len ja ben' uña'a, len ja ben' naca comandante, len ja ben' de yela' rnabë' quie. La'acazi ben' nada'o, la'acazi ben' libre, pcachi'laojë' z̃an beló, pcachi'laojë' z̃an yo yela.
66021008	Sin	Pero cabë' gaca quie ben' rdzebi inao xneza', ben' bibë quie xti'idza', len ben' bë tabayatza, len ben' bëti benë', len ben' udalë ja nigula binaca z̃gule, len ben' bë yela' brujo, len ben' uyonla'adyi' ja ídolo, len yugulu ja ben' huezi' yë', lëjë' naca quiejë' tziojë' lu'u gui' naca ca lagun ga yu'u tu ta lao azufre ta lega ra'ala' gui'. Cana' gata' castigo quiejë' tuzioli.
44022016	Recommendation	Na'ra, bitzëlo'. Uzuli, bë' lato hue' benë' laolo'. Ulidzo' Jesús na' uzëtolo' laohuë' tacuenda yeyula dula' xquia quio'.” Cana' una Ananías cati bidë' denë'ë në'ëdi'.
66009008	Description	Naca guitza' guichojaba' ca guitza' guicho nigula. Lëscan' dyia leijaba' ca dyia lei león.
55002024	Recommendation	Nacaro ben' rue cabë' re'en Diuzi. Quie lena' bireya'ala' tzu'ulëro benë' huenë. Reya'ala' gapala'nro yugulu benë'. Reya'ala' suro puesto usëdiro laguedyiro. Reya'ala' huez̃ela'adyi'ro lëro laguedyiro.
51002005	Faith	Ba'ala'cazi bizëlia' le'e, pero rdëbida' quiele chi bi raca quiele. Redaohueda' rue quiele ta yu'u ni'a xnezi, birdzebile inaole xneza Cristo.
60003012	Sin	Cana' re'ennan, porque rapa Xuziro Diuzi ben' nayëri laxta'ohue, renë' caora rulidzajë' lëbë', pero huaguiz̃u Diuzi castigo quie ben' mala.
53002013	Faith	Rulidzando' Diuzi diuxcalelo' por le'e, bicha', ben' nedyë'ëndo'. Rulidzando' Diuzi diuxcalelo', dan' zagata'ra yedyi layu, ulio Diuzi le'e ta gacale ben' nëro, ben' gata' yela' neban quie tuzioli lao na'a Bichi Be quienë' lënë' xti'idza'në' ta barue quiele.
66022011	Recommendation	Psan quie ben' mala. Huegarajë' seguir huejë' cabë' tamala quiejë' ruejë'. Psan quie ben' rue tabayatza. Huegarajë' seguir huejë' cabë' tabayatza quiejë' ruejë'. Pero ben' rue tahuen, huegarajë' seguir huejë' tahuen. Lëscan' ben' naca la'iya, ben' quie Diuzi, huegarajë' seguir gaca la'iyarajë'. Na'ra tatula una ángel tanun quie Cristo, unë' cani:
44002038	Faith	Na'ra una Pedro rëbinë' leyaquë': ―Uletza' pensari quiele, ulehue lato hue'ndo' laole quie quiele rzëtondo' lao Jesucristo tacuenda yezi'z̃e Diuzi dula' xquia quiele. Cana' udze'në' Bichi Be quienë' lu'u guicho laxta'ole con cabë' una Diuzi huenë' quiele dza na'te.
52005015	Recommendation	Gapale cuidado biyeyuele laohue chi rusaca yaca benë' le'e bizinaquezi. Pero inaocazile huele tadya'a lële yugulu benë', la'acazi entre le'ezi, la'acazi entre yaca los demás ben' nita' lao yedyi layu.
45001027	Sin	Lëscan' ca raca quie yaca nigula quiejë', cana' racarë quie yaca be'mbyu. Bira re'enjë' gasilëjë' nigula quiejë'. Barza'la'adyi'jë' gasilëjë' laguedyi byujë' ta huelëjë' laguedyi byujë' ta naca stu' sla'na. Tanun quie ruejë' cana', racajë' castigo rbiagui'neza cuerpo quiejë'.
50002018	Recommendation	Cana' reya'ala' yedaohuele huelële në'ëdi' tuz̃e yedaohuero.
44003019	Recommendation	Por lena' reya'ala' utza'le pensari quiele, inaole xneza Diuzi tacuenda yezi'z̃enë' dula' xquia quiele, na' cuëchinë' chizi lu'u guicho laxta'ole,
66021025	Description	Na'ra bireyeyo ja puerta quie ciudad na' te dza. Bira rala lao ciudad na'.
43006054	Faith	Nu yaca ben' gao bë'ëla' quia' yo'o ren quia', de yela' neban quieyaquë' tuzioli. Në'ëdi' huesebana'yaquë' dza gaca juicio.
43019011	Sin	Biz̃i una Jesús rëbinë' lëbë': ―Bibi yela' rnabë' quio' luë' de ta ichugubao' quia' chan' Diuzi chi bibënnë'n luë'. Tana' lena' nacara xquia quie ben' psedyin në'ëdi' laolo', cala ca luë'.
59002017	Faith	Cani nacan: Chi biuzuro di'idza' ca mandado bë Cristo ra'o, lena' rulu'en quiero binaoro xneza Cristo, lena' rulu'en quiero di'idza' dachi rnëro inaro naoro xneza Cristo.
45008003	Sin	Porque bë Diuzi gan bënë' ta biuz̃aque' hue guichi ley pca'nnë' lao na'a Moisés. Tanun quie pensari mala yu'u lu'u guicho laxta'oro, biuz̃aque' yeguba guichi ley na' dula' xquia quiero. Quie lena', use'ela' Diuzi z̃i'inë' ta yegubë' dula' xquia quiero. Guquë' be'mbyu ca ra'o, ben' de dula' xquia quie, pero lëbë' bibi dula' xquia quië' de. Cana' bë Diuzi use'ela'në' z̃i'inë' gutinë' lao lazaro guquë' ca gun hue'ro Diuzi ta yez̃i dula' xquia quiero. Na' biz̃i lao na'a z̃i'inë' guquë' be'mbyu bidë' lao yedyi layu, bënë' gan begubë' dula' xquia quiero ta bira inabë'n ra'o.
60003014	Recommendation	Chi rue yaca benë' tamala quiele, la'acazi ruele tahuen quiejë', huela'iyatzegue Diuzi le'e. Biidzebile bigalele quie yaca ben' rue tamala quiele.
51003021	Recommendation	Lëscan' rnia' le'e xuzi xcuidi': Biquilole idza' xcuidi' quiele, dan' chi huele cana' huadëbibi' biuzubi' di'idza' quiele du guicho du la'adyi'bi'.
66018002	Sin	Caora na' unë ángel na' zidzo unanë' caniga: ―Aoca quie Babilonia, aoca quie Babilonia. Naca Babilonia ciudad belaotera, pero abeyacan ciudad ga rda ja taxi'ihui'. Abeyacan ca beló ga yu'u yugu cue' bichi be mala. Abeyacan lidyi ja bia mala gula, bia rzë ladza, bia naca bayatza gula.
62002022	Sin	Yë' rzi' benë' bë' nayaquë' binaca Jesús ben' use'ela' Diuzi ta ute uselanë' benë'. Nu yaca ben' rnë cana', rudyiala'adyi'yaquë' Cristo. Rusebi'yaquë' Xuziro Diuzi lënë' z̃i'inë' Jesucristo.
46011027	Sin	Chi gaoro yo'oro con ganzi bë' yeza'la'adyi'ro cabë' bë Cristo quiero, lena' saquero quienë' ca quie ben' bibi zaca'n cuerpo quie, ben' bibi zaca'n ren quie.
59002020	Faith	Pero pensari tondo yu'ule. ¿Binezile di'idza' dachi rnëro chi inaro naoro xneza Cristo, na' biuzuro di'idza' ca mandado bënë' ra'o?
43018003	Description	Cana' guca uyo Judas yexi'në' yaca soldado len yaca ben' naca xaga idao', yaca ben' use'ela' yaca xan' pxuzi, len yaca ben' partido fariseo. Nu'ayaquë' espada, nu'ayaquë' lámpara, nu'ayaquë' yëri yaga, bdyinyaquë' gan' zë Jesús.
53003003	Grace	Biusanla'adyi' Diuzi le'e. Rapanë' le'e dyë'ëdi. Ucuasa ucui'onë' le'e bi tamala za' gaca quiele le'e.
44007021	Description	Quie lena' psanyaquë' lëbi' lu'u guixi', pero bezi' z̃i'i rey nigula lëbi', uz̃i'në'bi' psegulanë'bi' ca quie xcuidi' quienë'.
66008005	Description	Caora na' uz̃i' ángel ye'n yalo na' psedza'në'n bao' ure'n gui' ta dyia lao ru'aba uz̃i'në'n uru'unnë'n lao yedyi layu. Cana' guca uyëpi yesa, gotzo bdyito hueziu', guca uz̃u' lao yedyi layu.
66018003	Sin	Cana' guca quie Babilonia, como dan' naca ciudad Babilonia ca quie tu nigula mala, nigula ruti' gusto quie. Ahue'e ben' quie yugulu nación vino quienë'. Bëlëjë' lëbë' tabayatza, ta bireya'ala' huelëjë' nigula. Lëscan' ja rey nita' lao yedyi layu, bëlëjë' lëbë' tabayatza gula, ta bireya'ala' huelëjë' nigula. Lëscan' ja ben' yu'u huëti', ben' nita' lao yedyi layu, beyacajë' ben' uña'a gula nun quie dan' bërëlëjë' nigula na' tabayatza gula, ta bireya'ala' huelëjë' nigula.
44026021	Violence	Quie lëzin bëxo ja ben' Israel në'ëdi' cati uyu'a lu'u idao' rnabë'ra zu ciudad Jerusalén. Pues hora na' gu'unyaquë' gutiyaquë' në'ëdi'.
55004004	Sin	Huasebi'yaquë' di'idza' li quie Diuzi. Gue'enyaquë' uzënagayaquë' cabë' naca cuento quie benë'zi.
43006064	Faith	Pero nenita' bala le'e biralele quia'. Cana' una Jesús rëbinë' leyaquë', dan' nezinë' desde caora na'te nu ben' gale quienë', nu ben' bigale quienë'. Lëzi nezinë' nu ben' usedyin lëbë' lao na'a yaca ben' guti lëbë'.
43013026	Description	Na'ra una Jesús rëbinë' leyaquë': ―Con nu ben' hua'a yëta xtila bdyia' lu'u plato niga, lëlëben' na' usedyinnë' në'ëdi' lao na'a yaca ben' guti në'ëdi'. Caora na' uz̃i'në' tu bicho yëta xtila ta bdyianë' lu'u plato bë'në'n Judas Iscariote, z̃i'i Simón.
54006020	Recommendation	Timoteo, reya'ala' uzulo' di'idza' huelo' yugulu cabë' baonia' luë' quie Diuzi. Biuzënago' quie di'idza' ru'ezi yaca benë', di'idza' bë' nazijë', di'idza' bibi zaca'. Lëscan' bitzu'ulo' huenë conlë yaca ben' rue cuine ben' rioñe'e, den' bë' nazijë' najë' rioñe'eyaquë', pero birioñe'eyaquë'.
44017005	Violence	Pero bala ja ben' Israel, ben' biunao xneza Jesús, gucaz̃ë'ëyaquë' como dan' bagule ben' zë ca una Pablo. Caora na' ptupajë' bala ben' rdazija du tu neza, yaca ben' malaja, gudyiyaquë' leyaquë' ta inëyaquë' di'idza' contra Pablo len Silas tacuenda na' idza' yaca ben' yedyi leyaquë'. Hora na' de por mala yetzu'uyaquë' lu'u yu'u quie tu ben' lao Jasón como rdayaquë' reguiloyaquë' Pablo len Silas ta yequië'yaquë' lejë' ga bedupa ja ben' yedyi.
62005016	Sin	Chi rlë'ëro rnao tu ben' bichiro neza mala ruenë' xquia, pero binacan xquia ta udyiagui' Diuzi lëbë', reya'ala' ulidzaro Diuzi inabaronë' chi bigacalë Diuzi lëbë' ta usannë' neza mala quienë' yenaonë' xneza Diuzi tatula. De tu cue' xquia nacan ta udyiagui' Diuzi ra'o. Biinia' le'e reya'ala' ulidzaro Diuzi por nu ben' napa xquia nacan ta udyiagui' Diuzi lëbë'.
43013020	Faith	Tali rnia' le'e, con nu yaca ben' chezila'adyi' quie ben' ise'ela', lëscan' rezila'adyi'rëyaquë' në'ëdi'. Na' con nu yaca ben' chezila'adyi' në'ëdi', rezila'adyi'rëyaquë' ben' use'ela' në'ëdi'.
58012028	Faith	Quie lena' reya'ala' yëbiro Diuzi diuxcalelo', como dan' bënnë' lato quiero tzioro ga zuë' rnabë'në', pero biisisin biyeyudyi yedu ga rnabë'në'. Reya'ala' tzionla'adyi'ro Diuzi du guicho du la'adyi'ro cabë' re'ennë' huero quienë'.
44019013	Description	Na'ra guca dza na' rda chopa tzona yaca ben' Israel tu tu yedyi, ben' rebio yaca taxi'ibi' yu'u yaca benë'. Pues gu'unyaquë' hueyaquë' uzëtoyaquë' lao Señor quiero Jesús ta yero taxi'ibi' yu'u ja benë'. Quie lena' unayaquë' rëbiyaquë' taxi'ibi' yu'u yaca ben' na': ―Rzëtondo' lao Jesús, ben' rguixogue' Pablo di'idza' quie, ta yerolo' gan' yu'ulo'.
44015040	Grace	Pero Pablo, por tu partela, ulionë' Silas ben' tziolë lëbë'. Na'ra bë' beyudyi blidza ben' nao xneza Jesús Diuzi ta gacalënë' Pablo len Silas con ga tzioyaquë',
63001008	Recommendation	Gapale cuidado ta bisi'jë' le'e yë', na' te cana'zi dyin quie Diuzi ta ziole ruele.Hue quiele xti'idza' Diuzi tacuenda gata'cazi quiele duz̃ete ca ta pcueza Diuzi gunnë' le'e dza zaza'ra.
66011006	Violence	Na'ra bade yela' rnabë' quiejë' ta huejë' mandado bihuen nisayo lao yedyi layu dza rdajë' rguixogue'jë' ja benë' tanun quie Diuzi. Lëscan' bade yela' rnabë' quiejë' yeyuejë' nisa iyacan z̃na ca ren. Lëscan' bade yela' rnabë' quiejë' ta uxejë' ta lega yedzagalao ja ben' nita' lao yedyi layu, lëscan' ta uxejë' zë cue' ta udyiagui' benë'. Con bala cue' ta re'enjë' gata' ta udyiagui' ja benë', cana' huejë' mandado gaca.
44008021	Sin	Bide lato ni derecho quio' huelao' nëto' tuz̃e, porque bineyëri laxta'olo' lao Diuzi,
43017010	Faith	Yugulu yaca ben' quia', nacarëyaquë' ben' quio'. Lëzirë yugulu yaca ben' quio', nacarëyaquë' ben' quia'. Lëleyaquë' rueyaquë' në'ëdi' ben' z̃e.
45003012	Sin	Yuguluyaquë' rdayaquë' lao lato lao chula. Rnaoyaquë' neza mala ga cuiagui'yaquë'. Bizu ben' rue tahuen, ni tuyaquë'.
50002003	Recommendation	Bihuele yaladyi', biuxa'ale. Huele gaxo len laguedyile, gaquele huen laguedyile ca cuinle.
66001013	Description	Lao tao' candelero na', blë'ëda' tu ben' naca ca be'mbyu. Naconë' tu la'ari' tona zun xcu'udzu labatenë'. Na'ra ru'achu'u la'ari' naconë', yu'un tu cinta ta naca de oro.
66022003	Faith	Na'ra bira nudze'de' Diuzi nitu ben' zu lao ciudad na'. Lëscan' huazu xlato Diuzi len ben' naca ca quie beco' z̃i'ila' lao yedyi na'. Huayonla'adyi' yaca ben' quienë' lëbë'.
60004007	Recommendation	Baidyin dza yeyudyi yedu quie dyila yu. Quie lena' tzu'ule pensari huen ulidzale Diuzi du guicho du la'adyi'le.
44014026	Grace	Na'ra ciudad na' beza'yaquë' con lu'u barco zeza'yaquë' bedyinyaquë' ciudad Antioquía tatula ga nita' yaca ben' nao xneza Jesús, ben' use'ela' leyaquë' yetixogue'yaquë' benë' xti'idza' Diuzi. Lëyaca ben' na' bë'lëyaquë' Diuzi di'idza' por nun quieyaquë' dza zioyaquë' na'. Na' beyudyi tu ca dyin quie Diuzi bëyaquë'.
46007028	Recommendation	Pero chi re'enle si'le nigula sulële, binacan xquia. Lëzi bi' nigula, chi re'embi' si'bi' be'mbyu, binacan xquia. Pero quie yaca ben' si' laguedyi, huata' tazëdi quieyaquë' lao dza rdayaquë' lao yedyi layu. Na' re'enda' cuëchitza'ohua' cabë' tazëdi gata' quiele.
49006012	Sin	Cana' huele nun quie cala laguedyi benë' rdilalëro, dechan' rdilalëro ben' naca xan' taxi'ibi', rdilalëro ben' rue taxi'ibi' mandado, rdilalëro ben' rnabë' lao lato lao chula.
59001005	Recommendation	Chi nu le'e binezile cabë' reya'ala' huele, ruen zi inabale lao Diuzi gacalënë' le'e ta inezile ca reya'ala' huele. Diuzi sí, huacalënë' le'e ta inezile. Biidza' Diuzi le'e dan' inabalenë' ta inezile ca reya'ala' huele.
52005019	Recommendation	Bihuele yeladyi'. Huele cabë' re'en Bichi Be quie Diuzi huele.
58009002	Description	Lëidao' na' nacan caniga. Tanëro zu tu cuarto laonan Lato Naca La'iya. Lëlu'unan na' zu tu candelero. Na' zërë tu mesa ga dyia yëta xtila naca la'iya.
66003018	Recommendation	Quie lena' guna' le'e tu consejo. Reya'ala' inabale në'ëdi' chi biguti'a quiele ta naca puro oro cuenda gacale dugalo ben' uña'a. Reya'ala' inabale në'ëdi' chi biguti'a quiele la'ari' bezëri ta gacole cuenda ucachi'n cuerpo quiele, na' bigaca yela' stu' quiele. Reya'ala' inabale në'ëdi' chi biguti'a quiele huento ta udze'le yulaole cuenda yelë'ële.
62005013	Faith	Bia' guichi ni use'ela'n laole le'e, ben' rale quie z̃i'i Diuzi, ta inezile banapale yela' neban ta biyeyudyi yedu quie.
43007018	Faith	Nu ben' rnë ta racazi la'adyi'në' re'ennë' para gue'en ja benë' lëbë'. Pero nu ben' rnëlë Diuzi tuz̃e, ru'enë' di'idza' li, birzi'në' yë'.
47004007	Grace	Pero tu ta naca huen gula, tu ta bzioñe'e Diuzi nëto', lena' yu'un lu'u guicho laxta'ondo'. Nacando' ca nu yeso' yu ta bide fuerza valor quie. Lena' rulu'en tali naca fuerza valor quiendo' fuerza valor quie Diuzi, cala quiendo'.
45012019	Recommendation	Na'ra bicha', nedyë'ëda' le'e, inia' le'e bireya'ala' yeyuero laohue quie ben' mala. Naoyubi Diuzi bi huenë' quie ben' mala. Cana' rguixogue'n lë'ë guichi la'iya quie Diuzi de que nacan cuenda quie Diuzi huenë' benë' castigo, cala ra'o. Cana' una Diuzi.
43008054	Faith	Na'ra una Jesús rëbinë' leyaquë': ―Chi rua' cuina' ben' z̃e, bibi zaca'n ca nia'. Pero Xuza', ben' nale naca Diuzi quiele, lënë' ruenë' në'ëdi' ben' z̃e.
45014020	Recommendation	Binaca huen te cana'zi dyin quie Diuzi por nun quie bi ta re'enro gaoro. Banezcaziro baben Diuzi lato gaoro yugulu ta de ta gaoro. Pero tamala na' gaoro bi cosa chi por lena' utëbiro pensari quie laguedyiro yela' na' huejë' ta bireya'ala' huejë'.
43019040	Description	Caora na' bezi'yaquë' cuerpo quie Jesús, ptubiyaquë' lëbë' la'ari' ta la'o aceite rla' z̃ixi z̃eo, según ca naca costumbre quie yaca ben' Israel rcachi'yaquë' ben' huati.
58010034	Faith	Dyë'ëdi beyëchi'la'adyi'le laguedyile, ben' nao xneza Cristo, ben' de lu'u dyiguiba. Lëscan' hasta uzule gusto uzuele bë' uduba ja benë' ta de quiele, como dan' nezile dera ta de quiele guibá ta nacara huen gula ta biyeyudyi yedu quie.
44013023	Grace	Na'ra nernë Pablo rëbinë' leyaquë': ―Según ca compromiso bë Diuzi dza na'te, ulionë' de entre yaca z̃i'isuba rey David nu ben' ute usela ra'o yeyoro ga zu Diuzi. Naca Jesús lëben' ulionë' ta ute uselanë' ra'o.
46002009	Faith	Pero, como rnan lë'ë guichi la'iya quie Diuzi cani: Bapcueza Diuzi tadya'a gula quie ra'o, ben' nedyë'ë lëbë'. Ca ta pcuezanë' quie ra'o, quiero, nacan ta binelë'ëro, nacan ta bineyero, nacan ta binuero pensari. Cana' rnën lë'ë guichi la'iya quie Diuzi.
45008011	Grace	Quie lena' chi tali yu'uro pensari quie Bichi Be quie Diuzi lu'u guicho laxta'oro, la'acazi gatiro, useban Diuzi ra'o gunnë' yela' neban cubi ta biyeyudyi yedu quie. Na' Diuzi, ben' pseban Cristo Jesús, lëlëbë' usebannë' ra'o lao na'a Bichi Be quienë', ben' yu'u lu'u guicho laxta'oro.
45008016	Faith	Racalë pensari quie Bichi Be quie Diuzi pensari quiero ta xela'adyi'ro nacaro z̃i'i Diuzi.
48006007	Recommendation	Bisi'le cuinle yë'. Nunu saque' utitu Diuzi. Naca quiero ca quie ben' raza bini. Ca ta gazaro layu, de yezi'ro cosecha quien.
45011022	Grace	Na' ulehuecara pensari ca naca yela' ben' huen quie Diuzi. Pero lëscan' naca Diuzi ben' de pensari. Dyë'ëdi rna'në' huenë' castigo nu ben' bire'en hue quie di'idza' quië'. Pero le'e, taz̃e bagucalë Diuzi le'e. Pero ruen zi inaole xneza Diuzi gapalenë' bala'ana, porque chi bihue quiele di'idza' quië', lëscan' le'e, hue Diuzi le'e castigo.
59005007	Recommendation	Pero le'e bicha', reya'ala' cuezale dyë'ëdi dza cati yeguida Cristo lao yedyi layu. Naca quiero ca quie ben' rue dyin guixi'. Rbezanë' yela' nisa yo, na'ra gazanë' rbezanë' dyë'ëdi yezi'në' cosecha ca naca ta rdzioguenë'.
55001016	Grace	Rulidza' huela'iya Diuzi familia quie Onesíforo, porque zë lasa pxela'adyi'në' në'ëdi'. Biredue'në' quia' naca' preso dia' lu'u dyiguiba.
62002028	Faith	Lena', z̃i'ina', rnia' le'e tatula, biyehuëdiro nacalëro Cristo tuz̃e cuenda bigata' yela' stu' quiero cati dza yeguidë'.
48005016	Recommendation	Cani rguixogui'a le'e: Ulehue quiele ca mandado rue Bichi Be quie Diuzi le'e. Chi huele cana', huabezan quiele dan' rnaban huele ta rnazin quiele.
54001015	Grace	Nacan tabala bida Cristo Jesús lao yedyi layu ta ute uselanë' yaca ben' de dula' xquia quie ta gata' yela' neban quieyaquë' tuzioli. Na'ra lëscan' në'ëdi', de dula' xquia z̃e quia' dza na',
49006010	Faith	Na'ra, bicha', inia' le'e uzalale guicho laxta'ole nun quie nuele Cristo tuz̃e. Huele tzutzu guicho laxta'ole nun quie naca Cristo ben' de yela' huaca quie.
46010012	Recommendation	Cani rnia', ra'o raquero zioro dyë'ëdi inaoro xneza Diuzi, pero reya'ala' gaparo cuidado ta biiquixiro huero con ganzi.
58010014	Grace	Porque dan' guquë' gun quie Diuzi, gutinë' lë'ë yaga cruzo, cana' beyuenë' yëri para tuzioli ja ben' bdë' Diuzi gaca ben' quienë'.
43010031	Violence	Biz̃i yaca ben' rnabë' quie ben' Israel, tatula uz̃i'yaquë' yo, gu'unyaquë' quiyaquë' Jesús.
46011003	Description	Re'enda' tzioñe'ele de que naca Cristo ben' rnabë' ra'o. Lëzi cabë' ra'o rnabë'ro nigula quiero, cana' Xuziro Diuzi arnabë'në' Cristo.
58011036	Violence	Na'ra balajë' ptitu ja benë' lëjë'. Ibalajë' udi ja benë' lëjë' guidi. Ibalajë' pquio ja benë' lëjë' caden, bdze'jë' lëjë' lu'u dyiguiba.
58006019	Faith	Naca seguro quiero lao Diuzi cabë' naca seguro quie nu barco nerio len tu guíba naca zi'i gula, bisaque' udyiga be len tzala'la. Cana' naca quiero huazaque' yeyu'utero hasta ga zu Diuzi guibá.
49005011	Recommendation	Bihuele ca rue ben' rda lao lato lao chula. Ruejë' ta bibizaca' lao Diuzi. Mejorla uzioñe'ele leyaquë' cuenda tzeni' guicho laxta'oyaquë' bira inaoyaquë' tamala.
59004011	Recommendation	Bicha', bireya'ala' inëbiz̃ole mala quie laguedyile. Chi inëbiz̃ole quie laguedyile, ruen quiele rnëbiz̃ole quie ley pca'n Diuzi lao na'a Moisés. Chi inëbiz̃ole quie ley na', na' babële cuinle ben' rnabë'ra quie lao ley na'. Pero cabë' reya'ala' huele, reya'ala' uzule di'idza' cabë' rna lao ley na',
66021021	Description	Na'ra quie chipchopa puerta na' nacajan de tu huio perla quie quien. Lëscan' naca calle belao quie ciudad na' de oro puro. Rna'n ca yaohuan yëri gula.
58003006	Faith	Lëscan' bzucazi Cristo di'idza' ca di'idza' gudyi Diuzi lëbë'. Pero netza' cabë' naca quie Cristo, porque nun quie naquë' z̃i'i Diuzi racalënë' ra'o, ben' nao xnezë' nacaro familia quie Diuzi. Cana' naca quiero chi inaoro xnezë' du guicho du la'adyi'ro, chi biusanla'adyi'ro sudyi'ilëro lëbë', chi suro gusto cuezaro dyë'ëdi hasta dza gatiro.
45012009	Recommendation	-
66011013	Violence	Ude na', lagucate tu uz̃u' fuerte gula, byala tu cue' yu'u quie lao chi cue' yu'u quie ja ben' ciudad na'. Lëscan' nun quie uz̃u' guti gadyi milajë'. Caora na', ben' bega'nja bigutija, lega bdzebijë' unajë' naca Diuzi ben' de yela' huaca quie.
48003020	Description	Pero caora bega'nlë Diuzi Abraham di'idza' dza na'te, tu cuinzi Diuzi bega'nlë'në' Abraham di'idza', nunu ángel, nunu ben' tula use'elë'.
43019010	Description	Na'ra una Pilato rëbinë' lëbë' : ―¿Bixquien' birudyi'ilo' di'idza'? ¿Binezo' në'ëdi' de yela' rnabë' quia' hua' mandado uda'yaquë' luë' lë'ë yaga cruzo, o chi usana' luë', hua' luë' libre?
44008032	Description	Na'ra parte gan blabanë' xti'idza' Diuzi rnën cani: Naca quienë' ca quie beco' z̃i'ila' guti benë'. Lëzi naca quienë' ca quie tu beco' z̃i'ila' rchugu benë' guitza' quieba', pero bibi unë'.
44013021	Description	Hora na' unaba xuzixta'oro usere Diuzi tu rey, ben' inabë' leyaquë'. Na'ra ulio Diuzi tu ben' laonë' Saúl, z̃i'i Cis. Naquë' diadza quie xuzixta'oro Benjamín, ben' unita' dza na'te. Na'ra guquë' rey quieyaquë' cadu chopa galo iza.
56001010	Sin	Cana' re'ennan huero, porque nita' zë yaca ben' birale quie xti'idza' Diuzi, ben' rnë di'idza' tondo, ben' rzi' yë'. Nita' zë ben' Israel rueja cana'.
44010012	Description	Laona na' dyila' zë cue' bia guixi', bia dyia tapa ni'e, len zë cue' bëla len bguini.
43017022	Grace	Baoyu'ulia' leyaquë' tuzi ca naca luë' zulao' në'ëdi' tuzi tacuenda tzu'uyaquë' tuzi pensari cabë' rue ra'o, yu'uro tuzi pensari.
55001013	Faith	Biusanla'adyo' inaolo' cabë' psëdia' luë' quie xti'idza' Diuzi. Unao xneza Jesús du guicho du la'adyo', idyë'ëlo' laguedyo' nun quie dan' naco' tuz̃e len Cristo Jesús.
43002006	Description	Biz̃i gan' nita'yaquë' na', nita'rë xopa yeso' yela de yo. Ca biu' benëbi quie yaca ben' Israel, lëyeso' na' nacan ta yudzon nisa ta rguibiyaquë' cuinyaquë' lente ta de quieyaquë'. Lao tu huiona yudzon cadu gatzo gayuhua litro o cadu tzona galo chi litro nisa.
46015034	Recommendation	Ulehue pensari inaole neza dya'a. Biiquixile huele tamedian. Balale le'e binenezile ca naca Diuzi. Rnia' le'e can' ta yedue'le.
49004002	Recommendation	Bihuele cuinle ben' z̃e, huele gaxo conlë laguedyile. Gacale ben' z̃ela'adyi', yeyëchi'la'adyi'le laguedyile, idyë'ële laguedyile.
65001023	Recommendation	Reya'ala' yëbiro benë' ta bihuejë' xquia, porque chi huejë' xquia, huabiagui'jë' cabë' rbiagui' ta yu'u lagui' reina. Reya'ala' yeyëchi'la'adyi'ro ben' rue xquia, porque naca bayëchi' gula quiejë'. Reya'ala' gacalërojë' ta usanjë' bira huejë' tamala. Pero con cuidado gacalërojë' tacuenda bitzu'uro pensari huerëro xquia cabë' rue lëjë'.
45008028	Grace	Neziro con bitezi gaca quiero, huacalë Diuzi ra'o yega'nro huen, ra'o, ben' dyë'ë Diuzi, ra'o, ben' ulionë' según ca unanë' huenë' quiero dza na'te.
45016019	Recommendation	Anezi yaca benë' cabë' naca le'e, barnaole xneza Cristo. Quie lena' zua' gusto, re'enda' huele seguir huele puro tadya'a, bihuele ni tu tamala.
58009004	Description	Na'ra lëlu'u cuarto na' zu tu mesa dao' ga ruzeijë' yalo. Lëscan' zu tu caja ga yu'u di'idza'ca di'idza' bega'ntza'olë Diuzi xuzixta'oro. Lëcaja na' duz̃ete lë'ën zu ta naca belaozi oro. Na' lu'u caja na' zu tu yeso' de oro ga yu'u yëta xtila laona maná. Lëzi lu'u caja na' yu'u xaga quie Aarón ta bebe'z̃i'ine. Lëzi lu'u caja na' yu'u tu yo ta'a gan' bzu Diuzi chi mandamiento quienë'.
45003027	Faith	Bireya'ala' huero cuinro ben' z̃e tanun quie dan' rlë'ë Diuzi ra'o ben' laxta'o yëri. ¿Bixquien' bireya'ala' huero cuinro ben' z̃e? Bireya'ala' como dan' cule quie Diuzi na' rlë'ënë' ra'o ben' laxta'o yëri, quele yela' ben' huen quiero. Rlë'ë Diuzi ra'o ben' laxta'o yëri por nun quie rzudyi'ilëro Cristo, cala por nun quie chi ruero ca mandado rue lao ley quienë' pca'nnë' lao na'a Moisés.
43014010	Faith	¿Binezile në'ëdi' zulëcaza' Xuza', lëzi zulëcazinë' në'ëdi'? Ca naca di'idza' baonia' le'e nacan di'idza' ta una Xuza' në'ëdi', cala di'idza' quia' cuinza'. Cala ta racazi la'adya' unia'. Naca Xuza' ben' zulëcazi në'ëdi' tzaz̃e. Ruecazinë' ca re'ennë' gaca.
44016022	Violence	Na'ra yaca ben' yedyi na', bdza'tzegueyaquë' Pablo len Silas. Hora na' bë ja juez mandado ilëcho policía z̃abajë' tacuenda quiyaquë' lejë' con bara.
43013034	Recommendation	Rnia' le'e tu mandamiento cubi: Idyë'ële tu itu laguedyile. Na'ra cabë' rua' në'ëdi', nedyë'ëda' le'e, lëcana' huerële, idyë'ële tu itu laguedyile.
47005001	Grace	Naca bë'ëla' z̃uba' quiero ca quie tu yu'u ga zuro, pero hueyudyi huedu quien. Neziro dyë'ëdi chi aodyiagui' bë'ëla' z̃uba' quiero naca ca yu'u, zu tu tacubi guibá ta biyeyudyi yedu quie. Nacan ta bë Diuzi, cala ta bë benë'.
43012044	Faith	Biz̃i unë Jesús zidzo rëbinë' leyaquë': ―Con nu yaca ben' rue quie di'idza' quia', lëscan' ruerë quieyaquë' di'idza' quie Xuza', ben' use'ela' në'ëdi'.
44009013	Description	Caora be Ananías ca una Jesús, na'ra unë' rëbinë' lëbë': ―Señor, zë lasa babeda' cabë' rue Saulo. Legazi bënë' median contra yaca ben' quio' nita' ciudad Jerusalén.
55003002	Sin	Yaca ben' inita' dza na', huejë' cuinjë' ben' z̃e, huaza'la'adyi'yaquë' dumi, uz̃ë'yaquë' benë', utasi unioyaquë' Diuzi, bigaleyaquë' quie xuziyaquë', bibi bala'ana gapayaquë' chi nu benë' yeyëchi'la'adyi'në' leyaquë', bitzionla'adyi'yaquë' Diuzi.
45005009	Grace	Na'ra barlë'ë Diuzi ra'o ben' laxta'o yëri tanun quie dan' guti Cristo lë'ë yaga cruzo. Lëscan' por nun quie lëbë' bihue Diuzi ra'o castigo dza gaca juicio lao yedyi layu.
45014014	Sin	Na'ra quie bë'ëla', cala cuinnan nacan z̃udyi nu gao len. Lena' banezda' dyë'ëdi como naca' ben' nao xneza xa'nro Jesús. Pero chi rue bala benë'pensari naca z̃udyi gaojë' bë'ëla', na'ra para lëjë' sí, binacan huen gaojë'n, como dan' raquejë' z̃udyi nacan gaojë'n.
54004006	Faith	Chi usëdio' yaca bichiro, ben' nao xneza Jesús, cabë' rnia' ni, chi uzioñe'elo'yaquë' xti'idza' Diuzi, chi usëdio'yaquë' inaoyaquë' xneza Jesús con cabë' ruelo' rnaolo' xnezë', cana' naco' ben' huen, ben' rue dyin quie Jesucristo.
