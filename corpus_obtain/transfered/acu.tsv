62003016	Faith	Jesucristo iin jarutramkau asamtai , ni anengkratairisha nekaji . Iin timiá anenmau asamtai , iisha nunisrik Yusnau ainau aneau asar , ni iwiaaku pujusti tusar iisha jakatnuitji .
43013001	Grace	Pascua fiesta tsawaatsaing , Jesús ni Apaachirin waketkitas , ju nungkan ukuktin kinta jeatak wajasun nuna nekaamiayi . Tura ni aintsri ainautin ju nungkanam tuke ukurmaktin asa , iin nuwik aneenmimiaji nuna nangkamasang inangnamunam ni anengkratairin paan inakturmasmiaji .
58003017	Sin	Tura cuarenta ( 40 ) musach Yusen umirinachu asar , Yusen napchau nintimtikrarmiayi . Tura nu aints ainau tunau turinau asar , aints atsamunam kajingkiarmiayi .
60001014	Recommendation	Yaanchuik Yus itiurak aa tusaram nekachu asaram , atumi wakeramuri umirkuram pujuyarme . Antsu yamaikia Yuse uchiri asaram , atumi Apaachiri Yus umirin ataram .
45011032	Grace	Aints ainau mash metek jingkiamua nunisarang Yusen umirkartatkamawar tujinkaru asaramtai , Yus aints ainaun mash wait anentak tunaunumia uwemtikratnuitai .
66006006	Description	Tura nu cuatro ( 4 ) iwiaaku ainamunmaya chichaamun antukmajai . Nu chichaamuka nuwaitai : “ Yutai nukap akik atin asamtai , aints ainau tsukajai wait wajakartinuitai . Kichik kinta takakmasmaunum kuikian juwawa nu kuikiajai trigon kichik kilon nunak sumakartinuitai . Nuna sumachkusha nu kuikiajai cebada pang najantai kampatam ( 3 ) kilon nunak sumakartinuitai . Antsu olivo macharisha tura uva yumirisha mesrai tusam , tenapkesam wainkata ” , turutun antukmajai .
59004010	Recommendation	Tura Yus seakrum : Wikia tunaawitjai titaram . Takurminkia Yuska atumniaka pengker awajtamsatnuitrume .
44017031	Grace	
43019002	Description	Turamtai suntar ainau tsengkrutin jangkin najatawar tsengkrumtikiarmiayi . Nunia apu wejmakrin kapantakun antsrarmiayi .
54005014	Recommendation	Tura asamtai nunasha tajame : Nawan wajema pujakka , ataksha aintsnaka ninumkati . Tura uchincha jurerti . Tura ni jeencha tenap wainkati tajame . Nuwa tu pujamtaikia Criston nakitin ainausha : Nu nuwaka paseetai tichartinuitai .
43014011	Faith	Wisha wína Apaachirjai tuke tsaniasan pujau asamtai , nunia wína Apaachirsha tuke wijai tsanias pujau asamtai , atumsha nekasampita turuttiaram . Antsu wína nekasampitme turuchamin nekapeakrumka , wi takaamursha wainkau asaram , nekasampita tusaram nintimtursataram .
66020014	Violence	Nuniangka jakatin , tura jakaru ainau matsamtairincha ji kucha tumau keamunam ujungmaun wainkamjai . Tura tuke Yusnum iwiaaku pujustin papinum nu aints ainau naari aatrachmau asar , kucha jiya tumau keamunam ujuinaun wainkamjai . Nu aints ainauka Yusnum pengké jeachartin asar , antsu ji kajintrashtinnum tuke wait wajakartin asar , jimia jakatnua nunisarang ainawai .
58009026	Description	
44013018	Description	Tura aints atsamunam cuarenta ( 40 ) musach Yus ni turamurincha tsantramiayi .
46011033	Recommendation	Yatsur ainautiram umaarutirmesha , iruntai jeanam Yuse misari yuwatasrum irunkurmeka , mash kaunkarti tusaram nakastaram .
66006012	Violence	Nunia Uwija Uchiri chikich papi nujtukmaun seis ( 6 ) ama nuna urakamtai , wisha jiikman uu kakarman uurun wainkamjai . Tura tsaasha tsantsuk tarach shuwinua tumau ketun wainkamjai . Nantusha numpa tumaun kapantin ketun wainkamjai .
58011035	Violence	Nuwa ainausha , ni uchirin jakaun inankimun wainkarmiayi . Antsu chikich ainaun Yusen umirin asaramtai , wait wajaktinasha nukap susar maawarmiayi . Tura nu aints ainaun mainatsaing : Yusen umirkashtatjai takumningkia maashtatjame tinamaitiat , Yusen nekasampita tinau asar : Iikia jakarsha nayaimpinam pujustatji tusar jakarmiayi .
44016037	Violence	Tamaitiat Pablo apu inatirin ayaak : — Atsa , ¿ iikia romano arincha waruka chichamnaka nekartamtsuksha aints jiiminamunmasha awatamrarmaji ? ¿ Tura waruka karsernumsha engketmamji ? ¿ Waruka yamaikia uukar akuptamkartascha wakerutminaji ? Tuuka wechatatji . Antsu ningki taar , iincha jiirmakiar akuptamkarti , — timiayi .
45013009	Recommendation	Yus Moisésan umirkatin chichaman aamtikramia nuka nuwaitai : “ Chikicha nuwari wainiatrum tsanirmawairap . Tura aints maawairap . Tura kasamkairap . Tura waitruwairap . Tura chikichnau aa nusha wakerukairap ” , tu aarmawaitai . Tura mash irurar kichik chichamjai timinuitai . Nu chichamka nuwaitai : “ Atumi namangke anearme nunisrumek chikich ainausha aneetaram ” .
62003003	Faith	Tura Jesucristo pengké tunaarinchau asamtai , ni tatintrin nakainak pujuinausha Cristo pengké tunaarinchau pujawa nunisarang pujusartas ni tunaarinka ukuinawai .
45007022	Faith	Tura nintirjai nekasan pengker nintimran : Yus umirkatin chichamka nekas pengkeraitai tajai .
50004004	Recommendation	Ii Apuri Cristonu asaram , tuke mash warastaram . Ataksha tajarme : Tuke warastaram .
66001012	Description	Turutmatai : ¿ Yáki turuta ? tusan , tuntuprunini pajasan jiimkaman , ji keaun kuri najanamun siete ( 7 ) aun wainkamjai .
58003018	Sin	Tura chichaman yapajiachminun Yus chichaak : “ Wikia nekas Yus asan , pengke nungkanam tuke wijai angkan pujustinaka pengké tsangkatkashtatjarme ” . Niin umirinachun nunaka timiayi .
43010008	Sin	Wi taatsaing , anangkartin ainau winiarmia nuka uwijan kasaminawa nunisarang armiayi . Antsu wína nemartin ainauka uwijaya nunisarang asar , Yus akupkachmau ainaunka anturkacharmiayi .
60002018	Recommendation	Aintsu inatiri ainautirmin tajarme : Atumi inatmin pengker awajsaram tuke umirkataram . Tura atumi inatmin pengker awajtaminauk umirtsuk , antsu chikich inatmin pasé chichartaminau wainiatrumek umirkataram .
44006013	Description	Tura jeeniaramtai chikich aints ainaun : Estebankan pachisar wait chichaman etserkarat tusar itaarmiayi . Turinamtai nuka waitrinak : — Auka Yus seatai juun jean nekas pengker aa nuna pachis tuke itiattsuk pasé chichasmayi , tura Moisés umirkatin chichamnasha pachis tuke pasé chichasmayi .
47005018	Faith	Mash yamaram aa nunaka Yus turawai . Yaanchuik iikia tunaarintin asar , Yusjaisha nemasnaikiar pujuyaji . Tu puju arin , Cristo jarutramkau asamtai , yamaikia Yuse nemasengka atsuji , antsu Yus : Wína amikur ataram turammiaji . Tura yamaikia chikich ainausha : Yusjai nemasnaitsuk asataram , antsu atumi tunaari inaisaram , Wijai amikmataram tusaram , uwemratin chicham etserataram tusa , Yus iin akuptamkamiaji .
59005010	Recommendation	Yatsur ainautiram , yaanchuik Yuse chichame etserin ainau ii Apurin pachisar chichasarmia nuka nintimrataram . Nuka nukap wait wajainayat , pengker nintimsar Yuse chichamen etserkarmiayi . Tura asamtai atumsha nunisrumek turataram .
44002021	Faith	Antsu wína naarun pachitsar seatin ainauka uwemrartin ainawai . Yuska tawai , Joel tu aarmiayi .
66007012	Faith	chicharinak : “ Tu atí : Ii Yusrin tuke inaitsuk pengker awajsarmi . Tura ningkitai nekas nekau , tura ningkitai nekas kakaram , tura ningkitai nekas inakratin , tura ningki pengker asamtai , tuke inaitsuk maaketai tiarmi . Tu atí ” , tinaun antukmajai .
60003003	Recommendation	Atumka nekasrum shiirmawach wajastaj tu nintimkurmeka , iwiarmamratnuka nintimtusairap . Tura atumi intashi shiiram iwiaratnusha , tura kurijai iwiarmamratnusha , tura wejmak akik entsartincha nintimtusairap . Antsu Yusen nekasan pengker awajsatasan shiirmawach wajastaj takurmeka , aints ainausha kajertsuk , pengker nintimtin atatjai , tu nintimin ataram .
55001008	Faith	Ii Apuri Cristo pachisar chichastincha natsaaraip . Tura wikia Cristo chichame etserin asan , kársernum pujamtaisha natsantruraip . Tura amesha Cristonam uwemratin chicham etserin asam , wait wajaktincha shamkaip . Ame wait wajakmincha Yus ni kakarmarincha suramsatnuitai .
43017019	Description	Aminu aintsrum asar , tuke inaitsuk ami wakeramurmin najanawarti tusan , nu aints ainauncha pengker awajsatasan ami wakeramurmin tuke najanin ajai .
66003002	Recommendation	Tura atumi turamurijaingkia Yuska pengkerka awajtsuk pujarmin jiiajrume . Tura atum kanurua nunisrumek pujau asaram shintartaram . Tura asaram Yuska pengker awajsataram . Aints wína umirtukchau asar , jakaartas ainawa nunisarang pujuinauka wína umirtutan tuke inaisarai tusaram kiakartaram .
66016004	Description	Nunia chikich Yuse awemamuri , kampatam aa nu , piningnum engkeamun ukaramtai , entsa ainausha tura entsa kanaji ainausha numpa najanarun wainkamjai .
45005002	Faith	Tura Cristo ii tunaarin sakturmaru asamtai , ni nekasampita tinu asar , tura Yus iin pengker awajtamsatnusha nekau asar , Yuska miatrusrik umirkatnuitji . Tura Yuse pujutirin jearkia , nijai tuke pengker pujustinuapitji tusar waraaji .
49005005	Sin	
58011008	Faith	Yamaikia Abraham nintimrarmi . Yus Abrahaman chicharak : “ Ami nungkarminia jiinkim , chikich nungkanam wi inaktustatjame nuni weta ” , timiau asa Abraham : Tuning wetaj tusa nekachiat : Yus nu nungkancha inaktursatatuapi tusa miatrusang umirkamiayi .
49005018	Recommendation	Atumi umutiri umakrumsha nampekairap . Atum nampeakrum pujakrumka inaisatatkamaram tujintarme . Antsu wína nintirun Yuse Wakani tuke pujurtusti tusaram , Yus nintimsaram pujustaram .
61002002	Sin	Tura asaramtai nu wait chichaman nuikiartin ainau pasé turinamun wainkar , nuna umirin asar , nusha nunisarang tunau turawartinuitai . Nu aints ainauka : Yuse chichamen nuikiartinuitjai tinayat , timiá pasé turinau asaramtai , untsuri aints ainau Yuse nekas chichamenka pachisar pasé chichakartinuitai .
49002018	Faith	Tura mash Cristonu asaram , judíochu ainautirmincha , tura judío ainautincha mash irur ni Wakanin ii nintin engketramau asamtai , ii Apaachiri Yuska seatnuitrume .
44021025	Recommendation	Antsu aints judíochu Cristonu ainau iikia yaanchuik papi akuptukmiaji . Iikia mash metek nintimsar : Aints ni najanamurin : Wína yusruitai tina nu susamuka yuwairap . Tura numpasha umutsuk asataram . Tura niapir maamuka numpentin asamtai yuwairap . Tura tsanirmatka inaisataram . Tu aarar chicham akupkamiaji , — juun ainau tiarmiayi .
44005003	Sin	Turamtai Pedro chicharak : — Ananíasa , Yuse Wakani anangkatasmesha ¿ waruka iwianchi apuri Satanás nintirun engkemati tusamsha tsangkamakume ? Nungkarmeka surukam kuik imiajapen akankam jukiyatmesha ¿ waruka juketai tame ?
49004014	Recommendation	Tu pujakrikia uchi nintiminawa nunisrikia nintimrashtinuitji . Uchi ainau nase mai umpu mai umpu waja nunisarang nintiminak chichaman antukar pachitsuk nintimaurin yapajin ainawai . Tura wait chichaman antukar mengkakartin ainawai . Tura asaramtai anangkartin ainauka wait chichaman chichainau asar , chikich ainauncha pachitsuk anangkinawai .
46006009	Sin	Yus aints ainautin inatmartata nuna pujutirin Yusen umirchau ainauka pujuschartinuitai . ¿ Atumka nuka nekatsrumek ? Atumkeka anangmamawairap . Pachitsuk tsanirmin ainausha , tura Yuschau waininayat : Ameka yusetme , nangkamiar tinu ainausha , tura mai aishmangtak tsanirmin ainausha ,
58010025	Recommendation	Cristonu ainautikia irunat inaisashtinuitji . Chikich ainau inainamtaisha iikia tuke irunin armi . Tura irunkur kiakanirmi . Tura Cristo tatin kinta jeatak wajasu asamtai tuke inaitsuk iruntrarmi .
51003005	Sin	Tura asamtai ju nungkanmaya ainau turina nuka aints jaka inaiyawa nunisrumek tuke mash inaisataram . Tura nuwa nuwatkashtatiatrum tsanirmatka tuke inaisataram . Tura tunau wakeruktincha mash inaisataram . Tura chikichnau aa nu wakerutisha inaisataram . Chikichnau aa nuna tímia wakerin ainauka ni Yusria nunisarang nintimtinawai .
52005008	Faith	Yus paaniunam puja nu iinka inatmau asamtai , iisha nunisrik paaniunam pujakrikia , nampetsuk paan nintimin atinuitji . Suntar ainau : Netseprun nangkijai ijutiarai tusar , wejmak jiru najanamun entsarar , tura muukrun charutkarai tusar , tsengkruti jiru najanamun tsengkrukar maaniamunam weenawai . Tura asamtai Satanás iincha pasé awajtamsatas wakerutmamtaikia , iisha Cristo nekasampita tinu asar , tura Yus anen asar , suntar jirun entsarua nunisrik , tura jirun tsengkrakinawa nunisrik : Nekasan uwemratatjapi tu nintimsar pujusarmi .
55001007	Grace	Yus shamamunka suramsachmiaji , antsu ni kakarmarin , tura ni anengkratairincha , tura nekas paan nintimratnuncha iin suramsamiaji .
62002004	Sin	Tura aints nangkami chichaak : Yuska tuyapi pujawa tusan nekajai tayat , Yus umirkatin chichaman umitsuk pujakka waitrawai , tura asa nekas chichamnaka chichaatsui .
50002002	Faith	wina waramtikrustasrum mash metek iruntraram aneenisrum pengker nintimtunisrum pujustaram .
43007030	Description	Tamati aints ainau : “ Watska , achikiar kársernum engkeatai ” , tinayat ni achiktin kintari jeachu asamtai achikcharmiayi .
54006018	Recommendation	Kuikiartin ainausha ujakta : Chikich ainau wait anentakrum pengker aa nuka mash turataram . Turaram chikich aints yuuminak pujuinausha nukap susataj tusaram , pengker nintimsaram yainiktaram . Nuna turinaunaka Yuska pengker awajsatnuitai tita .
43018030	Description	Tu iniam aiminak : — Ju aintska tunau turichuitmataikia , iikia aminka itachminuitji , — tiarmiayi .
45014006	Faith	Aints nu kintati Yusen maaketai titasar iruntratnuitji tinauka Yusen pengker awajsartas tu nintiminawai . Tura kintajai metek Yus nintimratnuitji tinauka nusha nunisarang Yusen pengker awajsartas wakerinawai . Tura Cristo nemarin pachitsuk mash yuuka Yusen maaketai tusa yuwawai . Tura chikich aints kuntinu namangken yutsuk pujausha nunisang Yusen maaketai tawai .
45012012	Recommendation	Atumka pengker nintimsaram : Cristojai tuke pujustatjiapi tusaram warastaram . Tura wait wajakrumsha napchauka nintimtsuk pujustaram . Antsu tuke inaitsuk Yus seataram .
44024023	Description	Nuna tusa apu Felix suntara kapitangkrin untsuk chicharak : — Ju aintska wainkata , antsu jingkiatsuk jeanam pujsata . Antsu ni amikri taaramtai , Pablon yaingkiarti tusam tsangkatkata , — timiayi .
46013007	Description	Chikich ainaun aneauka , niincha pasé awajinamsha tsangkurnuitai . Tura chikich ainaun aneauka ni chichamencha antuk : Nekasaintai tusa pujuwitai . Antsu tunau ainaun pachis : Nuka tunaarin inaisarti tusa nakawaitai . Tura chikich ainau pasé awajinamsha , kajertsuk jaimias tsantratnuitai .
47004013	Faith	Yuse chichame tu aarmawaitai : “ Yusen nekasampita tinu asan , Yusen pachisan chichakmiajai ” . David tu aarmau asamtai , iisha nunisrik Yus nekasampita tau asar , tu chichaaji .
52005014	Recommendation	Yatsur ainautirmin , nunasha tajarme : Cristo nemarin takatan takakmichu ainau takakmastaram tusaram chicharkataram . Tura napchau nintimsar pujuinausha pengker nintimtusrum chicharkaram kiakartaram . Tura kakaichu ainausha yaingtaram . Tura aints ainau mash jaimiasrum chicharkataram .
66016010	Description	Nunia chikich Yuse awemamuri , cinco ( 5 ) aa nu , piningnum engkeamun Juun Yawaaya Tumau keemtairin ukarun wainkamjai . Turamtai Juun Yawaaya Tumaun umirkaru ainau pujamurin tee wajatkinun wainkamjai . Turamtai nu aints ainauka nukap wait wajainau asar , inajin esainiar pujuinaun wainkamjai .
48006016	Grace	Yuse aintsri wi taja nunaka umirinak pujuinaun tuke mash angkan nintimratnun Yus susarat tusan , tura Yus wait anentrarat tusan wakerajai .
44018025	Faith	Nuka pengke nintintin asa , tura ii Apuri Jesúsan pachis chichaman antuku asa , nu chichaman paan antumain aints ainaun nuiniarmiayi . Turayat imiakratin Juan aints ainaun imiaimun pachis nunak nekau ayayi .
46010031	Recommendation	Anturtuktaram . Atumi yutairi yuwakrumka , tura atumi umutiri umakrumsha , tura waring achat mash turakrumsha , aints ainau nuna mash wainkar : Yusen pengker nintimtusarat tusaram turataram .
62002027	Recommendation	Antsu Yus ni Wakanin atumin akupturmakmia nu atumi nintin tuke pujurtamu asa , mash aa nuna atumin nuitamrume . Yuse Wakani nuikiarta nuka nekasaintai . Antsu wait chichamnaka atumniaka nuitamtsurme . Tura atumin nuitamu asamtai , chikich aints wína nuiturat tusarmeka yuumatsrume . Tura asaram Yuse Wakani atumin nuitamramia nu nintimsaram Cristojai tuke tsaniasrum pujustaram .
59002026	Faith	Tura asamtai nunasha tajarme : Aints ni wakani ukukmiauka jakatnuitai . Tura aints Yusen nekasampita tayat , Yusen umirtsuk pujakka , iwiaakutiat jakawa nunisketai .
44027035	Description	Nuna tusa pangkan juki , mash wainminamunam Yusen maaketai tusa pangkan puuk yuwamiayi .
44015020	Sin	Tura Moisésa chichame etserin ainau yaanchuik kichik kichik yaktanam iruntai jeanam Moisésa aarmauri tuke aujsar yamaisha nunisrumek umirkataram tusar , ayamtai kintajai metek nu chichamnasha etserinau asaramtai , iikia papi aarar akupakur : Aints ni najanamurin : Wína yusruitai tina nunaka inaisarti . Nuniasha tsanirmatnasha inaisarti . Nunia niapir maamunka numpentin asamtai yuwacharti , nunia numpancha umutsuk asarti tusar , papi aarar akupkarmi , — Santiago timiayi .
44023003	Sin	Tamati Pablo jiyaak : — Ameka jimiá chichamtin asakmin , aminak Yus awatamratatui . Wína tunaar nekaatasam : ¿ Moisésa chichamen umirtsuash ? tusam eketiatmesha ¿ waruka Moisésa chichame umirtsuksha : Jangke awatitaram tame ? — timiayi .
45008001	Description	Tura asamtai nunasha tajarme . Iikia Cristo Jesúsnau asakrin , Yus yamaikia iinka pengké mengkaatmakchatnuitji .
52005009	Grace	Yuska : Atumka ji kajintrashtinnum engkemataram tusangka iinka kajertamkashtinuitji , antsu ii Apuri Jesucristo iincha uwemtikramratnuitji .
66020008	Violence	Nunia mash nungkanmaya ainaun anangkatas jiinkitnuitai . Nu nungka apuringkia Gog naartinuitai . Tura ni aintsri ainau Magog naartinuitai . Nu aints ainau juun entsa naikmiria timiá untsuri asar , nujai mash iruntrar mesetan najanawartas jiinkiartinuitai .
46006011	Grace	Atumniangka jumchik aints tu puju armiayi . Antsu yamaikia Yus atumi tunaarin japitramramiarume . Tura pengké tunaarinchau ataram tusa , ii Apuri Jesucristo atumi tunaarin mash sakturmarmiarume . Nunia Yus ni Wakanin atumin suramsamiarume .
55001012	Faith	Ju takatan takakmau asan , wikia waitnajai , antsu pengké natsaamatsjai . Cristo yaachita tusan nekau asan , tura niincha umiru asan , wikia nunaka nekajai . Nungka amukatin kinta jeatsaing , Cristo timiá kakaram asa , wína takatan surusmia nunaka tuke mash pengker waitruktinuitai .
49006018	Faith	Yuse Wakani itiur Yus seatnuitrume tusa atumniaka nekamtikramatnuitrume . Tura asamtai tuke inaitsuk Yus seataram . Tura kajinmatsuk tuke Yus seakrumka , Cristonu ainausha mash pachisrum Yus seattiaram .
52001001	Grace	Wiitjai Pabloitjai . Silvanojai tura Timoteojai Tesalónica yaktanam Cristonu pujuinautirmin aatjarme . Ii Apaachiri Yusnau asaram , tura ii Apuri Jesucristonu asakrumin , Yus wait anentramak atumin yainmakarti , tura angkan pengker nintimsar pujustinasha suramsarti .
50004005	Faith	Tu pujakrumningkia chikich ainau atumin waitmakar mash : Nu aints ainauka nekasar pengker nintintin ainawai tiartinuitai . Ii Apuri arakchichu pujau asa iincha tuke waitmaji .
46011026	Faith	Tura asamtai ii Apuri taatsaing , nu yurumak yuwakrumka , tura nu umutisha umakrumka : Ii Apuri Cristo iin uwemtikramratas jarutramkamiaji tu nintimratnuitrume .
59005015	Faith	Tura Yus nekasampi anturtawa , tu nintimsar Yusen seainamtaikia jausha tsaartinuitai . Tura jau tunauri amatikia , Yus ni tunaarinka tsangkuratnuitai .
55001003	Faith	Uchiru , wikia tsawaisha kashisha tuke : Yus amin yainmakti tusan , amin pachisan maaketai tajai . Yaanchuik wína wear Yusen umirin armia nunisnak wisha tunaanaka nintimtsuk Yusen umirkun pujajai .
66006016	Description	Tura anumkar , mura ainaun tura pampa ainauncha chicharinak : “ Mura ainautiram , tura pampa ainautirmesha anturtuktaram . Yus nekas wait wajaktiniun akupkatin kinta jeau asamtai ¿ yamaikia yáki uwemtikramrataij ? Tura asamtai Yuse keemtairi keta nu iin waitmakai tusaram , tura Uwija Uchiri iin wait wajaktiniun suramsai tusaram , yakiya yumpunkaram iin uukratkataram ” , tinaun antukmajai .
66002017	Description	Yuse Wakani ta nuna wína aintsur ainau antinauka nintimrarti . Tunau nepetkaru ainaun yutan maná tutain nayaimpinam uukmau aa nuna yuratnuitjai . Tura wína aintsur ainaunaka kayawach pújun susatnuitjai . Nu kayanam yamaram naaringkia aarmawaitai . Nuna naarinka kichkisha nekainatsui . Antsu ningki juwinak nekaawartin ainawai , tawai tusam aarta ” , turutun antukmajai .
61002003	Sin	Nu aints ainau wait chichaman nuikiartamunam akiam kuikiartin wajastaj tu nintiminawai . Tura asar aints tu pujuinauka mengkakartin ainawai , Yus yaanchuik timiau asa , ni wait wajaktiniun jukiartin ainawai .
53002011	Sin	Tura asamtai nu aints ainau anangmamu chichaman antukartas wakerinau asaramtai , wait chichaman antukar umirkarat tusa Yuska tsangkamkatnuitai .
45002024	Sin	Tura asakrumin Yuse chichame tu aarmawaitai : “ Yusen umirchau ainau atum tunau turamun wainkar , Yuse naarin pachisar pasé chichainawai ” .
55003008	Sin	Yaanchuik wishin Janes naartin , tura kitcha Jambres naartin , nekas chichamnaka nakitinak Moisésan pachisar : Nangkami tawai tiarmiayi . Tura ni anangmamurincha aints ainausha mash nekaawarmiayi . Nu wishin jimiar yaanchuik turinamurin nekaawarmia nunisarang yamaiya aintcha nintinchau turinamurincha mash paan nekaawartinuitai . Nu aints ainauka nekas chichamnaka nakitinawai . Tura wikia nuikiartinuitjai tinayat , nekaschau aa nuna nuikiartinawai . Tura Yusen nekasampita tichau asaramtai , nu aints ainaunka Yuska nakitawai .
66003019	Recommendation	Wína aneetir ainaun mash chicharkun : Chichamur miatrusrumek umirtuktaram tusan , wína umirtutsuk pujuinauncha wait wajaktinasha suajai . Tura asamtai atumi nintimauri yapajiaram , miatrusrumek umirtuktaram tajarme .
45005001	Faith	Ii Apuri Jesucristo ii tunaarin sakturmaru asamtai , ni nekasampita tinu asar , Yuska iinka wait wajaktinnaka suramsashtatji tusar , shamtsuk angkan pengker nintimsar pujaji .
54004016	Recommendation	Ame tenapkesam : Wisha tu pujajai tu nintimram , Yuse chichamengka tuke mash nuiniarta . Nu turakmeka amesha uwemratnuitme . Turakmin ami chichamin antinausha uwemrartinuitai .
44026011	Violence	Tura iruntai jeanmasha mash wayaan , Cristonu irunun awatnuyajai . Criston umirtan nakitajai tiarat tusan turinuyajai . Tura Cristonu ainaun timiá kajerau asan , chikich nungkanam chikich yakat ainamunam wekaatinuyajai , — Pablo timiayi .
48005019	Sin	Aintsu wakeramuringkia paan nekaamnawaitji . Aintsu wakeramuri tu ainawai : Tsanirmatin , tura pasé aa nu turatin , tura natsanpiaku aa nusha turatin ,
46003007	Grace	Aints arakan araaksha ningkikia tsapamtikiachminuitai . Tura yumijai ukatua nuka arakan ningkikia tsamamtikrachminuitai . Antsu arakan tsamamtiknua nuka Yusketai .
46001007	Faith	Tura ii Apuri Jesucristo tatin kinta nakau asaram , Yus atumin suramsa nuka yuumatsuk pujarme .
66014002	Description	Tura nuna wainkan , túna untsuri uutinawa tumaun , tura ipiamtasha kakarman patawa tumaun nayaimpinmaya antukmajai . Tura wi antukmaja nuka aints ainau kitarran tuntuinawa tumaun antukmajai .
44010043	Faith	Yaanchuik Yuse chichame etserin mash Jesúsan pachisar etserkarmiayi . Tura Jesúsan nekasampita tinaunka ni tunaarin Jesús tsangkuratnuitai tiarmiayi , — Pedro etserak timiayi .
45002007	Faith	Aints Yusjai tuke nayaimpinam pujusartas wakerinaunka , tura Yusen pengker awajsartas pengker aa nuna tuke turinaunka Yus pujut nangkankashtinun susartinuitai .
66001004	Grace	Wiitjai Juankuitjai . Asia nungkanam siete ( 7 ) yaktanam Cristonu ainau iruntraram pujautirmin chichaman akuptajrume . Yus yaanchuik tuke pujumia nuka yamaisha pujawai . Tura tuke pujuwitai . Nuka ni siete ( 7 ) Wakanijai , tura ni Uchiri Jesucristojai atumin nekas pengker awajtamsarti . Tura angkan pengker nintimratnuncha suramsarti tusan tajarme . Jesucristo chichaman umiu aa nuka ni Apaachiri chichamen nekamtikramamiaji . Nunia jakayat , chikich ainaun nangkamasang nuwá eemak jakamunmaya nantakmiayi . Tura tuke jakashtin asa , junia apu ainaun inartinuitai . Tura iin anenmau asa , waitnas jaka numpar , ni numpejai ii tunaarinka japitramramiaji .
44019004	Faith	Tinamtai Pablo chicharak : — Nekas Juan aints ainaun : Atumi pasé nintimauri yapajiaram maitiaram tusa imiatmimiayi , tura chicharak : Wína ukurun winá nuka Jesúsaitai . Ni nekasampita titaram , — Juan timiaun Pablo etserak timiayi .
61002009	Violence	Tura asamtai ii Apuri ni aintsri ainautinka tunaanum pachinkau arining , nu tunaunumiangka uwemtikramratnuitji . Tura ii Apuri ukunam taamtai , Yusen umirchau ainau tuke wait wajakartinnum jeartinun wainiat yamaikikia pujas pujurui .
58011016	Grace	Antsu niisha chikich nungkan nayaimpinam atinua nunak nintimtiarmiayi . Tuminamtai Yus ni yaktarin iwiartur nakau asa : Wikia ni Yusrinjai tutanka natsaamatsui .
54004007	Recommendation	Antsu yaanchuik juuntan aujmatinauka antukaip . Tura nintimtsuk chichainauka antukaip . Antsu Yuse wakeramuri umirkataj tusam kakaram wajasta .
66020009	Violence	Tura Satanás waanmaya jiinkin asamtai , mash nungkanmaya ainau timiá untsuri kaunkar , paka nungkancha netkar mura wakaar , Yuse aintsri ainau pujutirin tentakar , Yuse aneetiri yaktancha Jerusalénnasha tentakarun wainkamjai . Tura Yus nayaimpinmaya jiin akupak nu aints ainaunka mash amukun wainkamjai .
44010048	Description	Tura : — Jesucristo nintimsaram maaitaram , — tusa akupkamiayi . Turamtai : — Jumchik kinta iijai pujusmi , — tusar Pedron iniasarmiayi . Tu iniinam : Ayu tusa pujusmiayi .
45002019	Grace	Tura Yuse chichame nekachu ainau wainmichua nunisarang teenam pujuinawa nuna nuininuitjai tatsurmeash .
62002025	Grace	Jesucristo iin chichartamak : Pujut nangkankashtinun nekasan susatnuitjarme turammiaji .
59003017	Description	Antsu nekamtai Yus suramji nuna jukin ainauka maanitnasha maanichu ainawai , tura pengker nintintin ainawai , tura chikicha chichamencha anturin ainawai . Tura chikich ainaun wait anentin ainawai . Tura pengker aa nuna takau ainawai . Tura aints ainaun anangtsuk tupin chichau ainawai .
43003035	Faith	Yus ni Uchirin aneau asa , ninu aa nuna mash inarti tusa akupkamiayi .
61003009	Grace	Aints ainau ii Apurin pachisar chichainak : ¿ Wi taratatjai , tímia nuka waruka taatsua ? tu chichainau wainiat ii Apuri : Wi turatnuitjai , tímia nunaka umitsuk pujuschamnawaitai . Antsu iin anenmau asa , aints kichkisha mengkakacharti tusa , antsu mash ni nintimaurin yapajiawar wina umirtukarti tusa wakerawai .
46007007	Grace	Aints mash wijai metek nuwenchau arti tusan wakerajai . Antsu Yus mash aints ainaun metekka najanachmiayi . Tura asamtai chikich ainauka nuwan nuwatkatin ainawai . Antsu chikich ainauka nuwan nuwatkashtin ainawai .
46014001	Recommendation	Tura asamtai chikich ainaun nekasan aneetasan wakerajai , tu nintimsaram pujustaram . Tura Yus ni sukartusmauri surusti tusaram wakeruku ataram . Takat timiá pengker aa nuka Yuse chichame etsernu takatrintai .
47004006	Grace	Yus nu nangkamtaik teen : Paantin ati , tímia nuka ii nintincha paantin ati tusa nintimtikramramiaji . Jesucristo timiá kakaram aa nuka iincha : Yuse kakarmari tu awai tusa , nekamtikramatas ii nintincha paan nintimtikramramiaji .
44018024	Description	Pablo wekai , judío aints Apolos naartin Efesonam jeamiayi . Nuka Alejandría yaktanmaya aintsuyayi . Tura Yuse chichame aarmaun pengker nekau asa , pengker etsernuyayi .
58013012	Grace	Tura tangku ainaun yakta aari jiikiarmia nunisarang Jesúsnasha yakta aarin jiikiar maawarmiayi . Tura asamtai aintsti tunaarin sakturmartas , Jesús jarutramak numpencha numparmiayi .
56002015	Recommendation	Uchiru , wi taja nuka amesha nunismek nuiniarta . Tura Yuse kakarmarijai ju chichamka aints ainau nintimtikrarta . Tura natsaamtsuk chicharkarta . Nunia aints ainau wína pachitsar pasé chichartukarai tusam pengker pujusta .
62004009	Grace	Yus iin timiá anenmau asa : Atum wina Uchirjai tuke iwiaaku pujusmintrum tusa , ni Uchirin kichik amia nuna ju nungkanam akupturmakmiaji . Tura asa ni anengkratairin paan nekamtikramamiaji .
43017024	Grace	Apaachiru , ameka nungkaka najantsuk winaka tuke anentin asam , aints wína surusmiame nuka mash wainkata turutin asakmin , wína kakarmarsha ame surusmiame nunaka niisha wainkarti tusan wakerajai .
45003016	Sin	Tura tunia wekainawa nunisha aints ainaun wait wajaktiniun suwinak , tuke pasé awajin ainawai .
58004014	Faith	Jesús Yuse Uchiri ni Apaachiri pujamunam nayaimpinam waketki , aintsti tunaarin sakturat tusa , sacerdote apuria nunisang iin pachitmas tuke Yusen seatramji . Tura asamtai tuke inaitsuk Jesúska nekasampita tiarmi .
61001017	Grace	Iikia Cristojai mura pengkernum wakar , nuni pujusar nayaimpinmaya chichau antukmiaji . Ii Apaachiri Yuska paaniunmaya ni Uchirin pachis chichaak : “ Juka wína Uchiruitai , wína aneetiruitai . Junaka pengker nintimtusan pujajai ” , tinu asa , ni Uchirin pengker awajsamiayi , tura ni kakarmarin iincha inakturmasmiaji .
46012011	Description	Tura Cristonu ainautin Yuse Wakani nuke takamtikui . Tura ningki wakerak , ni takatri takakmastinun kichik kichik suramji .
66008012	Description	Nunia chikich Yuse awemamuri cuatro ( 4 ) ama nu pupunan pupuntramtai , tsaasha tura nantusha , tura yaa ainausha kampatam ainamunam kichik meseru asamtai , yaa ainausha tenap tsantinachun wainkamjai . Tura tsaasha mushatmar tsawai wainiat tenap tsanchaun wainkamjai . Tura kashi wainiat nantusha tenap tsanchaun wainkamjai .
44018017	Violence	Tura apu chichaman nekatan nakitau asamtai aints ainau judío iruntai jea apurin Sóstenes naartinun achikiar , apu naka wajamunam awatiarmiayi . Awatinau wainiat apu Galiónka pengké pachischamiayi .
43010039	Violence	Tamati ataksha : Jesús achiktai tinamaitiat jiinki wemiayi .
47004016	Faith	Tura asamtai iikia napchau nintimtsuk pujaji . Ii namangkengka weamki weamtaisha , Yus ni kakarmarijaingkia ii nintinka kintajai metek kakamtikramji .
43012003	Description	Tura yuwinai Maríkia kungkuti nardo tutain , nekas akik aa nuna litro japchirin ita , Jesúsa nawen mash ukatramiayi . Nuniasha nawen ni intashijai japir mujturmiayi . Turamtai jeasha mash kungkuimiayi .
58011009	Faith	Tura Yus nu nungkanam weta timiau asa , Yus akupkamaitiat nuni jea , Yusen nekasampita tusa , iraawa nunisang jea tarach najanamunam nu nungkanmasha ninuchua nunisang pujusmiayi . Tura Isaacsha , tura Jacobsha nunisarang jea tarach najanamunam pujuarmiayi .
50003017	Recommendation	Yatsur ainautiram umaarutirmesha , wi tu pujaja nu nekau asaram , wiya nunisrumek atumsha pujustaram . Tura aints iiya nunisarang Cristo nemarinau wainkaram , nu aintsua nunisrumek pujustaram .
48006002	Recommendation	Chikich ainau merman nanaakinawa nunisarang wait wajainamtaikia , nu aints nekasrum yaingtaram . Tu pujakrumka Cristo ni chichamen akupkamia nuka umirkatnuitrume .
59002024	Faith	Tura asamtai aints Yusen nekasampita tayat , pengker aa nunaka takatsuk pujaunaka Yuska pengkeraitai tatsui . Antsu aints Yusen nekasampita taunaka , tura pengker aa nuna takaunaka Yuska pengkeraitai tawai .
45009014	Faith	Nu chicham nintimsar pujakrisha ¿ warintajik ? Yus pengker nintimias pujatsui ¿ tu nintimratnukai ? Atsa , tuuka nintimrachminuitai .
45014001	Recommendation	Aints Cristonu ainiayat mianchau wajainamtaisha nujai iruntrataram . Tura : Ameka Cristo umirat inaisame tiirap .
66012007	Violence	Nunia nayaimpinam maaninaun wainkamjai . Yuse awemamuri juuntri Miguel naartin chikich Yuse awemamuri ainaujai iruntrar Juun Pangkijai , tura ni inatiri ainaujai iruntrar maaninaun wainkamjai .
49004026	Recommendation	Kajernaikiaram tunau nintimsarmeka kanurairap . Antsu chikich ainaujaisha tsangkurnairaram angkan kanurtaram .
60003009	Recommendation	Atumin pasé awajtaminamtaisha , atumka yapaijtsuk asataram . Tura atumin katsekraminamtaisha : Wisha yapaijkiataj tiirap . Antsu Yus atumniaka pengker awajtamsatas wakerau asamtai : Wína pasé awajtinauncha Yus yaingti tusaram , yapaijtsuk pengker awajsataram .
43008029	Grace	Wína akuptukmia nuka tuke wijai pujawai . Wikia ni wakeramurin tuke umiku asamtai , winaka ajapruangka ukurtsui , timiayi .
49006014	Recommendation	Tura asaram wainmamkataram . Satanás nepetkatasrumka nekas aa nuke nintimrataram . Tura wait chichamka etsertsuk nekas aa nuke etserkataram . Tura Cristo atumi nintin japitramrau asamtai , tunaarumsha mash japaram ukukrum , tunaachawa nunisrumek pujustaram .
66001020	Description	“ Yamaikia chicham nekaachmin aa nuna amin nekamtikiatjame . Yaa siete ( 7 ) ainia nuna wína untsur uwejrujai achikian takakai waitkame nuka nuwaitai , nunia ji keau siete ( 7 ) wainkame nusha nuwaitai tusan yamaikia nekamtikiatjame . Yaa siete ( 7 ) ainia nuka wína aintsur ainau wainin siete ( 7 ) ainia nuwaitai . Tura ji keau siete ( 7 ) ainia nuka wína aintsur ainau mash iruntrar siete ( 7 ) yaktanam pujuina nuwaitai ” , turutmiayi .
58002009	Grace	Tura ii wainkamiaji nuka Jesúsayayi . Nuka aints wajasu asamtai , Yuse awemamuri ainau jumchik musach Jesúsan nangkamasarang juun wajasarmiayi . Tura Yus aints ainautin timiá anenmau asa , Jesús jakati tusa wakerimiayi . Tura waitnas jarutramkau asamtai , yamaikia mash ainia nuna Apuri ati tusa , Yus Jesúsan inaikiamiayi .
50002013	Grace	
43015011	Grace	“ Wi waraaja nunisrumek atumsha warastaram tusan , atumin tuke waramtiksatasan wakerajrume . Tura asan ju chichaman ujaajrume .
54001001	Description	Wiitjai Pabloitjai . Jesucristo akupkamuitjai . Yus iin Uwemtikramratin ii Apuri Jesucristosha nákakur pujaji nu : Wína chichamur etserkata tusa akuptukmiayi .
54002009	Recommendation	Nuwa ainausha , wína jiirsarat tutsuk , antsu pengke entsatin entsarar Yusnak nintimrarti tusan wakerajai . Muukencha pengker temashmiarar antsu : Shaakun nukap nungkutsuk entsati akiknasha entsatsuk pujusarti tusan wakerajai .
43002015	Violence	Tura Jesús nuna wainak , chapikian chapikmar umis , nujai waaka ainaun , tura uwija ainauncha awatar jiikmiayi . Tura kuikia yapajinau misarincha ayantur , kuikiarin nungka ujuntramiayi .
49002010	Grace	Iikia akiintsurning , Yusek iin uwemtikramratas ni Uchirin Cristo Jesúsan akupturmaku asa , tura iincha yamaram nintimaun suramsau asa : Yamaikia Cristonu asaram , pengker aa nuke turataram tusa iincha yainmaktinuitji .
60004012	Recommendation	Aneetir ainautiram , Yus atumin aneachmau nekapramatai , nukap wait wajakrumka : Maj ¿ warukantsuk timiá wait wajaij ? tuuka nintimsairap .
66019007	Recommendation	Uwija Uchiri nuwenatin kintaka yanchuk jeayi . Tura asamtai ni nuwaringkia yanchuk mash umisi . Tura asamtai yamaikia warasarmi . Tura nukap warasar Yuska pengker awajsarmi .
49006017	Recommendation	Tura Cristo atumin uwemtikramrau asamtai , wína tuke waitkatatui , tu nintimsaram , suntar jirun tsengkrakinawa nunisrumek au asaram , Satanáska nepetkau ataram . Tura suntar nangkin takakinawa nunisrumek Yuse chichamesha nintimrau ataram . Nuka Yuse Wakani nangkirintai .
44007024	Violence	Tura weai , Egipto aints Israel aintsun awatun wainak , nuna jiij wajatmiayi . Tura nintimias : Wikia Egipto aintsun maamtaikia , wi wear nuna wainkar : Nekas Yus iin akupturmaku asa , iincha ayamrutmaktatji , tu nintimrartatui , Moisés tu nintimias , Egipto aintsun maamiayi . Tura waininayat Israel ainauka tuuka nintimracharmiayi .
53003013	Recommendation	Yatsur ainautiram , pengker aa nuke yawetsuk turataram .
46016013	Faith	Chikich ainau atumin anangkramawarai tusaram aneartaram . Tura Cristo nekasampita tusaram , kakaram wajasrum , uchia nunisrumka nintimsairap .
44007043	Sin	Antsu tangku ainau wínaka surutsuk , chikich yus , Moloc tutai yuschau wainiatrum , nuka ii yusrintai tusaram , nunia yaa Refán tutai ii yusrintai tusaram , atumek nakumkaram tikishmatratasrum najanamiarume . Tura asamtai wikia atumin Babilonia nungkan nangkaikin akupkatnuitjarme ’ , Yuska timiayi . Tu aarmawaitai .
53002015	Recommendation	Tura asamtai yatsur ainautiram umaarutirmesha kakaram wajastaram . Tura wikia yaanchuik atumin iraakun ujakmiajrume nu tura papin aaran akuptukmiajrume nusha kajinmakirap .
47005005	Grace	Yamaram namangken ii jukitnun najatramamiaji nuka Yusketai . Tura Yus : Yamaram namangnaka susatatjarme tusa , nuna eemak ni Wakanin iin suramsawaitji .
54002011	Recommendation	Nuwa ainauka aishrin umirinak Yuse chichamen tákamtaik nuimiarartinuitai .
54005019	Recommendation	Aints ningki chichaak : Cristonu ainau wainin tunau takasi tamatikia nuka antukaip . Antsu jimiarchiksha , tura kampatmaksha tsanumtsuk nuna tinamtaikia , nu chichamka antukta .
45016016	Recommendation	Cristonu ainautiram , mash pengker nintimtunisrum aneenisrum : ¿ Pengkerak pujaram ? titaram . Cristonu ju nungkanam iruntrar pujuinauka mash atumin : Pengker pujustaram tusar chichaman akupturminawai .
66018019	Description	Timiá wake mesemar pujuinak , nungka juyurin jukiar , muuken yukuuminak kakarar juutinak : “ Chaj , ju yaktaka timiá juun ayat yumpuunkayi . Juun kanurtin ainauka juun entsanam wekajinau asar , waririn akik ainia nuna ju yaktanam jukiar kuikiartin wajasarmiayi . Turayat yamaikia kakarmachu mengkakayi ” , tinaun antukmajai .
62003001	Grace	Nintimrataram . Ii Apaachiri Yus iin timiá anenmau asa : Wína uchiruitrume turamji . Iin turamu asamtai , nekasar Yuse uchiri ainiaji . Tura asakrin ju nungkanmaya ainauka Yusen nekainachu asar iinka : Juka Yuse uchiriyampita tusarka nekarminatsji .
60005005	Recommendation	Nuniasha natsa ainautirmincha nunasha tajarme . Cristo umirnu juuntri ainau umirkataram . Mash pengker nintimtunisrum : Wikia mianchawaitjai tusaram pengker awajnaisataram . Yuse chichame tu aarmawaitai : “ Aints ningki nintimsang wikia miajuitjai taunka Yuska nakitawai . Antsu wikia mianchawaitjai tumamunka Yuska pengker awajui ” .
45003004	Faith	Atsa , Yuska nunaka turashtinuitai . Aints ainau mash wait chichaman etserin ainaing , Yuska pengké waitrichu asa , ni timiaurinka tuke umiawai . Ni chichamesha tu aarmawaitai : “ Ame tunaawaitme turutme nunaka nekasaintai tajame . Tura ame tunau asam wait wajaktatme turutme nunasha pengkeraitai tajame ” .
44009014	Violence	Tura sacerdote apuri papi aarmau susam , yamai juni taa , amin seatmina nuna mash achiktaj tusa tayi , — timiayi .
61002001	Sin	Yaanchuik ii juuntri pujuinamunam wait chichaman etserin ainau wantinkarmia nunisarang wait chichaman nuikiartin ainau yamaisha wantinkartinuitai . Nu aints ainauka wait chichamnaka uukar nuikiartin ainawai . Tura asar ii Apuri waitnas jaka ii tunaarin akiimiatramkau waininayat , nuka waitaitai tusar pachinatsui . Tura aints ainaun anangkawaru asar , ni wait wajakartintri jeatak wajasi .
43005018	Violence	Tamati judío juuntri ainau nuna nekaawar : “ Ayamtai kintan pachiatsui , tura Yus wína Apaachiruitai tinu asa , Yus wijai metekaitai , tu nintimias pujatsuash ” , tusar Jesúsan nuna nangkamasarang kajerkar maawartas wakeriarmiayi .
46011002	Faith	Yatsur ainautiram , wína tuke kajinmatrukchau asakrumin , tura wi atumin nuiniarmiajrume nuka miatrusrumek umirtuku asakrumin , wisha atumin pengker nintimtajrume .
44002025	Faith	“ Ii juuntri Davidcha Jesús akiintsaing , Jesúsan pachis tu armiayi : “ ‘ Wína Apurun tuke wijai pujaun wainuyajai . Niisha wína untsurunini pujurtau asamtai , wikia pengké mengkaakashtatjai .
60001023	Grace	
59005016	Recommendation	Tura asamtai mai nuamtak atumi tunaaringkia ujaaniktaram . Nunia Yus seatnaitaram . Turakrumka tsaartinuitrume . Aints Yusen nekasampita tusa , miatrusang Yusen umirak pujaunaka tuke nintijai Yusen seau asamtai Yuska anturui .
43006047	Faith	“ Nekasan tajarme : Wína nekasar nintimtursar pujuinauka pujut nangkankashtinun jukiartin ainawai .
43014018	Grace	“ Atum mitaikia nunisrumek pujustaram tusanka , atumin japanka ukukchatatjarme . Antsu waketrusnak ataksha taritnuitjarme .
45003002	Grace	
49006005	Recommendation	Aintsu inatiri ainautirmincha tajarme : Atumka Cristo umirin asaram , Cristo wína pasé awajtusai tusaram , shamakrum pengker nintimsaram nakimtsuk atumi inatmin Cristo umirume nunisrumek pengker umirin ataram .
45002004	Grace	Atumka tunau arumning , Yus atumin pengker awajtamsamiarume . Tura wait wajaktinnasha suramsachmiarume . Tura Yus atumin pengker awajtamsau wainiatrumek nuka nintimtsuk pujarme . Yus wait wajaktiniun suramtsuk : Nintimaurum yapajiaram , tunaarum inaisaram wína umirtuktaram tusa , iin wait anentramak nakarmak pujawai . Atumka nuka nintimtsuk pujarme .
62005014	Faith	Ni wakeramurijai metek iikia Yus seakrinka , niisha anturtamji . Tura asamtai Yus wi seamka mash anturtawapi tusar nekaji . Nu nekau asar , wi seaja nunaka Yus nekas surustatuapi tu nintimsar seaji . Nu nekau asar Yuska pengker nintimtaji .
45015013	Faith	Tura Yus iin uwemtikramratin asamtai , nu nakaji tusaram , nekasampita tinu asakrumin , Yus atumin nukap waramtikramsarti . Tura angkan pengker nintimsaram pujustaram tusa nintimtikramrarti . Tura nekasnapi Yusnum pujustatja titaram tusa , Yuse Wakani ni kakarmarijai atumin pengker nintimtikramrarti tusan tajarme .
43019041	Description	Jesús numi winangmanum jakamia nuna ayaamas numi arakmau ainau wajaarmiayi . Nuni jakau iwiartai pampa najanamu yamaram amiayi . Tura yamaram asamtai , aints kichkisha nuni iwiarsachmauyayi .
66019020	Violence	Nunia Juun Yawaaya Tumaun achikiar , nunia Anangkartin Chichaman Etsernu Juuntrincha achikiar , mai iwiaaku waininayat , kucha jiiya tumau azufrejai keamunam ujungkarun wainkamjai . Nu Anangkartin Chichaman Etsernu Juuntringkia Juun Yawaaya Tumau wajamunam wainchati takat turamujai aints ainaun anangkau asamtai , Juun Yawaaya Tumau naaringkia aints ainau nijajin , tura ni uwejencha aatrarun wainkamja nuwaitai . Tura Juun Yawaaya Tumau nakumkamurin : Ameketme juuntam tinaun antukmaja nuwaitai . Tura aintsun untsurin anangkawaru asaramtai , kucha jiya tumau azufrejai keamunam mai ujungkarun wainkamjai .
45012020	Recommendation	Yuse chichame tu aarmau asamtai , atumi nemase yaparinamtaisha yurataram , tura kitaminamtaisha umutisha artaram . Tu pujakrumka , atumin pasé awajtamina nu inatsaartinuitrume .
51003016	Recommendation	Cristo chichame atumi nintijai tuke nintimin ataram . Tura nu chicham nekau asaram , Cristo mai nemarnutirmek Cristo chichame nekapruniataram . Tura Cristo mai nemarnutirmek Cristo chichame nintimtiknairataram . Tura Yuse chichame kantamataram . Tura Yus kanta kantamaram , Yuse Wakani atumin nintimtikramrau asamtai , yamaram kantasha kantamaram , Yuska maaketai titaram .
51003019	Recommendation	Tura nuwentin ainautirmesha atumi nuwari tuke aneen ataram . Tura katsuram nintimtutsuk asataram .
54005016	Recommendation	Nuwa Cristonu asa , ni jeen wajen pujas pujauka chikich Cristonu ainaun : Ju wajeka atumsha yaingtaram tutsuk ningki yaingtinuitai . Antsu waje pengké ningki pujamtaikia , yaingmintri atsau asamtai , Cristonu ainau mash nu wajenka wait anentrartinuitai .
62005011	Grace	Tura Yus ni Uchirin pachis iin ujatmaji nuka nuwaitai : Wína Uchir tuke iwiaaku pujau asamtai , atumsha nijai tuke tsaniasrum iwiaaku pujustinuitrume iinka turamji .
62005012	Faith	Yuse Uchirin nintimsar pujuinauka tuke Yusnum iwiaaku pujusartin ainawai . Antsu Yuse Uchirin nintimtsuk pujuinauka tuke Yusnum iwiaakuka pujuschartin ainawai .
43008036	Grace	Tura asamtai Yuse Uchiri atumin angkan awajtamatikia , nekasrum tuke angkan pujustinuitrume .
49003013	Faith	Tura asamtai wikia atumin Cristo chichamen etserkau asan , wait wajamur nekakrumsha : Napchau nintimtsuk asataram tusan tajarme . Antsu wikia wait wajaing , atumka warasmintrum tusan wakerajai .
45016018	Sin	
45001029	Sin	Tura asamtai mash tunau aa nuna waring achat mash pachitsuk turinawai . Pengker aa nuna nakitin ainawai , tura pasé nintintin ainawai , tura kichnau aa nuna wakerin ainawai , tura chikich ainauncha pasé awajsartas wakerin ainawai , tura suwirpiaku jiinisar pujuinawai , tura mangkartin ainawai , tura kajernain ainawai , tura anangkartin ainawai , tura pasé nintintin ainawai , tura tsanukratin ainawai .
55001014	Recommendation	Yus ni nuikiartutirin amin suramsau asamtai , Yuse Wakani iin pujurtamji nuna kakarmarijai aints ainau pengker nuiniarta tajame .
48006008	Faith	Tura asamtai aints ni namangke wakera nuna turinauka , wait wajaktiniun jukiartinuitai . Antsu Yuse Wakani wakera nuna turinauka tuke Yusnum pujut nangkankashtinun jukiartinuitai .
46010009	Recommendation	Tura ii juuntri chichainak : Wikia tunau turamtaikia , watska , Yus wait wajaktiniun suruschanpiash , iisha nekapsami tu nintimtsuk asarmi . Yaanchuik ii juuntri ainau nuna turinamtai , Yus napin aints ainaun esaiti tusa akuptukmiayi . Turamtai napi esainam untsuri jakaarmiayi .
46013005	Recommendation	Tura chikich ainaun aneauka natsanta nunaka turichuitai . Tura ninunkeka nintimchawaitai . Tura kajechuitai . Tura ni pasé awajinamsha yapaijmichuitai .
66009009	Description	Tura wejmak jiru najanamun entsarinaun wainkamjai . Tura nanamtin asar nanaminaksha kawai mesetnum weenak , kárrun japinam teteer wajainawa tumaun antukmajai .
43015022	Sin	Wi ju nungkanam tau asan , junia aints ainaun wína chichamrun ujakchamuitkungka , ni tunaarinka nekarachminuyayi . Antsu ujakmau asar : Nekachkun tunau turinuyajai , pengké tichartin ainawai .
51004005	Recommendation	Atumka Cristo nekamtairi jukin asaram , Cristo umirchau ainau Criston pengker nintimrarti tusaram , nangkamrumka kinta japawairap .
45006006	Faith	Aints jakauka tunaunaka nintimtsui . Tura ni wakeramurincha najantsui . Iisha nusha nekaji . Tura Criston numi winangmanum maawarmau asa , Cristonu ainautikia yaanchuik pasé nintimtainka mengkatramkamiaji . Tura Cristo jarutramak , ii tunaurin japrutmau asamtai ¿ itiur tunau inatiria nunisriksha pujustajik ?
62003010	Sin	Tura asamtai ¿ yaachita Yuse uchirisha , tura yaachita Satanása uchirisha ? tusar nekaatnuitji . Pengker aa nuna turichuka , tura chikich ainaun aneechuka nekas Yuse uchirinchuitai tusar nekaatnuitji .
45008007	Sin	Aints ainau ni namangke wakeramurinak nintimina nuka Yuse chichamen umitan nakitinau asar , Yuse nemase ainawai . Tu nintimsar pujuinauka Yusen umirkartatkamawar pengké tujintinawai .
44002026	Faith	“ ‘ Tura wína nintirun pujurtau asamtai waraajai . Tura pengker nintimsan chichaaknasha waraawarat chichaajai . Nunia nantaktinuapitja tau asan , jakancha pengker nintimsan ayamsatnuapitja tajai .
46010020	Sin	
44013001	Description	Antioquía yaktanam Cristo umirin iruntrar pujuinamunam Yuse chichamen etserin ainau , tura Yuse chichamen nuikiartin ainausha iruntrarmiayi . Nuna naaringkia nu ainawai : Bernabé , nunia Simón , chikich naari Shuwin inaikiarmiayi , nunia Cirene nungkanmaya aints Lucio naartin , nunia Manaén , nuka Galilea apuri Herodesjai tsakaruyayi , nunia Saulo ainik armiayi .
49005006	Recommendation	Chikich ainau nangkamiar wait chichaman chichainamtaisha , anangkruwai tusaram nintimrataram . Yusen umirchau ainauka tuke inaitsuk tunau turin asaramtai , Yuska nu aints ainaun wait wajaktiniun susartinuitai .
56001011	Sin	Nu aints ainau chikicha jeen wayaawar , kuikian nukap achikiartas wakerinak , nu jeanam pujuinaun chichaman nekaschaun nuikiartinawai . Tura asaramtai nuka itatkataram tusam chicharkata .
43013011	Sin	Mashkia pakuichawa nunisrumka pujatsrume , tímia nunaka niin suruktinun nekau asa timiayi .
43010001	Sin	Nunia Jesús ataksha aints ainaun nuiniak : — Wi taja nuka nekasaintai . Aints uwijartin ni uwijarin wenurmaunum kashi ukuawai . Tura kasa ainau uwijan kasamkartas waitinmaka waaitsuk , atu yantamen wenurmaunum wakaar wayaatin ainawai .
61002015	Sin	Nu anangkartin ainau uwemratin jinta tupin aa nunaka menankiarmiayi . Tura asar Beora uchiri Balaama nunisarang ainawai . Balaam yaanchuik Yuse chichamen etserin ayat , kuikian nukap wakerau asa , Yusen umirtan inais tunaun turamiayi .
44014005	Violence	Turinamtai judíochu ainau , tura judío ainausha ni juuntri ainaujai iruntrar chichainak : — Nu aints ainau pasé awajsarmi , tura kayajai tukurarmi , — tinamtai ,
43021017	Description	Nunia ataksha iniak : — Simónka , Jonása uchiriya ¿ nekasmek wína pengker nintimtursam pujam ? — timiayi . Nujaingkia kampatam iniamu asa , Pedroka wake mesekmiayi . Tura ayaak : — Apuru , ameka mash nekame . Wi amin pengker nintimtusan pujajme tajame nuka nekasaintai tusam nekame , — timiayi . Tamati Jesús aimiak : — Takumka wína uwijar ainau waitrukta .
66021027	Sin	Tura pasé nintintin ainau , tuke tunau nintimsar pujuinausha , tura wait chichaman etserin ainausha kichkisha nuningkia pengké wayaachartinuitai . Antsu tuke pujustin ainau naari Uwija Uchiri papirin aatramu asar nu yaktanmaka wayaawartinuitai .
66017004	Sin	Tura nu nuwa wejmakrin yamakijai engkermawa tumaun , tura kapantin akik aa nuna entsar , kuri akiknasha tura kaya akiknasha , tura shaak akiknasha iwiarmamar , pining kuri najanamun takakun wainkamjai . Nu piningnum ni aintsjai tunau turutiri piakun wainkamjai .
51003014	Recommendation	Tura nu mash umiau asaram , nuna nangkamasrumek nukap aneenitaram . Tura aneenisrum pujakrumka , kichik namangkea nunisrumek asaram , Cristoka miatrusrumek umirume .
43012023	Description	Tu ujainam Jesús chichaak : — Wikia aints ayatun Yus akupkamu asan , yakí wetin kintarka jeatak wajasi .
45002022	Sin	Tura chikich aintsu nuwaringkia takaschatnuitai tayatrumsha ¿ waruka aishrinusha takarme ? Tura chikich aintsu yusrin nakitayatrumsha , ¿ waruka nu aintsu yusri jeeniangka warinchu kasamrume ?
45007008	Sin	Tura tunaarintin asan , Yus umirkatin chichaman nekayatnak , mash aa nuna pachitsuk wakerinuyajai . Antsu Moisésa aarmauri atsamtaikia , wikia tunaawapitja tusanka nekachuyajai .
44026017	Grace	Judío ainau tura judíochu ainausha amin kajertaminamtaisha wi ayamruktatjame . Nuna turatin asan , yamaikia judíochu ainamunam akupkatatjame .
56003003	Sin	Iisha yaanchuikia nintinchau ayaji . Turasha Yus umirchau ayaji . Tura iwianchi inatiri asar , ii wakeramuring nuke nintimsar pujuyaji . Tura pasé takau ayaji . Tura chikich ainaujaisha suwirpiaku jiinisar pujuyaji . Tura asar tsuutnain ayaji . Tura chikich ainaujai pe kajernain ayaji .
54005021	Recommendation	Ii Apaachiri Yus , tura ii Apuri Jesucristosha , tura Yuse awemamuri ainau Yus : Winia inatir ataram tusa inaikiamia nusha ii tunaarincha mash metek nekartaminaji . Tura asaramtai nunasha tajame : Cristonu ainau wainin tunau takauka nekas aminu amikrum wainiatmek chicharkata . Aints ainau mash metek jiista , tura metek chicharkata .
58010035	Recommendation	Tura asamtai Cristo umirkatnuka inaisairap . Antsu Cristo tímia nunaka nekasampi umiktatua tusaram , nayaimpinam nijai tuke pujustinuitrume .
46004002	Faith	Tura asamtai aints ni inatirin : Jear waitrukta tusa ukukmiau asa , nu aintska jeeniu chichamen miatrusang umirkatnuitai . Yuscha nunisang : Wína chichamur umirtuktaram tusa , akupkamu ainauka miatrusarang umirkartinuitai .
44009043	Description	Tinamtai Pedrosha Jope yaktanam untsuri kinta aints Simón naartinu jeen pujusmiayi . Nu aintska nuwapen takauyayi .
46003016	Grace	Nusha nintimrataram : Yuse Wakani atumi nintin engkemturmau asamtai , atumka Yus seatai juun jea nunisketrume . ¿ Nuka nintimtsurmek ?
58010019	Faith	Tura asamtai yatsur ainautiram umaarutirmesha , Jesús jarutramak numpe numparu asamtai , iikia shamtsuk tura tunauka nintimtsuk ii Apaachiri Yuska seatnuitji .
43008021	Sin	Ataksha Jesús chichaak : — Wikia wetatjai . Tura wi weamtai atum wína eatkatin ainiarme . Antsu wi weamunmaka winichminuitrume . Tura atumka tuke tunaarintin asaram jakatnuitrume , — timiayi .
51003012	Recommendation	Tura asakrin Yus atumin anenmau asa : Winar ataram tusa , atumniaka eatmakmiarume . Tura asamtai yamaikia iwiarmamrawa nunisrumek pujau asaram , chikich ainausha wait anentrataram , tura pengker awajsataram . Tura mianchawaitjai tusaram , yaitasrum aujnaisataram , tura kajernaitsuk pujustaram .
43012026	Faith	Aints wína umirtutan wakerakka , nekas wi turaja nunasha turati . Tura nuna turakka , wi nayaimpinam pujustatja nunisha pujustinuitai . Turamtai wína umirtukunka wína Apaachirka nekas pengker awajsatnuitai , — Jesús timiayi .
54003004	Description	Tura ni jeen pujuinauncha pengker inartinuitai . Ni uchirisha pasé chichamnasha chichachu atinuitai . Nunia aparincha pengker umirkatnuitai .
52005011	Recommendation	Tura asamtai tuke turarme nunisrumek pengker nintimtunisrum mai kiakani wajataram tajarme .
62003011	Recommendation	Chicham nu nangkamtaik antukmiarume nuka nuwaitai : Aneenimi .
46007026	Recommendation	Tura yamaikia wait wajaktin nukap au asamtai , nuwa nuwatsuk aintsarik pujustin pengkeraitai , tu nintimsan pujajai .
43003001	Description	Fariseo aints Nicodemo naartin judío apuri ayayi .
59002025	Description	Tura nuwa Rahab naartin nintimrarmi . Nuka yaanchuik kungkatip ayat , nunia Josué aintsri jimiar ni jeen jearamtai , nu aintsnaka uukmiayi . Nunia : Mantamawairam atu tupikiaktaram tusa akupkamiayi . Nuna turamtai , Yus nu nuwanka pachis : Nuka pengkeraitai timiayi .
54002015	Faith	Tura waininayat nuwa ainau uchin jatemawar waitnasar jurerar , tuke Criston nekasampita tusar , Yusen aneenauka ni tunaurin mash inaisar uwemrartin ainawai .
44013017	Grace	Israel ainauti Yusri ningki wakerutmau asa , yaanchuik ii juuntri ainaun Egipto nungkanam pachiinkar pujuinauncha pengker awajsau asa nukap yujramiayi . Tura yujaramtai ni kakarmarijai ii juuntri ainaun Egiptonmayan jiikmiayi .
44015008	Grace	Tura Yus aintsu nintin mash nekau asa : Wikia judíochu ainauncha uwemtikratasan wakerajai tusa , Yuse Wakani nekas pengker aa nu ii nintin piatramkamiaji nunisang judíochu ainauncha piatkamiayi .
59002011	Sin	Tura Yus chichaak : “ Tsanirmawairap , tura aints maawairap ” , timiayi . Tura aints tsanirmatsuk pujayat , aintsun maakka , Yus umirkatin chichamnaka umitsuk pujawai .
43010028	Grace	Wikia pujut nangkankashtinun suwitjai . Tura asamtai tuke wait wajaktinnumka pengké wechartin ainawai . Tura wi wainu asamtai ¿ yáki jurutkit ?
45016020	Grace	Iwianchi apuri Satanás wári nepetkataram tusa , Yus nekas angkan pengker nintimratnun sukartin aa nuka atumin kakamtikramratatrume . Ii Apuri Jesús atumin yainmakarti tajarme .
55003005	Sin	Nuka nangkamiar Yusnawaitjai tinayat , Yuse kakarmaringkia atsawai tiartinuitai . Uchiru , nu aints ainaujaingkia pengké pachinkaip .
45012005	Description	Tura asamtai Cristonu ainautikia untsuri ayatrik , kichik aintsu namangkea nunisrik aji . Tura Cristonu asar mai nuwamtak yuumaniaji .
56003008	Faith	Wi taja nuka nekasaintai . Tura asamtai Yusnau ainau pengker aa nuna takasarti tusam , tuke kajinmatsuk ju chichamka etserkata tusan wakerajai . Tura ju chichamka pengker asamtai , aints ainau mash juna wakerukartinuitai .
59002023	Faith	Tura asamtai Abrahaman pachis Moisés tu aarmiayi : “ Abraham Yusen nekasampita tinuyayi . Tura asamtai Yus Abrahaman pachis : Nekas péngke aintsuitai timiayi ” . Yus tu tinu asamtai , aints ainau Abrahaman pachisar : Yuse amikrintai tiarmiayi .
59002001	Faith	Yatsur ainautiram umaarutirmesha , ii Apuri Jesucristo nekasampita tinu asaram , kuikiartin jiisrum : Nuka pengkeraitai tiirap . Tura kuikiartichu jiisrum : Nuka mianchawaitai tiirap .
45003013	Sin	Ni jangken metchau asar , jakau iwiarsamu urakmawa nunisarang paseen chichau ainawai . Ni chichamejai tuke anangkartin ainawai . Tura napi tseasria nunisarang najamniun chichau ainawai .
49005028	Recommendation	Cristo aintsri ainautikia mash iruntrar Cristonu asar , Cristo ni aintsri ainautin timiá anenma nunisarang nuwentin ainauka nekasar ni nuwarin aneenak ni namangkea nunisarang niincha pengker awajsartinuitai . ¿ Yáki ni namangken nakitnui ? ¿ Antsu ni namangken pengker awajsatas yáki yutan yuwatsu ? ¿ Tura yáki ni namangken pengker awajmamtsu ? Tura asamtai nuwentin ainau ni nuwarijai kichik namangkea nunisarang asar , nuwennuka ni namangken anea nunisang ni nuwarincha aneetnuitai .
45009030	Faith	¿ Judíochu ainau pachisar warintajik ? Judíochu ainau Yus pengker awajsatnun yaanchuikia nintimchau ainayat , Criston nekasampita tinu asaramtai , Yus yamaikia tunaachawa nunisarang pujuinaun jiiawai .
54003009	Faith	Ni tunaarinka mash inaisar , tura pengker nintimsar , Yuse chichame nekas aa nuna nekau asar , Yus ni chichamen nekamtikiamia nuna tuke nekasampita tiartinuitai .
54006002	Recommendation	Inamnujai mai metek Cristonu asar , inati ni inamurincha nakitrachartinuitai . Antsu ni inamurisha Yuse aneamuri tura Cristo nemarin asamtai , chikich inati ni apurin umirina nuna nangkamasarang pengker umirkartinuitai . Ju chichamka nuiniarta . Tura umirkataram tusam etserkata .
45003003	Faith	Antsu aints ainau Yuse chichamen nekasampita tutsuk , tura umirtsuk pujuinau wainiat ¿ Yus ni timiaurin umitsuk inaisatniukai ?
43019034	Violence	Tura wainiat kichik suntar ¿ nekasash jaka ? tusa nangkijai Jesúsa mijiarin ijiumiayi . Tura ijium numpasha , nunia yumisha kitamiayi .
43015012	Recommendation	Wína chichamur umirtuktaram tajarme nuka nuwaitai : Wi atumin aneajrume nunisrumek aneenitaram .
45006013	Recommendation	Atumka Yusnau asaram , tunau wajasai tusaram , wína wakeramurun turatjai , tuuka yamaikia nintimsairap . Antsu jaka nantaknua nunisrumek Yusek nintimsaram : Wikia Yusnau asan , ni wakeramurinak turatasan wakerajai , tu nintimsaram pujustaram .
58010039	Faith	Antsu iikia Yuska inaitaka nakitaji . Tura asar iikia mengkaakatniunmaka wechartin ainiaji . Tura Yus nekasampita tinu asar uwemrartin ainiaji .
45011026	Grace	Tura asamtai Yuse chichamesha tu aarmawaitai : “ Sión yaktanmaya atumin uwemtikramratin taamtai , Jacobo weari ainautirmi tunaarin mash japitramratnuitrume ” . Tu aarmau asamtai Yus Israel ainautin mash tunaanumia uwemtikramratnuitji .
52002015	Violence	Nu judío ainau ni wearintiat Yuse chichamen etserin ainaun yaanchuik maawarmiayi . Nunia ii Apuri Jesúsnasha maawarmiayi . Nunia iincha ni yaktariniangka jiirmakiarmiaji . Nuka Yusen pengkerka awajtsuk pujuinawai , tura asar aints ainaun mash kajerin ainawai .
58010026	Sin	Iikia Yuse chichame nekas aa nuka nekayatur , nunia iik wakerakur Criston tuke ajapajai takurningkia , ¿ yáki ataksha ii tunaarin sakturmarat ? Nu takurningkia ii tunaarinka Cristoka pengké sakturmarchatnuitji .
49002006	Grace	Tura asamtai iikia Cristo Jesúsnau asar , yamaikia nijai tsaniasar jakamunmaya nantaknua nunisrik tura nayaimpinam pujuinawa nunisrik , pengker nintimsar angkan pujusmintrum tusa uwemtikramramiaji .
49004025	Recommendation	Tura atumka mash kichik namangkea tumau asaram , waitrutsuk nekas chicham aa nuke chichastaram .
48002005	Faith	Tura wainiatrik atum Yusnum uwemratin chicham antukmiarume nuka tuke yapaijtsuk antuktaram tusar , nu aints ainauka iikia pengké pachischamiaji .
46014013	Recommendation	Tura asamtai Cristonu ainau iruntramunam aints niish antukchamin chichauka , chikich ainausha antukarti tusa , Yus nu chichamnasha nekamtikiawarat tusa Yusen seatnuitai .
44009001	Violence	Nunia Saulo inaitsuk Cristonu ainaun kajerak maatas wakerimiayi . Tura asa sacerdote apuri jeen jea chicharak :
43017013	Description	Yamaikia ame pujamunam winitatjai . Tura juni pujusan wi waraaja nunisarang wína aintsur ainausha warasarti tusan seajme .
60004013	Recommendation	Antsu Cristoa nunisrumek wait wajau asaram warastaram . Yamaik nukap wait wajayatrum , Cristo wantinkamtai nukap warastin asaram , atumka yamaisha warastaram .
44011006	Description	Tura ¿ waring initak engketa ? tusan jiikman , pachim cuatro ( 4 ) nawentin , nunia napi ainausha , nunia nanamtin ainausha iikia yuchatai nuni engketinaun wainkamjai .
51003008	Recommendation	Antsu yamaikia nu tunauka mash inaisataram : Kajektincha , tura chikich ainau pasé chicharkatnusha , tura tsanumnairatnusha , tura tunau chichatcha mash inaisataram .
44018003	Description	Tura Pablosha , tura Aquilasha mai metek tarach jean najanin asar , Pablo nijai pujumiayi . Tura nuna najanawar surukarmiayi .
45006012	Sin	Tura asaram tunau nepetukai tusaram tsangkamamkairap . Turaram wína wakeramurun najanataj tu nintimkurmin , tunau atumin nepetamkatas wakeramtaisha , tunau wínaka nepetukai tusaram kakartaram .
53003012	Recommendation	Nu takakmichu ainau chicham akuptaji . Ii Apuri Jesucristo chichamejai tajirme : Naki ainau ni yuumamurin ningki sumarmakartas nakimtsuk , tura nangkamniaka chichatsuk takakmasarti .
44007009	Sin	“ Tura ii juuntri ainau Jacobo uchiri armia nuka ni yachiin Josén suwirpiaku jiinau asar : Egipto inatiri ati tusar surukarmiayi . Tura wainiat Yus Josénka pengker awajsamiayi .
44011028	Description	Tura jear , chikich aints Agabo naartin Cristonu ainau iruntramunam wajaki , Yuse Wakani niin nekamtikiamu asa : — Nekas mash nungkanam tsuka nukap atatui , — timiayi . Claudio romano juun apuri asamtai , nu timiauka nunisang uminkamiayi .
44020036	Description	Nuna tusa chichas umis tikishmar , Cristonu ainaujai Yusen seamiayi .
48005024	Faith	Tura Cristonu ainautikia ii namangke wakera nuka , tura pasé turuti ainia nusha aints numi winangmanum jakamia nunisrik inaisawaitji .
59001002	Recommendation	Yatsur ainautiram umaarutirmesha , waring achat itiurkachmin pujakrumsha pengker nintimsaram tuke warastaram .
62001006	Sin	Antsu iisha tuke tunau turin asar , teenam pujuinawa nunisrik pujayatrik , Cristojai tsaniasar pujaji takurkia waitraji . Tura wait chicham chichaakrikia , nekas pengker aa nuka turatsji .
44010011	Description	nayaim uranmiaunumia sekmati sarma tumau cuatro juwiakmaurin jingkiar , yakíya akupamun wainkamiayi .
44002009	Description	¿ Iikia mash nungkanmaya aints ainatsjik ? Partianmaya , nunia Medianmaya , nunia Elamnumia , nunia Mesopotamianmaya , nunia Judea nungkanmaya , nunia Capadocianmaya , nunia Pontonmaya , nunia Asia nungkanmaya ,
51001010	Faith	Atumka Yusnau asaram , pengker aa nuka turataram tusar , tura Yuse wakeramuri miatrusrumek nekaataram tusar , ii Apuri tuke umirkau asaram , atum tuke Yus pengker awajsamniuram tusar , atum pachisar Yus seaji .
54001018	Recommendation	Uchiru Timoteowa wi ju chichaman akuptajme . Wi amin nuiniarmau asam , nu chicham chikich ainausha ujakta . Tura pengker pujusam kakaram wajasta . Yuse chichame etserin ainausha amin pachitmasar : Yuse chichame etserin atatui tiarmia nunismek nintimsam pujusta .
66019001	Faith	Nunia nayaimpinam aints untsuri kakarar chichainaun antukmajai . Wi antukmaja nuka nuwaitai : “ Ii Yusringkia paaniunam puja nuka ni kakarmarijai iin uwemtikramrau asamtai , maaketai tiarmi .
49002001	Grace	Atumka yaanchuikia tunaarintin asaram , jakawa nunisrumek pujuyarme .
46010021	Sin	Atumka Cristo jakamuri nintimsaram , umuti kichik piningjai umuru asaram , nuniangka iwianch susamuka umurchatnuitrume . Tura ii Apuri Cristo misarin yuwau asaram , nuniangka iwianch susamuka yuwashtinuitrume .
49005003	Recommendation	Atumka Yusnau asaram , tsanirmatnusha , tura pasé turatnusha , tura chikichnau aa nu wakeruktincha pachisrum chichaschatnuitrume .
56001015	Sin	Pengke nintintin ainauka Yus ni nintin japiramu asar , mash aa nuna pachisar pengker nintiminawai . Antsu Yusen nekasampita tichau ainauka pasé nintintin asar , ni nintimaurisha tuke paseetai . Tura Yusen umirchau asar , pengker aa nunaka nintiminatsui .
44009021	Description	Turamtai nu chichaman antukaru ainauka mash nintimrar : — ¿ Ju aintska Jerusalénnum Jesúsan seau ainaun achiktas wekainuya nuchaukai ? ¿ Tura junisha taa , nu aints ainaun achik jingkia sacerdote juuntri ainamunam jeetias tamia nuchaukai ? — tiarmiayi .
58008006	Description	Jesús iin uwemtikramrau asa , junia sacerdote ainaun nangkamasang nukap nangkamakuitai . Tura asa aintsti tunaarin ii Apaachiri Yus tuke sakturti , Jesús tinu asamtai , yamaram chicham ukunam atiniun pachis iin chichartamji nuka arut chichaman Moisés akupkamia nuna nangkamasketai .
50001021	Faith	Wikia iwiaaku pujaknaka tuke Cristonak nintimsan pujajai . Antsu jakanka tuke Cristojai tsaniasan pujustinuitjai . Nuka timiá pengkeraitai .
50001006	Faith	Yus atumin pengker awajtamsatniun nangkamau asa , Cristo Jesús tatin kintaka jeatsaing , Cristonu ainautirmin tuke pengker umirtuktaram tusa , Yus atumniaka yainmaktatrume . Yus nekasampi turatatua tusan , wisha nekajai .
62005020	Faith	Yuse Uchiri Jesucristo yaanchuik ju nungkanam taa : Yus nekas puja nuka tu pujawai tusa nekamtikramamiaji . Tura asar Jesucristo nekas Yuse Uchiri aa nujai tsaniasar pujaji . Niisha tuke pujuu asa , iincha pujut nangkankashtinun suramji tusar nekaji .
45012018	Recommendation	Chikich ainaujai kajernaitsuk pengker nintimtunisrum : Angkan pujusmi tusaram wakerin ataram .
58010023	Faith	Tura Yus tímia nunisang nekas umiktatuapi tusar , tuke inaitsuk tu nintimsar Yuse chichame metawaru armi .
43014027	Grace	“ Yamaikia pengker nintimsaram angkan pujustaram . Wi pengker nintimsan angkan pujaja nunisrumek pujustaram tusan akatran ukuajrume . Ju nungkanmaya ainau nangkamiar : Angkan pujaji tinawa nunisrumek pujustaram tusanka tatsujrume . Antsu napchau nintimsaram pujusairap . Tura shamtsuk asataram tusan tajarme .
47005006	Faith	Tura asamtai tuke pengker nintimsar pujaji . Yus yamaram namangken iin suramsatin aa nuka wainchayatrik , Yuska wínaka nekas surustinuapita , tu nintimsar pujaji . Tura junia namangjaingkia ii Apurijaingkia tsaniasrikia pujuschatnuitji tusar nekaji .
43012047	Grace	Wikia aints ainaun wait wajaktinnum akupkatasnaka tachamiajai . Antsu aints ainaun uwemtikratasan tamiajai . Tura asamtai aints wína chichamrun antukiat umirtachmataisha , wikia nu aintsnaka wiasmamtikiashtinuitjai .
62003012	Sin	Antsu aints Caín naartin yaanchuik pujumia nunisrikia acharmi . Nuka Satanásnau asa yachiin maamiayi . ¿ Tura warukang maaya ? Ni yachí Yusen miatrusang umirak pengker aa nuna takau asamtai , antsu ningkia tunau takau asa , yachiinka kajerak maamiayi .
66016020	Description	Timiá kakarman uurmatai , isar ainausha , tura mura ainausha mengkakarun wainkamjai .
58011012	Description	Tura Abraham juuntach asa , uchin yajutmarchamin ayat , uchin yajutmaru asamtai , nukap arus Yus tímia nunisang nayaimpinam yaa ainia timiá untsuri yujramiayi . Tura juun entsa yantamen yaikmiria nunisarang nekapmarchamin untsuri yujramiayi .
54001017	Faith	Ii Apuri Yus tuke jakashtinuitai . Ii jiijaingkia waintasha wainchautiatur : Yuska nekas kichik aa nuka mash nekawitai taji . Tura nu nintimsar : Tuke iinu Apuri ata tusar Yus nekas pengker awajsatnuitji . Tu ati .
66014007	Faith	Tura etserak kakarman chichaak : “ Yus aints ainau tunaarin jiistin kinta jeau asamtai , Yus shamakrum pengker awajsataram . Tura asaram Yus nayaimpincha , tura nungkancha , tura juun entsancha , tura entsa kanaji ainauncha mash najanau asamtai , pengker awajsataram ” taun antukmajai .
44006001	Description	Jumchik arus Cristo umirin ainau nukap yujaru asaramtai , griego chichame chichainau chikich hebreo chichame chichainaujai kajernaikiarmiayi . Tura hebreo chichamen chichainaun jiyainak : — Waje ainau yuumamuri kinta metek suayatrumsha ¿ waruka waje griegon chichainausha yuumamuri metek sutsuksha pujarme ? — tiarmiayi .
60002021	Grace	Cristo atumin pachitmas wait wajakmiayi . Tura asa : Wiya nunisrumek atumsha wait wajaktinuitrume tusa , atumin nuitamrau asamtai , atumsha niya nunisrumek wait wajaktinuitrume .
53003010	Recommendation	Iisha atumjai pujakur , nu chichamka ujakmiajrume : Aints takatan nakitauka yutancha yutsuk pujustinuitai .
43003016	Grace	Yus mash nungkanmaya ainautin timiá anengkratu asa , ni uchirin kichkinak akupturmakmiaji . Tura asamtai mash nekasampita tusar , nintimtin ainauka tukeka mengkakachartin ainawai , antsu tuke Yusnum iwiaaku pujusartin ainawai .
44019015	Description	Tura iwianchrinu jeen wayaawar nuna tinamtai , iwianch ayaak : — Wikia Jesúsan wainuyajai . Tura Pabloncha wainuyajai . Antsu ¿ atumsha ya asarmea tarume ? — timiayi .
66019019	Violence	Nunia Juun Yawaaya Tumau mash nungkanmaya apuri ainaujai , nunia ni suntarijai mash iruntrar Cristo kawai pújunam keemsau aa nujai , tura nuna suntarijai mesetan najanawartas iruntrarun wainkamjai .
44027002	Description	Tura asamtai juun kanu Adramitio yaktanmaya jeamtai , nuni engkemramiaji . Nu kanuka Asia nungkanam wetin asamtai , iikia Cesareanmaya jiinkir , juun entsanam wekaasamiaji . Tura Macedonianmaya aints Aristarco naartin iijai wemiaji . Nuka Tesalónicanmaya aintsuyayi .
58013003	Recommendation	Kársernum pujuinausha kajinmatsuk wait anentrataram . Tura atum nijai kársernum engkeamua nunisrumek pengker nintimtusrum pengker awajsataram . Tura chikich aints wait wajainamtaisha atumsha : Nu aintsua nunisnak wisha wait wajaktinuapitja tusaram wait anentrataram .
51003017	Recommendation	Tura chichaakrumsha , ii Apuri Jesús nintimkamaikiakrum chichastaram . Tura takakmakrum pujakrumsha nunisrumek Jesús nintimkamaikiakrum takakmastaram . Waring achat mash turarme nusha tuke nunisrumek Jesús nintimkamaikiakrum turataram . Tura ii Apuri Jesúsa naari pachisrum iinu Apaachiri Yuska tuke maaketai titaram .
48006006	Recommendation	Yuse chichame atumin nuitaminak pujuinau nekasar yuumatsuk pujusarat tusaram , tuke mash pengker awajsaram yaingtaram .
44007005	Description	Antsu nungkanka jumchiksha susachmiayi . Tura uchin kichkisha yajutmachu wainiat , Yus chicharak : ‘ Ame jakakmin ami wearmin ju nungkan susatnuitjai ’ , timiayi .
44007019	Description	Nuka ii juuntri ainaun anangka pasé awajsamiayi . Tura : Israela uchiri jakarti tusa chichaman akupak : ‘ Atumi uchiri yamai akiinauka mash entsanam ujungtaram ’ , timiayi .
43020003	Description	Turammatai iisha Pedrojai jiinkir iwiarsamu jiistasar werimiaji .
44024016	Faith	Nuna tau asan Yusen nintimsan , tuke inaitsuk tunaarinchau pujustasan wakerajai . Tura aints ainaun nekasan pasé awajtsuk pujustasan wakerajai .
65001013	Description	Nu anangkartin ainauka juun entsa tamparamuria nunisarang ainawai . Tura tuke natsanpiaku aa nuna turin asar , entsa tamparak sauran entsa yantamen ajapa ukukmiawa nunisarang japnatin ainawai . Tura yaa nayaimpinmaya teenam ayaarua nunisarang tuke mengkakartin ainawai .
48001012	Description	Aints ainauka nu uwemratin chichamnaka ujatkacharmiayi . Tura nu chichamnaka aints ainauka nuiturcharmiayi . Antsu Jesucristo wína wantinturkau asa , nu chicham etserkata tusa nekamtikruamiayi .
45007005	Sin	Yaanchuikia Moisésa chichamengka nekayatrik , nu chichamka umirtsuk tuke ii wakeramuri najanatasar wakerin asakrin , Yus : Atumka jakarmesha wijaingkia pujuschatnuitrume turammiaji .
54002007	Faith	Tura Yuska mash aints ainautin uwemtikramratas wakerutmau asa , judíochu ainausha nu chicham nuiniarta tusa Yuska wina akuptukmiayi . Tura asamtai chicham nekas aa nu nuiniakminkia : Cristo nekasampita tiarat tusa winaka akuptukmiayi . Wikia waitrutsuk nunaka nekasan tajai .
62003024	Faith	Aints Yuse chichamen umirak pujakka , nuka Yusjai tsanias pujawai , tura Yuscha nijai tsanias pujawai . Tura asar mai kichkia nunisarang ainawai . Tura Yuse Wakani ii nintin pujurtamu asamtai , Yuska iijai pujawai tusar nekaji .
46010024	Recommendation	Tura asar ¿ itiur pujaknak pengkersha pujusaintaj ? tuuka nintimtsuk , antsu ¿ chikich aintsun itiur yaingkainjak ? tu nintimratnuitji .
45012016	Recommendation	Chikich aints ainaujai pengker nintimtunisrum pujustaram . Tura wikia miajuitjai , tuuka nintimtsuk asataram . Antsu wikia mianchawaitjai titaram . Tura atumek : Wikia mash nekajai , tuuka nintimtumasairap .
49004031	Recommendation	Pasé aa nuka mash inaisaram kajernaitasha , tura nakitnairatnusha , tura jiyaniktincha , tura katsekmaktincha , tura pasé chichamsha mash inaisataram .
51001025	Faith	Yus wína akatur akuptak : Wína aintsur ainamunam mash wína chichamur miatrusmek etserkum , Cristonu ainau inatiri ata tusa akuptuku asamtai , wikia atumi inatiri ajai .
66001014	Description	Ni intashisha uruchia tumau nekas puju aun wainkamjai . Tura ni jiisha ji kapawa tumaun wainkamjai .
47004015	Grace	Tura asar atum yaingtasar iisha wait wajaji . Tura asakrin aints untsuri Yuse wait anengkratairi itiurak awa tusar , nunaka nekaawar , Yusen pengker awajinak maaketai tiartinuitai .
43006056	Faith	Wína namangkrun nintimias yuwauka , tura wína numparun nintimias umauka wijai tuke tsanias pujawai . Tura asamtai wisha nijai tuke tsaniasan pujajai .
43011027	Faith	Tu iniam Marta aimiak : — Ja ai Apuru , wikia ame tame nunaka nekasampita tajame . Ameka nekasam Mesíasaitme . Nekas Yus akupkamu asam Yuse Uchirinme . Yuse chichamen etserin yaanchuik amin pachitmasar : Ju nungkanam tatinuitai turamiarmia nuka ametme , — timiayi .
44002042	Faith	Tura nu aints ainau mash Cristo nuiniatiri ainau nuiniarmia nuna antú pujuarmiayi . Tura mash iruntrar pujusar , Yusen sear Yuse misarin yuwarmiayi .
58001009	Grace	Ameka pengker aa nuke aneau asam , tura tunau aa nuka nakitau asakmin , ami Yusrum chikich ainau nangkamasang aminka nukap waramtikramsamiayi ” , tu aarmawaitai .
44012002	Violence	Tura Juanku yachiin , Santiagon saapijai maataram tusa ni aintsrin inarmiayi .
55002016	Recommendation	Antsu ju nungkanmaya ainau nangkamiar chichainamunmaka nuningkia pachinkaip . Tu chichainauka nukap tunaun nintimsar pujuinawai .
62003015	Sin	Aints chikich ainaun kajernuka mangkartin aintsua nunisketai . Tura aintsun maatas wakerauka pujut nangkankashtinaka nintimias pujuschamnawaitai . Atumka nusha nekarme .
43021015	Faith	Yutan umis , Jesús Simón Pedron iniak : — Simónka , Jonása uchiriya ¿ ju ainau nangkamasmek timiá wína anentam ? — timiayi . Tu iniam Pedroka aimiak : — Ja ai , Apuru , wikia aminka pengker nintimtusan pujajme . Amesha nuka nekame , — timiayi . Tamati Jesús chicharak : — Takumka uwija uchiri wainua nunismek wína umirtin ainau waitrukta , — timiayi .
46012008	Grace	Tura asamtai Yuse Wakani chikich ainautinka Yuse chichamen nekas pengker etserkarat tusa nekamtikramji . Tura chikich ainauncha Yuse chichamen pengker nuiniarat tusa nintimtikramji . Tura nu aintsun ni nekamtairin suwa nuka Yuse Wakanintai .
44007013	Description	“ Nunia ataksha : Yurumak sumaktai tusar taaramtai , José ni yachí ainaun : Wikia atumi yachiinjai tusa nekamtikiamiayi . Turamtai faraón : Joséka Israela wearintai tusa nekaamiayi .
60003010	Recommendation	Yuse chichamesha tu aarmawaitai : “ Ii Apuri Yuska nekas pengke nintintin ainaun wainin asa , ni seamuncha anturui . Antsu tunau takau ainaunka nakitawai . Tura asamtai aints pengker nintimias wara warat pujustas wakerakka , pasé chichamnasha chichatsuk asati . Tura wait chichamnasha etsertsuk asati . Tura pasé aa nunaka mash inais , pengker aa nuna turin ati . Tura angkan pengker nintimias pujutan wakerukti . Tura tu pujustas wakerau asa , tuke inaitsuk angkan pengker nintimias pujusti ” . Tu aarmau asamtai tuke nunisrumek pujustaram tajarme .
44004032	Description	Cristo nuiniatiri ainau Yuse kakarmarijai ii Apuri Jesúsa nantakmiaurin pachisar tuke etserkarmiayi . Turinamtai Yus niincha nukap yaingmiayi . Turamtai Cristo umirin ainau mash metek nintimtunisarmiayi . Aints kichkisha : Winar aa nuka winaruketai ticharmiayi , antsu mash iinuitai tiarmiayi .
46015003	Grace	Chicham timiá pengker aa nuna antuku asan , wikia atumin ujakmiajrume nuka nuwaitai . Yuse chichame aarmawa nunisang Cristo ii tunaarin akiimiatramkatas jarutramkamiaji .
66018024	Violence	Nu yaktanam yaanchuik “ Yuse chichame etserin ainaun , tura Yuse aintsri ainauncha tura chikich nungkanmaya ainauncha nangkamiar maawaru asaramtai , nu yaktaka mengkakatnuitai ” , taun antukmajai .
44013048	Faith	Tamati judíochu ainau nuna antuku asar warasar : Yuse chichame timiá pengkeraitai tiarmiayi . Tura pujut nangkankashtinun jukiartin ainauka Jesúsan nekasampita tiarmiayi .
66022020	Description	Jesucristo ju aarmaunaka pachis : Nekas juka wína chichamruitai ta nuka : “ Nekasan wári winitatjai ” , tawai . Tamati wisha : “ Tu atí , Apuru Jesúsa . Nekasam wári winita ” , tajai .
50004009	Recommendation	Wi atumin nuiniarmiajrume nuka umiktaram . Tura wi etsermaur antukmiarume nusha umiktaram . Tura wi takaamur wainkamiarume nusha nunisrumek turataram . Nu turakrumningkia ii Yusri nekas angkan nintimratnuncha sukartin aa nuka atumjai pujustinuitai .
53003015	Recommendation	Tura nu aints wainkurmesha , atumi nemasea nunisrumka nintimtusairap , antsu atumi yachiiya nunisrumek tupnik chicharkataram .
51002008	Recommendation	Yatsur ainautiram aneartaram . Aints ainau waitrinak anangkartutai chichaman etserinak nangkamiar chichainau asar , ii yaanchuik juuntri tinu armia nu antuktaram tusar , junia aints ainau nekatirin nuitaminak pujuinamtaisha , Cristo nu chichamka antuktaram tichau asamtai , anangkruwai tusaram , tura Cristo umirtan inaisai tusaram aneartaram .
50003014	Faith	Wikia nekasnapi Cristo Jesúsjai tsaniasan pujustatja , tu nintimsan pujajai . Tura Yus wína untsurak : Cristojai tsaniasam nayaimpinam tuke pujusta turutit tusan , tu nintimsan pujajai .
56002014	Faith	Cristo iin tunaanumia uwemtikramratas tura ii tunaarin mash sakturmartas : Wína aintsur ataram tusa , tura nekasrum pengker aa nuke turataram tusa ningki wakerak jarutramkamiaji .
43005024	Faith	“ Nekasan tajarme : Wína chichamrun antukaru ainau wína akuptukmia nuna nekasampita tinu asar , pujut nangkankashtinun juwinawai . Tura jinam wait wajaktinnumka wechartinuitai , antsu yaanchuik jakawa nunisarang pujuinayat , pujut nangkankashtinun jukin asar , Yusnum tuke iwiaaku pujusartin ainawai .
66021015	Description	Tura Yuse awemamuri wijai chichama nuka nu yakta waitirincha , tura wenukrincha nekapmartas , nekapek kuri najanamun takakun wainkamjai .
50003019	Sin	Tura ni namangke wakerina nunak tuke nintimsar pujuinau asar , ni namangkengka ni Yusrintai . Tura tunau takainau asar , natsanpiaku aa nunaka natsaamtsuk : Nuka pengkeraitai tinawai . Tura ju nungkanmaya ainau nintiminawa nunisarang nintiminawai . Tura asar tuke mengkaakartin ainawai .
54003006	Sin	Aints yamai Cristo nemarin wajasuka , Cristonu ainau wainin at tusarkia inaikiashtinuitji . Satanás Yusen nangkamasang juun wajastas wakerau asamtai , Yus Satanásan nepetkamia nunisang nu aintsnaka wait wajaktiniun susai tusar , nu aintska Cristonu ainau wainin naamkan wisha apu wajastaj , tu nintimrai tusar inaikiashtinuitji .
65001003	Recommendation	Aneetir ainautirmin , Yus atumniaka uwemtikramrau asamtai , tura winasha uwemtikruru asamtai , nuna pachisan atumin nukap aatratasan wakerukmiajai . Antsu tunau ainau atumin anangkraminak : Yuska timiá anengkratin asamtai , pachitsuk tunauka turamnawaitji tinu asaramtai , nunaka yamaikia aatrashtatjarme . Nu aints ainauka ii Apuri Jesucristoncha pengké umirinatsui . Tura asaramtai yaanchuik nu aints ainaun pachis : Tu wait wajakartin ainawai , Yuse chichame tu aarmau asamtai , yamaikia tajarme : Yuse chichame pengké yapajiachmin aa nuka Yuse aintsri ainautin suramsawaitji . Tura asamtai nu chichaman yapajiawarai tusaram surimkataram tusan tajarme .
44004002	Description	
66018005	Sin	Nu yaktaka tunau piaku asamtai , tunaarintin ainau timiá untsuri asar , ni tunaari nayaimpin antingkua nunisarang ainawai . Tura asaramtai Yus ni tunaarinka kajinmatsui ” , taun antukmajai .
43004046	Description	Tura asamtai Galilea nungkanam pujau ataksha Caná yaktanam waketkimiayi . Nu yaktanam yaanchuik vino najanamia nuni Jesús jeai , chikich yaktanam Capernaum tutainum apu uchiri jaak tepemiayi .
45012011	Recommendation	Ii Apuri Cristo pengker awajsatasrum , ni takatrin atumin suramsamia nuka nakimtsuk , antsu ii Apuri wakera nunisrumek kakaram wajasrum turataram .
60001008	Faith	Atumka Jesucristo wainchautiatrum anearme . Tura wainchautiatrum Cristo nekasampita tusaram nukap waraarme . Nu waraamuka nayaimpinam warastinua nunisketai . Antsu tu awai titatkamaram tujintarme .
62004013	Grace	Yus ni Wakanin iin suramsau asamtai , Yus iijai tsanias pujawai , tura iisha Nijai tsaniasar pujaji tusar nekaji .
43019029	Description	Tamati aints muits tuupchinam vino churin atun wainak , uruchjai chupir , sapapjai mukunat tusa aapamiayi .
51001013	Grace	Yaanchuikia iikia teenam pujuyaji . Tu pujarin ii Apaachiri Yus iin teenmaya jiirmakin asa : Wína aneetir Uchir pujamunam atumsha pujusmintrum tusa angkanmamtikramamiaji .
45016017	Recommendation	Yatsur ainautirmin umaarutirmincha , nunasha tajarme : Aints niish nintimsar Cristonu ainaun anangkinak : Kanakrum pujustaram tusar atumin pasé awajtaminamtaisha , nu aints ainau wainkataram . Ii atumin nuiniarmiaji nunaka nuininatsui . Tura ii Apuri Jesucristoncha umirinatsui . Antsu ni wakeramurinak najaninawai . Tura pengker chichainayat , papi nekachu ainaun anangkinawai . Tura asamtai nu aints ainau wainkaram , atumka nuwakai tusaram , tura kanakar pujusai tusaram , nu aints ainaujai iruntrairap .
45012007	Recommendation	Tura Yus : Wína umirtuku ainau tuke yaingtaram turamataikia , ni wakera nunisrik chikich ainau yaingtinuitji . Tura Yus chikich ainau : Wína chichamur nuiniartaram turamataikia , ni wakera nunisrik ni chichamesha nuiniartinuitji .
43016023	Faith	“ Nu kintatikia winaka pengké kichkisha inintsashtinuitrume . Antsu nekasan tajarme : Wína naar pachisrum wína Apaachir seakrumningkia mash suramsatnuitrume .
66021019	Description	Nu juun kaya doce ( 12 ) yakta wenukrin puusamun wainkamja nuka kichik kichik kaya shiiram akikjai iwiaramun wainkamjai . Nu doce ( 12 ) kaya naaringkia nu ainawai : Jaspe , zafiro , ágata , esmeralda ,
59004017	Sin	Tura asamtai tajarme : Aints pengker aa nuna turatnun nekayat , nuna umitsuk pujakka tunau wajawai .
66019005	Faith	Nunia Yuse keemtairinia chichaman antukmajai . Wi antukmaja nuka nuwaitai : “ Yuse inatiri ainautiram , uchi ainautirmesha tura juun ainautirmesha , ni umirkuram pujau asaram , mash iruntraram Yus pengker awajsataram ” , taun antukmajai .
47005002	Faith	Ju nungkanam iwiaaku pujakrikia nekasar wait wajaji . Tura asar nayaimpinam yamaram namangjai pujustasar wakeraji .
48006004	Recommendation	Tura ¿ ii turamuri itiurak awa ? tusar iik nintimratnuitji . Ii turamuri pengkeraitmatikia , chikicha turamuri nintimtusrikia waraatsji , antsu ii turamuring nintimsar waraaji .
46007036	Recommendation	Antsu aints chichaak : Nawan yaanchuk aintsun ninumkamin ayat , ninumtsuk pujakka napchawaitai , tura asan nuwaktasan wakerajai , tu nintimias pujakka , nu nawannaka nuwatkati . Nuka tunaachawaitai .
43016002	Violence	Ukunam iruntai jeanam wayaakrumin , winar asakrumin jiirmakiartinuitai . Tura aints ainau atumin mantaminak Yusen pengker awajsatasan aitkajai turamiartinuitai .
66015001	Description	Tura ataksha jiimkaman , chikich siete ( 7 ) Yuse awemamurin nekas shamrumtinun wainkamjai . Tura ataksha inangnamunam siete ( 7 ) wait wajaktinun nekas shamrumtinun wainkamjai . Nu wait wajaktin nangkamaramtai , nuniangka Yuska aints ainaunka kajerkashtinuitai .
43018023	Description	Tamati Jesús ayaak : — ¿ Tuna wi napchaunasha chichaaja ? Tura wi taja nuka pengker wainiatmesha ¿ waruka awattame ? — timiayi .
50004003	Recommendation	Yatsuru , amesha nekasam wína takatur yaintin asakmin wi seatjame : Ii umaji mai pengker nintimtunisar pujusarti tusam yaingta . Wi yaanchuik Cristonam uwemratin chichaman etsermatai , ii umaji mai Clementejai , tura chikich aints ainaujai Yuse takatrin takakmasar , wína nukap yainkarmiayi . Nuna naaringkia papinum tuke iwiaaku pujustinnum aatramu ainawai .
66016006	Sin	
45006002	Sin	Atsa , iikia Cristonu asar , nijai tsaniasar jakawa nunisrikitji . ¿ Antsu aints jakauka ataksha tunau turatnukai ? Atsa . Iikia tunau aa nuka mash inaisaru asar ¿ itiur tuke tunau aa nusha nintimsarsha pujustajik ?
66017011	Violence	Tura Juun Yawaaya Tumau yaanchuik pujumia nuka , nunia mengkakamia nuka chikich seis ( 6 ) apu ainaujai mash irumram siete ( 7 ) apu ainawai . Tura ataksha wantinak tuke mengkakatnunam wetinuitai .
48004030	Recommendation	Tura Yuse chichame tu aarmawaitai : Sara Abrahaman chicharak : “ Ame jakakmin wína uchir aminu aa nunaka mash jukitnuitai . Antsu Agara uchiringkia nunaka jukishtinuitai . Tura asamtai wína inatir ni uchirijai jiikim akupkata ” , timiayi .
54006009	Sin	Antsu kuikiartin wajastaj tu nintiminauka kuikian timiá wakerinau asar tunau wajainawai . Tura asaramtai kuikian nukap achikiartas wakerin ainaunka kuntin ejatkanam napinawa nunisang iwianch nu aintsnaka achiawai . Tura jakatniunam nunia wait wajaktinnum akupawai .
66017016	Violence	Tura nu diez ( 10 ) antirintin wainkame nuka diez ( 10 ) apu asar , nu juun kungkatpin nakitrar , ninu aunaka mash atankiar jurukiar , misu kuimiakua nunisarang ukukiartinuitai . Tura ni namangken yuwar , nuniangka epewartinuitai .
46008003	Faith	Antsu Yusen anea nuna pachis Yus : Nuka wina aintsruitai tawai .
45003009	Sin	Tura asamtai ¿ warintajik ? ¿ Judío ainauti chikich ainau nangkamasrik pengker ajik ? Atsa , wi aarmaja nuna ataksha tajarme : Judío ainautisha mash tunaarintin ainiaji . Tura judíochu ainausha mash iiya nunisarang tunaarintin ainawai .
44007041	Sin	Nunia waaka uchiri nakumkar kurin najanawarmiayi , tura ni yusrin ni uwejejai ningki najanawariat , maaketai tiartas tangku ainaun maawar epewarmiayi , nunia nakurusarmiayi .
66009020	Sin	Tura waininayat nu wait wajamunam jakacharu ainau ni tunaarin inaitsuk , tuke tunau takainaun wainkamjai . Tura iwianch ainaun tuke ameketme juuntam tinaun antukmajai . Tura ni yusri ainau kuri najanamusha , tura kuik najanamusha , tura jiru najanamusha , tura kaya najanamusha , tura numi najanamusha , wainmatnasha wainminachu , tura antutnasha antinachu , tura wekaatancha wekainachu waininayat tuke inaitsuk : Ameketme Yusem tinaun antukmajai .
47005011	Faith	Ii Apuri mash tunaarintin ainaun wait wajaktiniun susatin asamtai , iikia nu nekau asar , Cristo umirchau ainausha : Cristo umirkataram tusar chicharkur pujaji . Yuska iincha paan nekarmau asamtai , atumka ii turamuri paan nekaataram tusar wakeraji .
49002003	Sin	Yaanchuikia iisha Cristo nemarchau asar tu pujuyaji , tura ii namangke wakera nuke najankur , tura ii nintijai wakeraji nuke nintimsar pujuyaji . Tura tunaanumia akiinau asar , chikich aints Yusen umirchau pujuina nunisrik pujuinau asar , Yuse kajekmauri jukitin amiaji .
44002040	Recommendation	Nu chichamnasha tura chikich chichamnasha untsuri aints ainaun ujakmiayi . Tura chicharak : — Junia aints tunau turina nujaingkia kanakrum pujustaram , — Pedro timiayi .
45008013	Faith	
45010011	Faith	Yuse chichame tu aarmawaitai : “ Cristo nekasampita tu nintimtina nuka natsaarchartinuitai ” .
45001008	Faith	Nu nangkamtaik atumin nuna tajarme . Mash nungkanmaya ainau atumin pachitmasar : Criston miatrusarang umirinawai tinawai . Tura asamtai Jesucristo atumin pachis wína nintimtikruru asamtai , Yusen maaketai tajai .
52001004	Faith	Yatsur ainautirmin umaarutirmincha , Yus atumin anenmau asa , nekas wína uchir ataram tusa , atumniasha eatmakmiarume . Nusha iisha nekaji .
60004008	Recommendation	Tura atum mash turarme nusha nangkamasrumek aneenitaram . Tuke aneenisrum pujakrumka , chikicha tunaari untsuri wainiatrumek nuka tsangkuratnuitrume .
44027001	Description	Chichaa chichainaka apu Festo : — Pablon Italia nungkanam Roma yaktanam akupkami , — tamati , suntar ainau Pablon chikich achikmau ainaujai yaruakarmiayi . Turinamtai apu Festo suntara kapitantrin chicharak : — Ju achikmau jukim , Italia nungkanam juun apu pujamunam umatia , — timiayi . Nu kapitán Julio naartin apu Césari suntarin inauyayi .
66015003	Faith	Tura Yuse inatiri Moisésa kantarin , tura Uwija Uchiri kantarin kantaminaun antukmajai . Nu kantaka nuwaitai : “ Apuru Yus , Ameka mash tujinkachuitme . Ami kakarmarmijai najanamiame nuka nekas shiirmaitai , tura nekas pengkeraitai . Ameka nekasam mash nungkanmaya ainau Apurinme , tura pengker aa nuke turau asam ameka nekasainme .
60002002	Faith	Antsu ii Apuri pengkeraitai tusaram nekau asaram , uchi yama akiina muntsun kintajai metek wakera nunisrumek , Yuse chichame nekas pengker aa nu wakerin ataram . Yuse chichamejai tuke uwemrau asaram , atumi ninti kakamtikratasrum turataram .
66014013	Faith	Nuniasha nayaimpinmaya chichaman antukmaja nuka nuwaitai : “ Ju aarta . Ii Apurin umirinak yamai jakaru ainaunka , tura ukunam jakartin ainauncha Yus waramtiksartinuitai ” , taun antukmajai . Tamati Yuse Wakani chichaak : “ Nekasaintai . Yusen umirkaru asar , ni pengker turamurinka Yuska kajinmatsui . Tura Yuse takatrin takakmasaru asar ayamsartinuitai ” , taun antukmajai .
59001027	Faith	Ii Apaachiri Yus nekas pengker umirkatnuka nuwaitai : Mitaik ainau tura waje ainausha yaingtinuitji . Tura ju nungkanmaya ainau wakerina nuka wakerutsuk pujustinuitji .
51002004	Recommendation	Aints waitrinak atumin anangkramawarai tusan nunaka tajarme .
66005013	Description	Turamtai Yus najanamu ainau mash nayaimpinmasha , tura nungkanmasha , tura nungka nitkarin pujuinausha , tura juun entsanam pujuinausha chichainak : “ Juun apu keemtairin keta juka Uwija Uchirijai metekaitai . Ni tuke maaketai timinuitji . Tura tuke : Ameketme juuntam timinuitji . Tura : Ameketme kakarmam tusar , tuke inaitsuk pengker awajsarminuitji ” , tinaun antukmajai .
66008008	Description	Nuniasha chikich Yuse awemamuri jimiar ama nu pupunan pupuntramtai , juun mura jiya tumau kapaun juun entsanam nangkimia ujungkarun wainkamjai . Turamtai juun entsa kampatam amanum kichik numpa najanarun wainkamjai . Turamtai juun entsanam mash iwiaaku ainau kampatam ainamunam kichik kajingkiarun wainkamjai . Tura kanu kampatam ainamunmasha kichik meserun wainkamjai .
44007058	Violence	Turuwar yaktanmaya jiikiar , kayajai tukuarmiayi . Tura aints ainau kayajai tukuartas ni wejmakrinka aimiakar : Natsa Saulo ii wejmakrin wainkati tusar , ni wajamunam tuktusarmiayi .
45015011	Faith	Tura chikich aarmausha nuwaitai : “ ¡ Mash nungkanmaya aints ainautiram ii Apuringkia : Ameketme juuntam titaram ! ”
45011036	Faith	Yus mash aa nuna ningki najanamu asar ninu ainawai . Tura mash najanamu ainau wína pengker awajtusarmi tusa Yuska najanamiayi . Tura asamtai iisha tuke inaitsuk Yus pengker awajsarmi tajarme . Nekasaintai .
43001029	Faith	Nunia kashin tsawaar Juan Jesús winaun wainak aints ainaun chicharak : — Jiistaram . Juka Yus akupkamu asa , uwija uchiriya nunisang mash nungkanmaya ainau tunaarin sakartas jakatnuitai .
58011031	Description	Tura kungkatip Rahab naartin Yusen nekasampita tusa , Israel aints anangkan wekaatinaun shamtsuk ni jeen pujusarti tusa uukmiayi . Tura asa Yusen umirchau ainaujaingkia jakachmiayi .
43010010	Grace	“ Kasaka aya kasamkatas , tura aintsun maatas , tura jean mesratas winiyi . Antsu wikia aints ainaun tuke pujut nangkankashtinun susataj tusan , tura tuke wijai warasarat tusan tawitjai .
50003020	Faith	Antsu iikia Yusnau asar , tura nayaimpinam pujustin asar , iin uwemtikramratin nayaimpinmaya wári tati tusar nakaji . Iin uwemtikramratnuka ii Apuri Jesucristoketai .
45015007	Recommendation	Cristo Yusen pengker awajsatas iincha pengker awajtamsamiaji . Tura asamtai atumsha nunisrumek chikich ainaujai pengker awajnaisataram .
44021024	Recommendation	Tura asamtai amesha nu aints ainaujai Yus seatai juun jeanam wayaam , ii judíoti : ‘ Yus wína pengker awajtusti ’ , tusar nijaamaji nunismek amesha nijaamarta . Nunia Moisés tímia nunisarang ni muuken awamrarti tusam , nunia kuik akiimiaktin aa nu amek akiimiakta . Nu turakminka , aints mash amin turamurmin waitmakar , amin pachitmasar aujmatramina nuka nekasar nangkamiar tinawai , tu nintimrartatui . Tura amincha pachitmasar : Nisha nekas Moisésa aarmaurin miatrusang umirui turamiartatui .
45004012	Faith	Abraham nekas ni nuwapchiri charutkamu ainau aparintai . Tura Abraham ni nuwapchirin charutsuk , Yusen nekasampita tinu asamtai , chikich aints ainau Abrahama nunisarang Yusen nekasampita tinauka Abraham yajutmarmawa nunisarang ainawai .
44001026	Description	Nunia papin jimiaran jukiar , nu aintsu naarin papinum aararmiayi . Tura yana papiriya jiinkiti tusa uwejen engkea , kichik aints peakmiayi . Turamtai Matíasa papiri jiinkimiayi . Tura asamtai Cristo nuiniatiri once ( 11 ) ainamunam Matíasnaka pachikiarmiayi .
45004007	Grace	
66011004	Description	Nu Yuse chichame etserin jimiar ainauka ju nungkanam ii Apuri chichamen etserin asar , olivo machari keemati asamtai , numi olivo tutaiya tumau ainawai . Tura ji keemamua tumau ainawai .
59004009	Recommendation	Atumka tunaarintin asaram , wake mesekrum juutkamaikiakrum atumi tunaaringkia inaisataram . Turaram wishitcha wishitsuk juutkamaikiakrum pujusrum , tura nakurutsuk pujusrum , atumi tunaari nintimraram wake mesekrum pujustaram .
64001011	Recommendation	Aneamur yatsuru , nu turamuka amesha nuimiaraip . Antsu pengker aa nuna turina nu nuimiarta . Pengker aa nuna turauka Yusnawaitai . Antsu tunau turauka Yusnaka nintimtsui .
45004011	Faith	Tura ni nuwapchirin charutsuk pujau wainiat , Yus taa nuka nekasaintai timiau asa , Yus Abrahaman pachis : Tunaachawa nunismek pujamin jiiajme , timiayi . Tura : Nuka wína aintsruitai tusan , aints ainau nuna mash nekaawarti tusa Yus Abrahaman : Nuwapchiram charukta timiayi . Tura asamtai chikich aints ainau ni nuwapchirin charukchariat , Yusen nekasampita tinauka Abrahama wearia nunisarang ainawai . Tura asamtai Abrahama nunisarang Yusen nekasampita tinauka tunaachawa nunisarang pujuinaun jiiajai , Yuska tawai .
45006007	Grace	
47004010	Faith	Jesúsan maawartas wakeriarmia nunisarang iincha tunia wekaaji nunisha tuke mantamawartas wakerutminaji . Turayat mantamawarchau asaramtai , iikia tuke Jesúsa kakarmarijai iwiaakji . Tura jakachu asar , aints ainau Jesúsa kakarmarincha wainkarat tusar wakeraji .
50002021	Sin	Chikich ainauka ni wakeramurinak tuke nintimu weenawai . Antsu Jesucristo wakeramurinka nintimu weenatsui .
58011011	Faith	Abrahama nuwari Sara juunchitiat , tura kaa ayat : Yus timia nunaka nekasampi umiktatua tinu asamtai , Yus uchin jurerti tusa kakarmarin susamiayi .
43006039	Grace	Wína Apaachir wína akuptuku asa : Aints ainaun wína surusmia nunaka kichkisha mengkatsuk , antsu nungka amukatin kinta jeamtai , inankita tusa wakerawai .
46008006	Faith	Antsu iikia Yuska kichkitai taji . Nuka iinu Apaachirintai . Nusha mash aa nuna najanau asa iincha : Wína umirtuktaram tusa najatmamiaji . Tura ii Apuringkia kichkitai . Nuka Jesucristoketai . Nuka ii Apaachiri Yusjai mash ainia nuna najanau asamtai , iisha nuna kakarmarijai iwiaakji .
52003006	Description	Yamaikia Timoteoka atumniangka tamayi . Tura taa , atum tuke Cristo nekasampita tusaram aneenisrum pengker pujamurminka ujatmaji . Tura atumsha iin pengker nintimkartusrum pujarme tusa , tura iincha waitmakartas wakerutminaji tusa ujatmaji . Tura asamtai iisha nunisrik atumsha jiistasar wakeraji .
60005004	Grace	Tura asakrumin Cristonu ainau wainin nekas juun aa nuka , iin waitmaktas wantinturmakamtai , atumka Yusnum jearam Yuse paaniuri wainkaram , pujut nangkankashtin jukitnuitrume .
47003012	Faith	Tura asamtai iikia tuke Yusnum pujustin asar , pengké natsaamtsuk Yuse chichamengka paan etserji .
61002012	Sin	Pachim ainau nintinchau asar , aya jakatniunam akiinin asaramtai achikiar mainawai . Anangkartin ainausha pachimia nunisarang nintinchau asar , tura pasé chichau asar jakartin ainawai .
43012006	Sin	Antsu Judaska kuikiartichu ainaun yaingtaska nunaka tichamiayi . Nuka Jesúsa nuiniatiri kuikiarin wainin asa , kuik engketinam chumpiar susam , nuna kasamnuyayi .
62004016	Faith	Tura asamtai Yuska iincha nekasampi anenmaji tusar iikia nekaji . Yuska tuke anengkratnuitai . Tura asamtai aints chikich ainaun tuke aneauka Yusjai tsanias pujawai . Tura asamtai Yuscha nijai tsanias pujawai .
44011019	Description	Estebankan maawaru ainau chikich Cristonu ainauncha maawartas wakerinam , Jerusalénnumia tupikiakiar Fenicia nungkanam , nunia Chipre isranam , nunia Antioquía yaktanam jearmiayi . Nuni jear , judío ainaunak Yuse chichamen ujaarmiayi .
54006006	Faith	Iikia Yus umirkurkia , tura tunau takatsuk pujakrikia , warinchuwach tura kuikiasha nukap wakerutsuk pujakrikia , nekasar maaketai titinuitji .
66013007	Violence	Tura Cristonu ainaujai maanikiat tusa , tura niincha nepetkat tusa , tura mash nungkanmaya ainauncha niish niish chichau ainauncha inarat tusa , Juun Pangkingkia nu Juun Yawaaya Tumaunka ni kakarmarin suwaun wainkamjai .
60002020	Faith	Antsu tunau turaram jaimiasrumek wait wajakrumka ¿ Yuska pengker awajkurmek pujaram ? Atsa . Antsu pengker aa nu turayatrum wait wajakrumka , jaimiasrum wait wajau asaram , nekasrum Yuska pengker awajrume .
58009015	Grace	Tura asamtai Cristo Yusnumia taa , yamaram chichaman najanamiayi . Moisésa chichamejaingkia Yus iinu tunaarinka tsangkutramrachmin asamtai , Cristo jaka ii tunaarin tuke akiimiatramkatas jarutramkamiaji . Tura mash aintstin uwemtikramrau asa , Cristo : Nayaimpinam wijai tuke pujusmintrum tinu asamtai , nekasar nijai tuke pujustinuitji .
45006001	Sin	Tura asamtai ¿ tunau pachisar iikia warintajik ? Yus winasha pengker awajtusat tusarkia , ¿ tuke tunau turatnukai ?
49005004	Recommendation	Aints chikich nuwajai tsanirminauka , tura pasé turatnun wakerinauka , tura ninuchu aa nuna tuke wakerin ainauka nayaimpinam Yus ni Uchiri Cristojai aints ainautin inatmartas puja nuna pujutirinka pengké pujuschamnawaitai . Atumsha nuka paan nekarme . Ninuchu aa nuna wakerinauka chikich aintsu yusrin tikishmatrar seainawa nunisarang ainawai . Tura chicham natsanpiaku aa nuka chichakairap , tura nintinchawa nunisrumek nangkamrumka chichakairap . Nu chichamka nakitaintai . Tura chikich ainausha pachisrum wishikrairap . Antsu Cristonu asaram maaketai titaram .
66006008	Violence	Tamati wikia jiikman , kawain yangkutakun wainkamjai . Tura nu kawainum ketu jatan sukartin inaikiamuyayi . Tura nuna ukurin winauka aints ainaun juki , jakaru ainau matsatmaunum juyayi . Tura mash aints ainau iruntramunam aints cuatro ( 4 ) irunar pujuina nuni kichkin maati tusa kakarmarin susamuitai . Tura aints ainaun mesetjai , tura tsukajaisha , tura sungkurjaisha , tura pachim ainaujaisha jakrami tusa kakarmarin susamuitai .
45004016	Faith	Antsu Yus nekasampita tinu asakrin , ni tímia nunisang Yus iin wait anentramak pengker awajtamsatas wakerawai . Yus Abrahama weari ainaun mash pengker awajsatas wakerau asa , Moisésa chichame nekau ainautinka , Yus nekasampita tinu asakrin , pengker awajtamsatas wakerawai . Tura Moisésa chichamen nekachu ainauncha nunisang Yusen nekasampita tinu asaramtai , Yus pengker awajsatas wakerawai . Tura asamtai Abrahamka Yus nekasampita tinu ainauti aparintai .
44028018	Description	Turamtai romano ainau chichaman nekartuwartas wína nukap inintsar umisar , wikia tunaunaka turichu asamtai , nangkamir maashtinuitji tusar , wínaka akuptukartas wakerutiarmiayi .
45009016	Grace	Tura asamtai aints ningki nintimias : Wikia pengker aa nuna takau asamtai , Yuska nekasampi winaka wait anentrurtatua tamatikia , Yuska nu aintsun wait anentatsui . Antsu Yus ningki wakerak aints ainautin wait anentramaji .
46010008	Sin	Tura asamtai nuwajai turunitsuk asarmi . Ii juuntri ainau yaanchuik nuwajai turunawaru asar , kichik kintatik veintitrés mil ( 23,000 ) aints jakarmiayi .
45007023	Sin	Tura Yus wakeramu aa nunaka mash umirkatatjai , tu nintimsan pujayatun , nuna turatatkaman tujintajai . Tura wína kakarmarjai tunau nepetkatatkaman tujinkan , tunau wína nepetuku asamtai , wikia tunau achikmawaitjai tusan nekajai .
58006001	Faith	Tura asamtai nampuarua nunisrik chikich yamaram chicham nuimiaru armi . Tura nu nangkamtaik Cristo pachisar yanchuk nuimiaru asar , nuka ataksha nuimiarchatnuitji . Nu nangkamtaik nuimiarmiaji nuka nuwaitai : Iikia jakawa nunisrik pujau asar , ii nintimauri yapajiar , Yus nekasampita tinu asar , Yuse uchiri ainiaji .
46016011	Recommendation	Antsu Timoteo pachisrum mianchawaitai tiirap . Antsu pengker nintimias angkan waketkiti tusaram akupturkataram . Nunia chikich aints Cristo umirnujai tati tusan juni nakajai .
59002014	Faith	Yatsur ainautiram , umaarutirmesha anturtuktaram . Aints Criston nekasampita tayat , Yuse chichamen umirtsuk pujakka ¿ nekas pengkerak puja ? Atsa . Yuse chichamen nekasampita tayat , umirtsuk pujakka ¿ tu uwemratnukai ? Atsa , tuuka uwemrashtinuitai .
43007025	Description	Tamati Jerusalénnumia aints ainau chicharinak : — ¿ Maatai tina auchukai ?
43020022	Faith	Nunia suut umpunmi iin chichartamak : — Yuse Wakani atumi nintin engkemati .
45010003	Sin	Moiséscha tu aarmiayi : “ Aints Yus umirkatin chichaman umirak Yusen pengker awajsatas wakerakka , Yus tímia nunaka mash nuwatsuk miatrusang umirkatnuitai ” . Tu aarmau wainiatrik , aints ainautikia kichkisha Yus umirkatin chichamka nuwatskeka umirkachmiaji . Tura wina wear ainau : ¿ Yusen itiur pengker awajsatnuitja ? tusar nekainachu asar , ni pengker turamurijai Yusen pengker awajsartas wakerin armiayi . Tura wainiat Yus aintsu tunaarin tuuka sakarchamin asamtai , wi wear ainau Yusen pengkerka awajsacharmiayi . Cristo ningki Yus umirkatin chichaman miatrusang umirkau asamtai , Moisésa chichamen umirkarkia uwemratatjiapi tichamnawaitji . Antsu Cristo nekasampita takurkia , Yuska pengker awajsatnuitji .
62005010	Faith	Aints Yuse Uchirin nekasampita tusa , ni nintijai tuke nekasampita tawai . Antsu Yusen nintimtichuka Yus ni Uchirin pachis tímia nunaka nekaschawaitai tau asa : Yuska waitaitai tawai .
43014012	Faith	Nekasan tajarme : Wina nekasampi pengké tujinkachuitme tu nintimtursar pujuinauka wi turaja nunasha nunisarang turuwartin ainawai . Tura wikia Apaachirun wetin asamtai , wi turaja nuna nangkamasarang takasartin ainawai .
56002009	Recommendation	Inati ainausha ujakta : Inatmin pengker umirkataram . Tura ni wakeramuri mash umirkuram aitsuk pujustaram .
58012015	Recommendation	Tura Yus atumin pengker awajtamsatas wakerutmau asamtai , kichkisha Yusen umirtan inaisai tusaram aneartaram . Aints Yusen umirtan inaisaruka chikich aints ainauncha niya nunisarang tunaun turumtikiatnuitai . Tura asamtai atumka tunau wajasai tusaram wainmamkataram .
54003007	Recommendation	Tura Satanás Cristonu ainau wainiun anangkawai tusa , tura Cristo umirchau ainau wina pachitsar pasé chichasarai tusa , nekas pengker aints atinuitai .
49004007	Grace	Tura Cristo iincha pengker awajtamak : Yainikmintrum tusa ningki wakerutmak , Yuse takatrisha metekchau atumsha atumsha takakmasmintrum tusa , ni kakarmarinka suramsawaitji .
66016003	Description	Nunia chikich Yuse awemamuri , jimiar aa nu , piningnum engkeamun juun entsanam ukaun wainkamjai . Nuna ukaramtai , juun entsaka aints maamua nunisang numpa najanarun wainkamjai . Tura asamtai juun entsanam mash iwiaaku ainausha jakarun wainkamjai .
49006006	Recommendation	Atumin inatmin jiirmamtaisha , wína pengker awajtusat tuuka nintimtsuk takakmastaram . Antsu atumin inatmin waitmachu wainiatrumek , Cristo inatiri asaram , nakimtsuk pengker nintimsaram takakmakrum Yuse wakeramuri najanin ataram .
60003016	Recommendation	
43006040	Faith	Aints ainau wína nekasampi Yuse Uchirinme turutinauka mash tuke iwiaaku pujusartinuitai . Tura nu aints jakaramtai , nungka amukatin kinta jeamtai , wi inankitnuitjai . Nuwaitai wina Apaachiru wakeramuringkia , — Jesús timiayi .
44012023	Violence	Tu tinamaitiat Herodes : Wikia Yuschawaitjai tachau asamtai , arutsuk Yuse awemamuri sungkuran akuptukmiayi . Turamtai Herodes iwiaakutiat akarak jakamiayi .
47001003	Grace	Yus ii Apuri Jesucristo Apaachiri aints ainautin wait anengkratin asa , tuke iin pengker nintimtikramrau asamtai maaketai tiarmi .
54001006	Sin	Chikich ainau nekas chichaman jukiariat nunaka inaisar , chicham nekaschaun jukiar , tuke nangkamiar chichaj pujuinawai .
45001016	Faith	Mash aints ainau Yusnum uwemratin chichaman nekas kakaram aa nuna antukar , Criston nekasampita tusar uwemrarminuitai . Tura asamtai wikia nu chichaman etsertan pengké natsaamatsjai . Judío ainau nu chichaman eemkar antukaru asar uwemrarmin ainawai . Tura chikich nungkanmaya ainausha nu chichaman antukar uwemrarminuitai .
46003011	Description	Jean jeamin kayan jeamkartas nuná eemkar nungkan tainiar kaya juuntan wewe amij tusar jintinawai . Jesucristo nu kaya nunisang asa iin uwemtikramratnuka nuketai .
49005033	Recommendation	Tura wi atumin aatramjarme nunak ataksha tajarme : Nuwentin ainautiram atumi nuwarisha atumi namangkea nunisrumek aneetaram . Tura aishrintin ainautirmesha atumi aishri anturin ataram .
51002013	Grace	Tura yaanchuik atumi tunaarijai jakawa nunisrumek pujarmin wainiat , Cristo atumi tunaarin mash japitramrau asamtai Yus : Cristojai tuke iwiaaku pujustaram tusa , pujut yamarman suramsamiarume .
54004014	Recommendation	Cristo nemarnu wainin ainau ninu uwejejai muukmin achirmakar , Yuse kakarmari jukit turamiaru asaramtai , kakaram wajasam Yuse takatringkia inaisaip .
66021001	Description	Nunia jiimkaman , nayaimpisha tura nungkasha arut armia nuka mengkakaru asamtai , nayaim yamarman tura nungkancha yamarman wainkamjai . Antsu juun entsaka atsau asamtai nunaka wainkachmajai .
52005016	Recommendation	Tuke inaitsuk warastaram .
66009006	Description	Nu wait wajaktin kinta jeamtai , aints ainau jakartas wakerinayat jakartatkamawar tujinkartinuitai .
52004014	Faith	Jesús nekas jakamiayi , tura ataksha nantakmiayi , tu nintimtakrinkia , Cristonu jakaru ainaunka Jesúsan inankimia nunisang Yus ataksha inankiartinuitai .
62004015	Faith	Aints : Jesús nekas Yuse Uchirintai tauka Yusjai tsanias pujawai . Turamtai Yuscha nijai tsanias pujawai .
49004022	Recommendation	Yaanchuikia atumi wakeramuri nintimkuram anangmamkuram tuke inaitsuk tunau nintimin ayarme . Tura asaram mengkakatnunam pujuyarme . Antsu yamaikia nu arut nintimtaingkia inaisaram , Yuse Wakani atumi nintin engkemturmau asamtai , yamaram nintiminawa nunisrumek pujustaram .
43010009	Grace	Wikia uwija wenukri waiitiriya tumawaitjai . Uwija waiitinam wainawa nunisarang wína umirtukaru ainauka tuke uwemrartin ainawai . Uwija wenuknum wayaawar , nunia jiinkiar chirichrin yuwina nunisarang wína umirtukaru ainau wini wininau asaramtai , wikia niin tuke wainkartinuitjai .
58011037	Violence	Chikich aints Yusen nekasampita tinu asaramtai , kayajai tukuar maawarmiayi . Tura chikicha namangkencha serúchjai charukar maawarmiayi . Chikich aints Yusen nekasampita tinu asaramtai saapijai maawarmiayi . Turinamtai chikich ainau entsatiri atsau asamtai , uwija nuwapencha , tura chipu nuwapencha kachumawarmiayi . Tura asar wait wajau armiayi . Tura chikich ainauncha niin pasé awajin armiayi .
62002029	Faith	Atumsha Jesucristo nekas pengkeraitai tusaram nu nekakrumka , aints pengker aa nuna tuke turinauka nekasar Yuse uchiri ainawai tusaram nekarme .
44013047	Grace	Ii Apuri nu chichamsha etserkataram tusa iin akatamramiaji . Yus chichaak : “ Judíochu ainau paan nintimrarti tusaram , wína chichamur mash aints ainamunam etserkataram . Tura asaram mash nungkanmaya ainausha arák pujuinausha uwemrarat tusaram , turataram tajarme ” . Tu aarmawaitai , — Pablo timiayi .
47004002	Faith	Antsu chikich ainau natsanpiaku aa nuna úukar turina nuka iikia inaisawaitji . Tura anangkartin ainau turina nuka iikia turatsji . Tura Yuse chichamengka iikia pengké jumchiksha yapaijtsuji . Antsu Yuska iincha jiirmaji tusar , ni chichame etserkursha , Yuse chichame aarmawa nunisrik etserji . Turakrinka mash aints ainau nuna antukar : Nekas Yuse chichamentai tiarat tusar turaji .
44002033	Description	Tura asakrin ii Apaachiri Yus : Wina Wakanur aints ainau akuptukta , Jesúsan tinu asa , Jesúsnaka jakamunmaya inankimiayi . Tura asamtai Jesús nayaimpinam waka , ni Apaachiri untsurinini pujus , ni Wakanin akupturmaji . Atumka yamai waintrume tura antarme nuka nuwaitai .
51003010	Recommendation	Tura yamaram nintimtai wejmakan yamarman entsainawa nunisrumek jukimiarme . Tura Yuska mash aa nuna najanau asa : Wijai metek nintimin ataram tusa , atumniaka kintajai metek nintimtikramrume .
43011004	Faith	Chicham akuptukmau asa , Jesús nuna antuk chicharak : — Nu jaak tepauka tukeka jakashtinuitai . Antsu aints ainau Yuse kakarmarincha wainkarat , tura Yuse Uchiri kakarmarin wainkarat tusa jaawai , — timiayi .
45001017	Faith	Yus aints ainautin nu uwemratin chichaman nekamtikramau asamtai , nekas tunaarinchau pujusminuitrume tusa , iincha nekarmaji . Cristo nekasampita tinu asakrin , Yus : Nekas ame pengkeraitme turamji . Antsu chikich uwemratin chichamka pengké atsawai . Yaanchuik Yuse chichame etserin nuna pachis tu aarmiayi : “ Yusen nekasampita tinauka tuke iwiaaku pujusartin ainawai ” .
43019017	Description	Juwinam Jesús numi winangmaun ningki nanaki suntar ainaujai mura muuk ukunch tutainum wearmiayi . Nuka judío chichamejaingkia Gólgota taku tawai .
45012006	Faith	Yus ii takatrinka metekchau ati tusa , ni wakera nunisang iin suramsau asamtai takat takakmastinuitji . Tura asakrin : Wína chichamur etserkata turamataikia , Yus nekasampita tinu asar , ni wakera nunisrik ni chichamengka etserkatnuitji .
66004007	Description	Kichik juun yawaaya tumaun wainkamjai . Tura kichka waaka uchiria tumaun wainkamjai . Tura kichnasha aintsu yapiya tumaun wainkamjai . Tura kichka kukui nanamua tumaun wainkamjai .
49005015	Recommendation	Tu aarmau asamtai : Itiur pujaji , tusaram nintimrataram . Yamaikia tunau ainau untsuri pujuinau wainiatrumek , atumka nintinchawa nunisrumka pujusairap . Tura ii jakatin kinta wári jeatin asamtai , kintajai metek Yuska pengker awajsataram .
45010012	Grace	Tura Cristoka judío ainau Apuri asamtai , nuniasha judíochu ainau Apuri asamtai , mash metek ii Apuri seakur : Tunaanumia uwemtikrurta takurningkia , ii Apuri aints ainautin mash metek anenmau asa mash uwemtikramratnuitji .
45010004	Faith	
50004006	Recommendation	Atumka yumtinka nintimtsuk asataram . Antsu tuke Yus seakrum waring achat mash Yus ujaktaram . Tura Yus seakrum tuke maaketai titaram .
46010006	Faith	Ii juuntri ainau ni wakeramurin najanawarmia nunisrumek tunau wakerukairap tusa , Yus iincha nuitamratas wakerutmaji .
66009002	Description	Tamati jiitamran waan urakamtai , nunia mukunit nekas shuwin jiinun wainkamjai . Tura mukunit jiinua nuka eper keemamua nunisang timiá shuwin jiinkin asamtai , tsaasha mushatmarun wainkamjai .
52004006	Recommendation	Yaanchuiksha atum akatkur timiajrume nunaka ataksha nunisnak wisha tajarme . Chikich aints ainausha anangkawairap . Tura chikich aintsu nuwaringkia tsanirmatsuk asataram tajarme . Antsu nuna turinaunka ii Apuri wait wajaktiniun nukap susatnuitai .
47005017	Faith	Tura asar Cristonu ainautikia Yusnumia akiinau asar , yamaram akiinawa nunisrik ainiaji . Ii yaanchuik tunau nintimtairingkia mash inaisar , pujut yamaram jukin asar , yamaikia ii nintimauringkia nekas yamarmaitai .
43005020	Faith	Wína Apaachirka wínaka anentui . Tura winasha ni tura nunaka mash nekamtikrawai . Tura nuna nangkamasang aints wainchati takatnasha winaka inaktursatatui . Tura asamtai atumsha nu wainkarmeka shamkaram nintimratatrume .
49004028	Recommendation	Yaanchuik kasamin akurmesha , yamaikia Cristonu asaram kasamat inaisaram pengker takakmastaram . Tura yuuminak pujuinau yuumamurin susami tusaram , pengker takakmastaram .
57001022	Recommendation	Nuniasha tajame : Atum wína Yus seatrau asakrumin , atumin wi winitnuncha Yus tsangkatruktatui tu nintimjai . Tura asamtai wi ani jean , pujustinur iwiarturata .
58013009	Recommendation	Chikich ainau ningki nintimsarang atumin nuitamrartas wakerinamtaisha , nuna chichamengka anturkairap . Yus iincha pengker awajtamsatas ii nintincha kakamtikramratnuitji . Antsu aints yuta pachisar nuikiartinak : “ Nu yuta yutsuk pujakrumka , Yuska pengker awajsatatrume ” , tinayat nunaka nangkamiar tinawai .
52005012	Recommendation	Yatsur ainautirmin umaarutirmincha nunasha tajarme : Wait aneasrum anturtuktaram : Aints ainaun ii Apuri Cristo akupamu asar , tuke atumin yainmakartas waitnasar takakminamtaisha , tura atumin chichartaminamtaisha , tura nuitaminamtaisha , pengker awajsataram tusan tajarme .
43009022	Description	Judío juuntri irunun shaminau asar tu aimkarmiayi . Judío juuntri ainau mash iruntrar chicharnainak : — Aints kichkisha Jesús Mesíasaitai tinauka ii iruntai jeanmaya jiikir akupkatai , tinu asaramtai shamiarmiayi .
50003003	Faith	Nuwaprun charuknaka uwemrainjapi , tichamnawaitji . Antsu Yuse Wakanijai Yus pengker awajkur : Yus juuntaitai taji . Tura Cristo Jesúsnau asar uwemratatjiapi tusar waraaji , antsu ii nuwapchiri charukmau asar uwemratatjiapi tatsuji .
62003023	Faith	Yus ni chichamen : Umirtuktaram tusa , akupturmakmiaji nuka juwaitai : Wína Uchir Jesucristo nekasampita titaram , tura wi chichaman akuptukmiajrume nunisrumek aneenitaram .
66013011	Description	Nuniasha chikich pachim nungkanmaya jiinun wainkamjai . Nuka uwija uchiriya nunisang antirin jimiar aun wainkamjai . Turayat nu Juun Pangki chichawa nunisang nampurman chichaun antukmajai .
46014020	Recommendation	Yatsur ainautiram umaarutirmesha , uchi ainau nintimina nunisrumka nintimrairap . Tura uchichia nunisrumek nintimkurmesha , tunauka nintimtsuk asataram . Antsu atumka juun asaram , juun ainau nintimina nunisrumek nintimrataram .
59005013	Recommendation	Atum wait wajakrumka Yuska seataram . Tura pengker nintimsaram pujakrumka , Yuska maaketai takuram Yus kanta kantamataram .
58012012	Recommendation	Tura Yus : Miatrusrumek umirtuktaram tusa , atumin wait wajaktiniun akupturmaku asamtai , atumin Yus nuitamratas wakera nuka nuimiaru ataram . Tura tupnik nintimsaram , tuke inaitsuk Jesús umirkataram . Tura chikich ainausha Jesúsan umirtan inaisartas wakerinamtaisha : Mengkakai tusaram , atum chicharkuram : Atumsha Jesús umirkurmeka mengkakashtinuitrume tusaram kiakartaram .
60001017	Recommendation	Yus aintsti turutinka mash metek jiirmaji . Tura asamtai atumka Yus : “ Apaachia ” , tau asaram iwiaaku pujakrumka , wait wajaktiniun surusai tusaram shamkataram .
58010036	Recommendation	Tura Yuse wakeramuri najanatasrum , tura ni tímia nuka jukitasrum , wait wajayatrum jaimiasrum pujustinuitrume .
58011001	Faith	Yus nekasampita takurkia , Yuska wainchayatrik nekas pujawapi taji . Turamtai Yus : Wisha atumin pengker awajsatatjarme , tímia nunaka nekasampi umiktatua taji .
49004017	Recommendation	Ii Apuri Cristo ju chichamnasha aarta turutin asamtai , nunasha tajarme . Yusen umirtsuk pujuinawa nunisrumek nangkamrum nintimsarmeka pujusairap . Nu aints ainauka Yuse wakeramurin pachinachu asar nangkamiar nintiminawai .
51002016	Recommendation	Tura asamtai yamaikia aints kichkisha : Tunau wajasai tusaram , nu yutaka yuwairap , tura nu umutisha umurairap turamiarchatnuitai . Tura tunau wajasai tusaram , nu fiestasha inangkartaram , tura yamaram nantusha fiesta najanataram , tura nu kinta ayamrataram turamiarchatnuitai .
66007015	Faith	“ Tura asar Yuse keemtairin tentakar nakasar pujuinawai . Tura tsawaisha , tura kashisha Yus seatai juun jean waininak Yusen maaketai tinawai . Tura asaramtai Yus ni keemtairin keta nuka tuke niin wainui .
44020010	Description	Turinamtai Pablo kuanki tikishmatar jakaun minakas aints ainaun chicharak : — Shamkairap . Jakayat iwiaakui , — timiayi .
55002010	Faith	Tura asamtai Cristo Jesúsnau ainau tuke uwemrarti tusan , tura pujut nangkankashtinun jukiarti tusan , wait wajaktinnum pujayatun tsantran pujajai .
60005014	Recommendation	Pengker nintimtunisrum aneenisrum : ¿ Pengkerak pujaram ? tunaitaram . Cristonu ainautirmin mash Yuska pengker nintimtunisar angkan pujustinun suramsarti . Maaketai .
49005021	Recommendation	Atumka Cristonu asaram umirnain ataram .
61003017	Recommendation	Aneetir ainautiram , nungka amukatin kinta jeatsaing , iikia atumin ujakmau asaram , pasé nintintin ainau wína anangkruwarai tusaram aneartaram . Tura pengker nintimsaram pujayatrum , tu pujamurun inaisai tusaram aneartaram .
51003018	Recommendation	Aishrintin ainautiram atumi aishringkia umirin ataram . Ii Apuri nuna wakerau asamtai turataram .
54005020	Recommendation	Cristonu ainau tuke tunau turukiar weenamtaikia , ame Cristonu ainau mash iruntramunam ni tunaarin nekaawarti tusam chicharkata . Turakmin chikich ainau nuna antukar : Wína tunauruncha turutiarai tusar shamkar inaisartinuitai .
45014013	Recommendation	Tura asar chikich ainaun pachisar : ¿ Waruka ainawa ? tuuka nintimtunitsuk pujusarmi . Antsu Cristonu ainau tunau wajasarai tusar , tura Cristo nemartan inaisarai tusar tupin nintimratnuitji .
45002010	Grace	Antsu nekas pengker aa nuna takau ainau nayaimpinam jearamtai , Yus judío ainaun eemak chicharak : Nekas pengker aa nu takau asaram , tuke wijai pujustaram tusa , angkan pengker pujustinnasha susartinuitai . Tura judíochu ainauncha nunisang turatnuitai .
58011034	Violence	Nuniasha chikich ainau Yusen nekasampita tinau asar , jinum epewarmaitiat Yuse kakarmarijai uwemrarmiayi . Tura chikich ainaun saapijai maawartas wakerinamaitiat uwemrarmiayi . Tura chikich ainau kakaichau ainayat , kakaram wajasarmiayi . Tura chikich ainau ni nemase ainaun nepetkar papeekarmiayi .
48006017	Faith	Yamaikia nunasha tajarme : Wikia Jesúsa inatiri asamtai , aints wína awatinak charutrarmau chimirmaurun paan waitrukartinuitai . Tura asaramtai aints kichkisha yamaikia wínaka ititka awajtuschartinuitai .
66018021	Violence	Nunia chikich Yuse awemamuri nekas kakaram aa nuka , kaya juuntan merman juki , juun entsanam ujung chichaak : “ Ju kayaka juun entsanam ujungmawa nunisang juun yaktasha Babilonia tutai mengkakatnuitai . Tura asamtai atakka pengké wainakchatnuitai .
65001020	Faith	Antsu atumka , aneetir ainautiram , Yus nekasampita tusaram tuke inaitsuk kakaram wajastaram . Tura Yuse Wakani kakarmarijai Yus seataram .
45012002	Recommendation	Nunia tajarme : Ju nungkanmaya ainau nintimina nunisrumka nintimrairap . Antsu Yus wína nintimaurun yapaijturat tusaram tsangkamkataram . Tu pujau asaram Yuse wakeramuri nekas pengkeraitai tusaram , tura itiur Yusen pengker awajsatnuitja tusaram , tura ¿ itiur Criston miatrusnak umirkatnuitja ? tusaram nekaamnawaitrume .
46015009	Sin	Wikia Yuse umirin ainaun kajerakun , wait wajaktiniun sukartin asan yamaikia natsaamakun , Cristo akupkamuitjai tumamchamnawaitjai . Tura asamtai chikich aints Cristo akupkamu ainau wína nangkatuku ainawai .
62002015	Recommendation	Ju nungkanmaya ainau wakerina nuka Yusnumianchuitai , antsu ju nungkanmayaintai . Tura asamtai ju nungkanmaya ainau aneena nuka aneenirap . Ju nungkanmaya ainau aneetiringkia nuwaitai : Ni namangke wakera nuna tura ni jiijai wainmaun wakerina nuna tura miajuitjai tu nintimtumina nuna ju nungkanmaya ainauka aneenawai . Tura asar nuna aneenauka ii Apaachiri Yusnaka aneenatsui .
45002001	Sin	Atumsha nintimrataram . Atumka chikich ainau pachisrum : Nuka timiá tunaawaitai tayatrumek , atumsha nunisrumek tunau turau asaram , nuka tichamnawaitrume . Antsu chikich aints timiá tunaawaitai tayatrumek , atumsha nu tunauk turau asaram : Wisha tunaawaitjai timinuitrume .
48002009	Description	Tura asamtai nuna nekaawar Santiagosha , nunia Pedrosha , nunia Juansha Cristonu ainau juuntri asar , wína pachitsar : Nekas Cristo akupkamuitai , tu nintimtursar , winasha tura Bernabéncha : Nekasar metek nintimji tusar , ii untsur uwejen achirtamkar : Atumka judíochu ainamunam werum , Cristo chichame etserkataram . Antsu iikia judío ainamunam weri , Cristo chichame etserkatatji turammiarmiaji .
43019023	Description	Suntar ainau Jesúsan numi winangmanum ajintawar umisar , cuatro ( 4 ) aints asar , Jesúsa entsatirin ii jukimi tusar , jurukiar akankarmiayi . Tura Jesúsa wejmakri aparchamu aya najanamu asamtai ,
45002021	Sin	Tura chikich aints Yuse chichame nuiniayatrumsha ¿ waruka nu chichamsha umirtsurme ? Tura chikich ainau ujaakrum : Kasamkairap tayatrumsha ¿ waruka kasamu wearme ?
46006019	Faith	Yus ni Wakanin atumin suramsau asamtai , atumi namangke Yuse jeea nunisketai . Tura Yuse Wakani atumi nintin pujurtamu asamtai , atumi namangkengka atumnauchawaitai . ¿ Atumka nuka nekatsrumek ?
47005014	Grace	Cristo iin timiá anenmau asamtai , ii turaji nuka Cristo anengkratairijai turaji . Tura nusha nekaji : Cristo mash aints ainautin uwemtikramratas jarutramkau asamtai , Cristonu ainautikia mash Cristo jakamia nuni iisha nijai metek jakawaitji taji .
58003001	Faith	Jesús nekasampita tinu ainautirmin , Yus winar ataram tusa , iin eatmakmiaji tusaram , Jesús nekasrum nintimrataram . Jesúska nekas Yus akupkamuyayi . Tura ni aintsri ainautinka tuke yainmaktas , sacerdote apuria nunisang ni Apaachiri Yusen seatramji .
44020035	Recommendation	Wikia atumjai pujakun , tuke inaitsuk takakmakun , kakaichu ainau yuumamurin sumarnuyajai . Tura asamtai atumsha nunisrumek turataram tusan , atumin nintimtiknuyajrume . Ii Apuri Jesúsa chichame nintimrataram . Nu chichamka nuwaitai : ‘ Aints yuumak pujau ni yuumamurin juwak warastinuitai . Antsu chikich ainau yuumamurin sua nuka nuna nangkamasang nukap warastinuitai ’ , — Pablo etserak timiayi .
58013004	Recommendation	Nuwa nuwatnaiyamuka pengkeraitai . Aints ni nuwarijai tsaning kanurtincha pengkeraitai . Antsu nuwatnaikiaru ainauka kichnaka eakchartinuitai . Tura asaramtai nuwa nuwatchayat tsanirmin ainaunka Yus wait wajaktiniun susatnuitai .
43020005	Description	Tura ututsuk tekenan jiikman , Jesúsa namangkenka waintsuk antsu ni kangkarmaurinak wainkamiajai .
66016018	Description	Nu chichaman wi antukamtai , uutmausha uutun antukmajai . Tura charpisha , tura ipiamtasha patinaun antukmajai . Nunia uu nekas kakarman uurun wainkamjai . Aints nu nangkamtaik pujuinausha , tura yamai pujuinausha timiá kakaram uurunka pengké wainkacharmiayi .
66019010	Faith	Turutmatai ni wajamunam : Ameketme juuntam titasan tikishmatramjai . Turamaitiat wína chichartak : “ Aitkarawaip . Antsu Yusek : Ameketme juuntam tita . Wisha amea nunisnak Jesúsa inatiri asan , ni chichamen etserina nujai metek Yuse inatirinjai . Yuse chichame etserin ainau Jesús tímia nuna antukaru asar , nusha nunisarang etserinawai ” , turutun antukmajai .
46002010	Grace	Tura Yuska ni Wakanin akupturmak , ni nintimaurincha nekamtikramamiaji . Ni Wakani mash nekau asa , chikich aints ainau pengké nekaachminun wainiat , mash paan nekaawarti tusa iincha nekamtikramamiaji .
50002029	Recommendation	Tura ni atumin jeamtai , ii Apuri Cristo maaketai tusaram , nukap warasrum wainkataram . Chikich ainau niya nunisarang Criston pengker umirkar pujuinausha pengker awajsataram .
51003020	Recommendation	Uchi ainautiram , atumi aparisha , tura atumi nukurisha tuke umirin ataram . Ii Apuri Cristo : Nu turataram tusa wakerawai .
47001012	Faith	Yatsur ainautiram , ju chicham nekaataram tusar wakeraji . Iikia atumjai pujakur , anangmatsuk antsu Yus umirkur pujuyaji . Tura junia aints ainau nintimina nunisrikia pujuchmiaji , antsu Yus iin pengker awajtamsau asa , iin nekas pengker pujustinun suramsamiaji . Iikia tu nintimsar pujakur pengker nintimji .
43014021	Faith	Aints wína anentuka wína umirtuktin chichamrun nekau asa miatrusang umiawai . Tura asamtai wína Apaachirsha wína anentak pujuinaunka aneawai . Wisha nunisnak wína anentunka aneajai . Tura asan paan nekarawarat tusan wantinkatnuitjai ” , Jesús timiayi .
51002023	Sin	Aints nu chichaman umirinak pujuinauka ningki nintimsar : Nekasan Yusen umirnuitjai tinawai . Tura wína namangkruka mianchawaitai tusar , ni namangkenak nukap waitkinawai . Tuminau asaramtai chikich aints ainau nuna wainkar nangkamiar : Nu aints ainauka nekau ainawai , tu nintiminawai . Antsu tu nintiminauka ni namangke wakeramurinka nepetkachartinuitai .
64001006	Recommendation	Nu aints ainau juni taar amin pachitmasar : Iincha anenmau asa , pengker yainmakmaji tusar , Cristonu ainau iruntramunam etserkarmayi . Tura nuka ataksha amin jearamtai , ni yuumamuri susam akupkarta . Nu turakum Yus pengker awajsatatme .
55002023	Recommendation	Aints nangkamiar aujmatnainamtaisha , tura netse chichainamtaisha nuni pachinkaip . Nuka jiyanitnasha nintimtikinawai .
47003018	Faith	Tura asamtai Moisés ni yapiin panuijai nukumakmia nunisrikia pujatsji . Antsu iikia ispiya nunisketji . Iisha ii Apuri paaniurisha itiur awa tusar nekau asar , chikich ainausha paan nekamtikiatnuitji . Tura asar Yuse Wakani ii nintimaurin yapajiau asamtai , yaitasar ii Apuria nunisrik nintimsar pujaji .
58009014	Grace	Antsu Cristo numpe ii tunaarin nekas sakarminuitai . Ni Wakani jakachminutiat Cristo pengké tunaarinchau ayat ningki wakerak , iin uwemtikramratas jarutramak numparmiayi . Tura asa ii tunaarincha nekas japitramratnuitji . Tura asamtai Cristonu ainautikia : Nekasampi wína tunaarunka sakturawaita titinuitji . Tu tinu asar , Yus nayaimpinam puja nuka pengker nintimtusar angkan umirkamnawaitji .
44011017	Grace	“ Atumsha nintimrataram . Ii nu nangkamtaik ii Apuri Jesucristo umirkau asakrin , Yus ni Wakanin iin akupturmakmiaji nunisang yamaisha ni Wakanin nu aints ainauncha akuptuku asamtai ¿ wisha itiurkanak Yusen : Atsa turuwaip titaj ? — Pedro timiayi .
49004030	Faith	Yuse Wakani nekas pengker aa nuka wake mesemtikairap . Yuse Wakani atumi nintin engkemturmau asamtai atumsha : Wikia nekasnapi Yusnawaitja tusaram paan nekaamamin arume .
66003003	Recommendation	Tura wína chichamur eemkaram antukmiarme nu chicham nintimraram metataram . Antsu atumi tunaaringkia inaisataram . Turachkurminkia kasa aneachmau winawa nunisnak wisha atumin winitin asamtai ¿ warutik tat ? tusarmeka nekaarachminuitrume .
62003007	Recommendation	Uchichir ainautiram , aints kichkisha atumin anangkramawarai tusan nunasha tajarme : Cristo nekas pengker asamtai , aints pengker aa nuna takauka pengkeraitai .
62004001	Recommendation	Aneetir ainautiram , ju nungkanam wait chichaman etserin untsuri irunui . Tura nuka : Wisha Yus akupkamuitjai nangkamiar tinu ainawai . Tura asaram nekachiatrumek : Nekas Yus akupkamuitai tiirap . Antsu ¿ Nekasash Yuse Wakanijai chichaa ? tusaram nekaataram .
44013038	Grace	“ Yatsur ainautiram , nusha nekaataram : Jesús atumi tunaarin sakturmaru asamtai , nu chichaman atumin etserkaruitai . Moisés umirkatin chichamka umirkayatrumek , atumi tunaaringkia sakarchamnawaitrume . Antsu Jesús nekasampita takurminka , atumi tunaarinka mash sakturmartinuitrume .
50003001	Recommendation	Wina yatsur ainautirmin umaarutirmincha , yamaikia ataksha tajarme : Ii Apuri Cristo nintimsaram warastaram . Nuwik aatramjarme nuna ataksha antuktaram tusan , napchauka nintimtsuk atumin ataksha aatjarme .
46011034	Recommendation	Atumka wait wajaktin jurumakiram tusan nunasha tajarme . Antsu aints yaparakka , ni jeen yuwatnuitai . Tura chikich chicham atum aatrurmarume nunaka atumin jean chicharkatatjarme .
43018031	Description	Tinamtai Pilato chicharak : — Atumek ju aintska jukiram , atumi juuntri chichamen umirkuram , ni tunaari nekarataram , — tamati judío juuntri aiminak : — Antsu judío ainautikia aints kichkisha maachminuitji . Romano ainautiram ii apuri asaram , nuka pe surimu wearme , — tiarmiayi .
46012031	Faith	Antsu mash Cristo sukartusmauri pengker ainia nu wakerin ataram . Tura itiur timiá pengker pujusminuitrume tusan , yamaikia atumin nekamtikiatasan wakerajrume .
58007026	Description	Tura Jesús tuke iwiaaku pujau asa , sacerdote apuri yuumaji nuka nuwaitai . Niisha pengké tunaarinchau asa nekas pengkeraitai . Tura tunau ainaujai pujatsui , antsu nayaimpinam Yusjai tuke pujawai .
50004013	Faith	Cristo ni kakarmarin surusu asamtai , Cristo wakera nunasha mash turamnawaitjai .
52004003	Recommendation	Yuse wakeramuri nuwaitai : Nekasrum pengké tunaarinchau pujustaram . Tura asaram nuwa nuwatsukka tsanirmawairap . Tura aints ninumtsukka turunawairap .
51004002	Recommendation	Nunia mash Cristonu ainautirmincha nunasha tajarme : Tuke inaitsuk Yus seataram . Tura tuke kajinmatsuk Yus seakrum maaketai titaram .
44007029	Description	Nu tímia Moisés tupikiaki Madián nungkanam we , nuni pujus uchin jimiaran yajutmarmiayi .
46011007	Description	Yus aintsun najana chicharak : Ju nungkanam ainia nuka wiya nunismek mash inarta timiau asa , aints waring achat Yus najanamia nunaka mash inartinuitai . Tura asa tsengkrutin tsengkrutsuk wajastinuitai . Turamtai nuwa aishrin pengker umirak pujakka , aishrin pengker awajsatnuitai .
51003015	Faith	Atumka untsuri ayatrumek , kichik namangkea nunisrumek pujau asaram , Yus wina aintsur ataram tusa , atumin untsurmaku asamtai , angkan pengker nintimtunisrum pujustaram . Tura Yus tuke maaketai titaram .
58002010	Grace	Yus : Mash najanamu ainaun wína umirtukarti tusa wakerawai . Tura ni uchiri ainaun mash ni pujutirin nayaimpinam jearti tusa wakerawai . Tura asamtai ni Uchiri Jesús mash aints ainauti uwemtikramratin aa nuna waitkasar maawarti tusa , Yus tsangkamkamiayi .
59004001	Sin	¿ Atumsha waruka maaniwearme ? ¿ Tura waruka jiyaanisha pujuwearme ? Atum pasé wakeramu nukap wakerau asaram turarme .
46005001	Sin	Aints atumin pujaun pachisar chichainak : Aints Cristonu ayat ni apari nuwarijai kanawai , tamaun antukmajai . Antsu Yusen nekachu ainausha nu tunaunaka pengké turinatsui .
46010013	Faith	Atumin nekapramsatin jeamtaikia : Wikiapi tu pujaja , tuuka nintimsairap . Chikich ainausha atumjai metek tu pujuinawai . Antsu Yus tímia nunaka nekas umiktinuitai . Satanás : Tunau turata , turamu wainiat , Yus atumin : Tunau wajasairam tusa yainmaktatrume , nuniasha tunau nepetkataram tusa kakamtikramratatrume .
44020029	Violence	Wi junia jiinkiamtai , aints ainau uwija ainaun pachim papeenawa nunisarang Cristonu ainaun : Cristo umirat inaisataram tiartas taartinuitai . Wikia nunasha nekajai .
53001004	Faith	Atumka wait wajayatrumek pengker nintimsaram jaimiasrum pujarme . Tura itiurkachmin pujayatrum , tuke inaitsuk Cristo pengker umirkuram pujarme . Tura asakrumin iisha chikich nungkanmaya Cristonu ainausha atum pachisar etserkur : Criston miatrusarang umirinawai taji .
62004012	Faith	Yuska pengké wainchawaitiatrik iisha mai aneeni wajakrikia , Yus ii nintin pujurtamji . Tura asamtai Yusjai metek anenin atinuitji .
48001001	Description	Wiitjai Pabloitjai . Aints ainau : Wína chichamur etserkata tusarka akuptukcharmiayi . Tura Yus chikich aintsun akatak : Pablo wína chichamrun etserin ati tusam inaikiata tusangka , wínaka akuptukchamiayi . Antsu ii Apaachiri Yus ni Uchiri Jesucriston jakamunmaya inankimia nu : Wína chichamur etserin ata tusa akuptukmiayi .
58012003	Recommendation	Tura Jesúsnaka tunaarinchau waininayat tunau ainau maawarmiayi . Tura asamtai atumka napchau nintimsan pujusai tusaram , Jesúsa waitnasmauri nintimrau ataram .
45006005	Faith	Cristo jarutramak jakamunmaya nantakin asamtai , iisha Cristonu asar , Cristojai iwiarsamua nunisrik tura jakamunmaya nantaknua nunisrik tunauka nintimtsuk pujustinuitji .
45015010	Recommendation	Tura chikich aarmausha nuwaitai : “ Mash nungkanmaya ainautiram , Yuse aintsri ainaujai iruntraram warastaram ” .
54004001	Sin	Uchiru , Yuse Wakani paan etserui : Kinta amuamunam aints Criston umirinayat iwianch nuikiartamun antukar , tura anangkartin wakantrinu chichamen antukar , Criston umirtanka inaisartinuitai .
56003001	Recommendation	Uchiru , Cristonu ainau apu chichamen umikiarti tusam nintimtikrarta : Nu umirkurmeka nekasrum pengker pujustinuitrume . Nu turakrum pengker aa nuka mash takakmastinuitrume tita .
61003005	Sin	Tura Yus yaanchuik nungkancha , tura nayaimpincha najanamia nunaka nu aints ainauka nekatan nakitinawai . Tura nungkasha juun entsanmaya tsapuimiayi . Tura juun entsasha nungkan tenteati tusa , aya chichasang Yus najanamiayi .
60003018	Grace	Cristo ningki wakerak , nuniangka pengké jakashtinun , ii tunaarin sakturmartas jarutramkamiaji . Tura ningkia tunaarinchautiat tunaarintin ainautin Yusnum jeekartuktas wait wajakmiayi . Tura asamtai ni namangken yanchuk jakau wainiat , Yuse Wakani ataksha inankimiayi .
61002021	Sin	Nu aints ainauka yaanchuik Yuse chichame umiktaram tamaun antukariat , ataksha tunaun waketrukiaru asar , timiá pasé pujuu ainawai . Antsu nu jintan nekaawarchawaitkungka timiá pengker acharaintash .
53003006	Recommendation	Yatsur ainautiram ii Apuri Jesucristo naari pachisar tajirme : Aints Cristonuitjai tayat , pengke takat aa nunaka takatsuk , tura ii chicham nuiniarmiaji nuna umitsuk pujuinamtaikia , nu aintsnumia kanaktaram .
45005012	Sin	Yamaikia Adán nintimrarmi . Adán nuwá eemak tunau wajasu asa jatan jurumakmiayi . Tura kichik aints tunau wajasu asamtai , mash nungkanmaya ainau tunau wajasarmiayi . Tura tunau wajasaru asar , mash jatan jurumakiarmiayi .
58011033	Faith	Nu aints ainau Yusen nekasampita tinu asar , chikich nungkanmaya ainaun nepetkarmiayi . Tura Yuse aintsri ainauncha pengker inararmiayi . Tura Yusen nekasampita tinu asaramtai , Yus niincha : Wikia atumin yaingtatjarme timiayi . Chikich aints Yusen nekasampita tinu asamtai , juun yawaa niin yuwaarai tusa Yus jangken epetkamiayi .
47004009	Faith	Tura aints pasé awajtamkurnisha iinka Yuska ajaprama ukurmatsji . Tura asamtai iin mestamrartas wakerutminaksha tujintraminaji .
59004004	Sin	Maj , atumka aints ni nuwarin ajapa kichan nuwatak pujawa nunisketrume . Yusen umirchau ainau ju nungkanam aa nuna timiá wakerina nu wakerakrumka , Yuse nemase arume . ¿ Atumka nuka nekatsrumek ? Tura asakrumin ju nungkanam aa nuna wakerinauka Yuse nemase ainawai .
44016006	Description	Yuse Wakani : Asia nungkanam Yuse chichame etserkairap , tusa surimkamiayi . Tura asamtai , Pablo Silasjai Frigia nungkanam nangkamakiar , nunia Galacia nungkanam nangkamakiar ,
45010006	Faith	Tura Cristo yaanchuik iin uwemtikramratas tau asamtai , aints ainauti Cristo nekasampita tinu asar : ¿ Yáki nayaimpinmasha waka , Cristoncha junisha itati ? tuuka nintimrachminuitji .
66016002	Violence	Tu akatramu asa , Yuse awemamuri kichik we , piningnum engkeamun nungkanam ukaun wainkamjai . Nuna ukaramtai aints ainau Juun Yawaaya Tumau naarincha tura númerorincha aamtikramu ainau , tura Juun Yawaaya Tumau nakumkamurin : Ameketme Yusem tinu ainauka kuchap pasé najamin ainaujai wait wajainaun wainkamjai .
66005008	Description	Tura papin juramtai , cuatro ( 4 ) iwiaaku ainau , tura veinticuatro ( 24 ) juun ainau Uwija Uchirin : Ameketme juuntam tiartas tikishmatinaun wainkamjai . Juun ainau kichik kichik kitarra tumaun takusar , tura piningkia tumaun kuri najanamun tákakinaun wainkamjai . Nu pining ainamunam kungkuti keeminaun wainkamjai . Nu kungkutikia Yuse aintsri Yus seamuri taku tawai .
62005001	Faith	Aints chichaak : Jesúska nekas Yus akupkamuitai ta nuka Yuse uchirintai . Tura asamtai ii Apaachiri Yus aneakrikia , ni uchiri ainausha aneetnuitji .
48005026	Recommendation	Antsu wikia miajuitjai tutsuk , tura nekapnaisatai tunaitsuk , tura suwirpiaku jiinitsuk pujusmi tu nintimtunistinuitji .
54005001	Recommendation	Uchiru , juuntach ainau jiyakaip . Antsu ami aparmijai chichaame nunismek chichasta . Tura yachim ainau pengker awajme nunismek natsa ainausha pengker awajsata .
60002012	Recommendation	Cristo umirchau ainaujai pachintraram pujayatrumek , nekasrum pengker pujustaram . Yamaikia atumin pachitmasar : Tunau ainawai tusar pasé chichau ainayat , Yus nu aints ainau turamurin jiistin kinta jeamtai , nu aints ainauka atum pengker turamurmin wainkau asar , Yusnaka pengker awajsartin ainawai .
50003006	Sin	Tura wikia Moisésa aarmaurin miatrusnak umirkau asamtai , wína pachitsar : Moisésa aarmaurin umirchawaitai pengké turutcharminuitai . Tura wiki nintimtumasnak Yusen miatrusnak umirkataj tusan , Cristonu ainaun kajerakun wait wajaktiniun suyajai .
43004052	Description	Tinamtai apu ni inatirin iniak : — ¿ Tsaa tuni ketia pengkersha wajasma ? — timiayi . Tu iniam ni inatiri aiminak : — Yau tsaa yantanti michatrami , — tiarmiayi .
43019031	Violence	Nu kinta Pascua fiesta tsawaatsaing turuawaru asamtai , kashin tsawaar nekas ayamtai kinta atin asamtai , judío juuntri ainau chicharinak : — Nu kintaka aints numi winangmanum ajintamu ainau nunisarka nemascharti , — tusar , Pilaton weriar chicharinak : — Numi winangmanum ajintamu ainau wári jakarat tusar , suntar ainau weriar kangkajin kupikiarti . Nunia jakaramtai , numinmaya jukiarat tusam , chicham akupkata , — tiarmiayi .
43019012	Description	Nuna tinu asamtai Pilatoka : ¿ Itiurak Jesúsan jiikin akupkaintaj ? tu nintimmiayi . Antsu judío juuntri ainau chicharinak : — Ju aints akupkamka , juun apu Césari amikringkia achatatme . Aints ningki : Apuitjai tumamuka juun apu Césari nemasentai , — tiarmiayi .
43014001	Faith	Nunia Jesús ataksha ni nuiniatiri ainautin chichartamak : — Napchau nintimtsuk asataram . Yus nekasampita takurmeka , winasha nekasampita turutiaram .
50001028	Faith	Atumi nemase ainausha jumchiksha shamkairap . Atum shamtsuk pujakrumningkia , nu aints ainauka : Jiinmapi wetatja tinaunka nunaka Yus nekamtikiatnuitai . Tura Yus atumniasha nekamtikramau asamtai : Nekasnapi uwemratatja titinuitrume .
43015016	Grace	Atumek nintimsarmeka wína aintsruka wajaschamiarume . Antsu atumin : Wína aintsur ataram tusan eakmiajrume . Tura atum numi nerekua nunisrumek wína takatur takastaram tusan akupkamiajrume . Tura asan atumi turamuringkia tuke nangkankashti tusan akupkamiajrume . Tura atumka wína aintsur asaram , wína naar pachittsaram wína Apaachir seamka mash suramsatnuitrume .
58011004	Faith	Adánka uchiri , Abel naartin , Yusen nekasampita tinu asa ni Yusen susamuri ni yachí Caín Yusen susamuri nangkamasang pengker amiayi . Tura asamtai Yuska Abelan pachis : Nuka pengkeraitai timiayi . Tura asamtai Abel yaanchuik jakau wainiatrik , Yusen nekasampita timiayi , tu nintimtusar pujaji .
46004001	Recommendation	Atumka iin pachikratsaram : Nuka Cristo inatiri asar , tura Yus akupkamu asar , chikich ainau nekaachminun wainiat , Yuse chichamen iin nekamtikraminaji , tu nintimratnuitrume .
66006013	Description	Yaa ainausha kakeenaun wainkamjai . Numí kanawe nase kakarman nasentak peaam , unuts kuwirach nungkanam kakeenawa nunisarang yaa ainau yakiya nungkanam kakeenaun wainkamjai .
46010014	Recommendation	Aneetir ainautiram , nu nintimrau asaram , aints ni yusrin ningki najanina nuka nintimtutsuk asataram .
45012021	Recommendation	Tura asamtai aints atumin pasé awajtaminamtaisha : Wisha nunisnak yapaijkian pasé awajsataj , tuuka nintimsairap . Antsu atumin pasé awajtamina nuka pengker awajsataram .
55002014	Recommendation	Uchiru , wi taja nuka chikich aints ainausha nintimtikrarta . Turakum ii Apuri Cristo wakeramuri etserkata . Nangkamiar aujmatnainak pujuinauka : Nunaka inaisarti tusam , ii Apuri wainmaunum chicharkata . Aujmakratinak pujuina nuka pengké kichkisha yaingkratinatsui . Antsu nuna antinauka paseminawai .
59004008	Recommendation	Tura Yus nintimraram nijai chichastaram . Nu turakrumningkia , niisha atumniaka nintimturmastinuitrume . Tunau ainautiram , atum tunau turamuka inaisataram . Atum nintimkuram : ¿ Nekasnash Yusen umirkataj ? ¿ Antsu ju nungkanam aa nunaka wakerukchatjash ? tusaram nu yapajiasrumek mai nintim wajarme nuka inaisataram . Tura asaram Yus wína nintirun japitrurti tusaram seataram .
59002009	Sin	Antsu chikich ainau mash metek ainawai tu nintimtsuk pujakrumka , Yus umirkatin chicham umikchau asaram tunau wajarme .
52004007	Grace	Yuska : Tunau turataram pengké turamtsuji . Antsu nekasrum tunaarinchau wína umirtuktaram turamji .
45001018	Sin	Aints ainau tunau asar , chicham nekas aa nuna antutan nakitinak , pasé aa nuna turinau asaramtai , Yus nayaimpinam puja nuka nuna wainak , nu aints ainaun kajerau asa wait wajaktinnum akupawai . Yus nunasha nekamtikramji .
62004007	Faith	Aneetir ainautiram , aneeniamuka Yusnumia winau asamtai , iisha aneenimi . Yusen aneenauka Yuse uchiri ainawai . Tura asar Yus tuyapi pujawa tusar nekainawai .
62002009	Sin	Aints : Wikia nekasan paaniunam pujajai tayat , Cristo nemarniun chikichan kajerakka paaniunmaka pujatsui , antsu tuke teenam pujawai .
60004014	Grace	Cristo naarin pachisar atumin katsekraminamtaisha , Yuse Wakani nekas pengker aa nuka atumin engkemturmau asamtai nekasrum warastinuitrume .
44021019	Grace	Tura nuni jear Pablo : Winajai tusa , ni wekaamurin pachis kichik kichik turamurincha mash ujaak : — Wikia Yuse chichamen ujaakun pujai , Yus judíochu ainauncha pengker nintimtikramiayi , — timiayi .
43008046	Sin	Wína tunaaruka pengké atsau asamtai ¿ yáki wi tunau takaamurnasha kichkisha nekamtikruati ? Wikia nekas chichaman chichai waitiatrum ¿ waruka wínaka nekasainme turutsurme ?
58010017	Grace	Yaanchuik wína chichamrun umikcharu pujuarmia nuna tunaarinka mash sakturu asan kajinmatkitnuitjai ” , timiayi .
46001005	Grace	Atumka Cristonu asaram , ni pachisrum nekas chicham pengker chichastaram tusa , Yus ni nekamtairin atumnasha suramsamiarume .
45015030	Recommendation	Yatsur ainautiram umaarutirmesha , ii Apuri Jesucristonu asakrumin , tura Yuse Wakani : Aneenisrum pujustaram tusa , iin yainmaktin asamtai , tuke inaitsuk winasha Yusjai yainkataram . Tura wína pachittsaram Yus nukap seatritaram tajarme .
43007020	Violence	Tamati aints ainau aiinak : — Waurkum nuka tame . ¿ Yaachia amincha mantamatascha wakerutminawa ? — tiarmiayi .
45003025	Grace	Yaanchuikia Jesucristo taatsaing , Yus wári kajechu asa , aintsti tunaarintin arin wainiat , ii tunaarinka pachischamiayi . Tura ii tunaarin sakturmartas ni Uchirin maawarat tusa akupturmaku asa , numi winangmanum ajintram numparmiayi . Tura asamtai Jesucristo nekasampita tinautinka ii tunaarin sakturmarmiaji . Tura asamtai aints ainautikia nu mash nekainau asar : Yuska nekas pengkeraitai , titinuitji . Yus nekas pengker asa , ni Uchiri Jesúsan ii tunaarin sakarat tusa akupturmaku asamtai , Jesús nekasampita tusar niinu asar , yamaikia tunaachawa nunisrik pujustinuitji . Tura asamtai Yus nekas pengker asa , aints ainautin nunasha nekamtikramatas ni Uchirinka akupturmakmiaji .
43018018	Description	Nuna tusa ukuki , micha asamtai , sacerdote apuri inatiri irunu , tura Yus seatai jean wainin irunusha jin keemakar jinam ayaamsar wajasarmiayi . Tuminamtai Pedrosha nuni pachinak anumak wajasmiayi .
49006011	Recommendation	Romano suntari mesetnum weartas jirun entsarar weenawa nunisrumek atumsha Yuse kakarmarijai Satanáska nepetkatnuitrume .
43013037	Faith	Tamati Pedro ataksha iniak : — Apuru ¿ waruka yamaikikia winichminuitme turutme ? Wisha amin ayamruktasan jatan wakerajai , — timiayi .
50004007	Faith	Yus ni Uchirin Cristo Jesúsan akupturmaku asa , atumi ninti nekas angkan nintimratnun aintstikia pengké nekaachmin aa nuna atumniasha suramsatatrume . Tura Cristo Jesúsnau asakrumin , Yus atumin angkan awajtamsau asa , atumi nintimaurincha tunau engkemtuwai tusa atumin waitmaktatrume .
59003009	Faith	Ii jangkejaingkia ii Apaachiri Yuska juuntapita taji . Tura nu jangkejaingkia aints ainau Yus niya tumaun najanamu wainiatrik pasé chicharji .
46005010	Sin	Antsu Yusen nekachu ainaujai tsaningkairap tatsujrume . Tura kuikian nukap wakerin ainaujai , tura kasa ainaujaisha , tura Yuschau waininayat : Ameka wína yusruitme , nangkamiar tinu ainaujaisha tuke tsaningkairap tatsujrume . Nu aints ainaujai tuke iruntsuk pujustasrum wakerakrumka , ju nungkanmaya tuke jiinkitnuitrume .
44026009	Sin	Tura ataksha etserak : — Yaanchuik wiki nintimsanak : Nazaretnumia Jesúsa umirkarunka kajerkatnuitjai , tinuyajai .
61002014	Sin	Nu anangkartin ainauka nuwanka wakerutskeka jiinatsui . Tura tunau turutnaka yawetinatsui . Tura Criston umirkartatkamawar yuumatinak pujuinauncha tunaun pachitsuk turuwarti tusar wakerumtikinawai . Tura chikichnau ainia nunasha mash wakerinawai . Tura asar tuke mengkakartinuitai .
43010012	Description	“ Antsu aints kuikiajai akikiam uwijan wainuka uwija niinuchu asaramtai , yukartin winamtai , nuna wainak uwijanka ajapa ukuuyi . Tura yukartin uwijan achiamtai , uwija irunu mash pisaayi .
59001019	Recommendation	Aneetir yatsur ainautiram umaarutirmesha nusha nekaataram : Aints kajea nuka Yusnaka nekas pengkerka awajtsui . Tura asamtai aintsu chichame yaitasar nekaatnuitji , tura wárikia chichachuitji , tura wárikia kajechuitji .
46009014	Recommendation	Tura asamtai ii Apuri nu chichamnasha iin akupturmak : Aints ainau uwemratin chichaman antin ainauka Yuse chichamen etserin ainaunka ni yuumamurin susarti timiayi .
43012046	Grace	Wikia paaniunam pujau asan , wína nintimturina nusha ju nungkanam teenam pujusarai tusan tamiajai .
43005014	Description	Tura jumchik arus Yus seatai juun jeanam wayaamtai , Jesús niin wainak chicharak : — Antukta . Yamaikia pengker wajasume . Tura asam ame najaimiame nuna nangkamasmek jatan jurumaki tusam , yamaikia ataksha tunau turuwaip , — timiayi .
46016014	Recommendation	Tura asaram chikich ainau tuke inaitsuk anen ataram tusan tajarme .
43014015	Recommendation	Nunia Jesús ataksha chichaak : — Atum wína anenkurmeka wína chichamur umirtuktaram tajarme nuka miatrusrumek umiktaram .
58012025	Recommendation	Tura asamtai wainkataram . Atumin chichartama nuka Jesúsketai . Ni chichame antutsuk pujusairap . Moisés ju nungkanam pujai , Yus mash umirkataram tusa , chichaman najanau asamtai , aints ainau nu chichamnasha umirtsuk pujuarmia nuka uwemracharmiayi . Antsu Yus ni Uchirin nayaimpinmaya akupkau asamtai ¿ nuna chichame umirtsuk pujakrikia itiur uwemratjik ?
48004008	Sin	Yaanchuikia Yuska tu awai tusaram nekachu asaram , chikicha yusri Yuschau wainiatrum , aintsu inatiriya nunisrumek umirkuram pujuyarme .
44003026	Grace	Tura ni Uchirin atumin akupturmak : Atumi tunauri mash inaisataram tusa , atumin pengker awajtamsatas ni Uchirin eemak akupturmakmiarume ” , Pedro timiayi .
44010039	Violence	Tura Judea nungkanam Jerusalénnumsha iisha Jesúsa turamuri wainkamiaji . Nunia numinam nenaawar maawarmiayi .
46001010	Recommendation	Yatsur ainautiram umaarutirmesha , ii Apuri Jesucristo naarin pachisan atumniaka tajarme : Mash iruntraram metek nintimraram pujustaram . Tura metekchau nintimtsuk asataram . Antsu kichik nintiya nunisrumek chicham iwiararam , metek nintimtunisrum pujustaram .
51001021	Sin	Atumsha yaanchuikia Yus umirchau asaram , tura tunau tuke nintimsaram pujau asaram , Yusnumka jeachmin ayarme . Tura Yuse nemase arumning , Cristo aints wajas : Wína Apaachirjai pujustasrum yamaikia tunaarinchawa nunisrumek ataram tusa waitnas jakau asa , atumi tunaarin sakturmarmiarume . Tura asamtai Yus : Yamaikia wijai pengker nintimsaram pujustaram turamrume .
55002022	Recommendation	Uchiru , natsa tunau wakerutan nintimina nunismeka nintimraip . Antsu nekas pengker aa nuke nintimrata . Tura Cristo nekasampita tusam chikich ainau aneeta . Tura pengker nintimsam angkan pujusta . Tura Cristonu ainau tunauka nintimtsuk Yusen seaina nujai iruntrata .
51003001	Faith	Tura asamtai Cristojai jakamunmaya nantaknua nunisrumek pujau asaram , nayaimpinam iruna nu wakerin ataram . Nuni Cristo Yuse untsurinini pujawai .
66008007	Violence	Yuse awemamuri kichik pupunan pupuntramtai , micha kaya tumaun , tura ji kapaun numpajai pachimramun nungkanam nangkimun wainkamjai . Turinamtai mash nungka ainau kampatam amanum kichik keaun wainkamjai . Tura numi kampatam ainamunam kichik keaun wainkamjai . Tura chirichrisha mash kapainaun wainkamjai .
66011017	Faith	Tura chicharinak : “ Apu Yus , ameka timiá kakaram asam pengké tujinkachuitme . Yaanchuiksha , tura yamaisha , tura tuke iwiaaku pujuwitme . Tura asam ami kakarmarmijai mash aa nuka inamat yamaikia nangkamame . Tura asakmin maaketai taji .
43004010	Grace	Tamati Jesús ayaak : — Yus amin yumi umurtinun suramsatas wakera nu nekakmeka , tura yumi surusta tusa seatma nusha nekakmeka , nekasam wína seatinuitme . Turakmin wikia tuke yumi iwiaaku pujustinun sukartin asan , amin susamnawaitjame , — timiayi .
51003004	Grace	Tura Cristo tuke pujustinun iin suramsatin aa nu nayaimpinmaya wantinkamtai , atumsha nijai tsaniasrum wantinkatnuitrume . Tura Cristoa nunisrumek atinuitrume .
43020031	Faith	Tura Jesús nekasampi Yus akupkamuita , tura nekasampi Yuse Uchirinta titaram tusan , tura tu nintimtakrum pujut nangkankashtin jukimnuram tusan , ju papinaka aatjarme .
62004006	Faith	Antsu iikia Yusnawaitji . Tura asakrin Yusnau ainauka iinu chichamen anturtaminaji . Antsu Yusen umirchau ainau iinu chichamenka anturtaminatsji . Tura asaramtai ¿ yaachia Yuse Wakani nekas aa nuna umirua ? tura ¿ yaachia anangkartutai wakan aa nuna umirua ? tusar nekaamnawaitji .
65001012	Description	Atumka aneenimi tusaram , iruntraram fiesta najankurmeka , nu anangkartin ainau natsaamtsuk nakunakut nukap yuwinawai , tura nukap uminawai . Tura Yuse chichamen etsernuitjai tinayat , Yuse aintsri ainaunka waininatsui . Tura mukunit yumi jiturchatatiat nase nasentak mukuntiun juwawa nunisarang , nu aints ainausha nangkamiar chichaj pujuwenawai . Tura numi neretiri jeau wainiat , neretsuk waja nunisarang nangkamiar pujuwenawai . Tura asar numi kangkaptuk jaka kukarua nunisarang ainawai .
44005015	Description	Tura Cristo nuiniatiri ainau turamurin nekaawar , jau ainaun jeanmaya aanum jiikiar , tepetinmasha tura washimnumsha puusar , Pedro nangkamak ni mikintrijai tsuwarti tusar , jau ainaun jintanam pujtusarmiayi .
49006016	Faith	Nunia suntar maaninak tantaaran takakinawa nunisrumek Cristoka nekasampita tusaram nintimtustaram . Turakrumningkia Satanás atumin : Tunau turataram tusa nepetamkatas wakeraksha , atumin nepetamkatatkama tujintramkatatrume .
51003023	Recommendation	Ii Apuri Cristo ni tímia nunaka miatrusang umiktinuitai tusaram nu nekau asaram , nekasrum nijai tuke pujustinuitrume . Tura asaram waring achat mash turarme nu turakrumka , atumi inatmin umiriatrumek , ii Apuri Cristo inatiri asaram , ii Apuri pengker awajsatasrum , pengker nintimsaram nakimtsuk kakaram takakmastaram .
58012016	Recommendation	Tura Yusnau asaram tsanirmawairap . Nuniasha Yus atumin suramsatas wakera nunaka nakitajai , tii tusaram aneartaram . Isaaca uchiri eemkauri , Esaú naartin nunaka turamiayi . Tura Yus niin ukunam susatas wakerimia nuna kichik yuta yuwamujai yapajiamiayi .
43018040	Sin	Tu iniamaitiat aints ainau untsuminak : — Atsa . Juka akupkaip . Antsu Barrabás jiikim akupkata , — tiarmiayi . Nu Barrabáska kasa aintsuyayi .
55003004	Sin	Tura amikrincha anangkawartinuitai . Tura arantutsuk tunaun turuwartinuitai . Tura ningki nintimtumasar : Shiirmapitja tumamin artinuitai . Tura Yuse wakeramurinka najantsuk ni wakeramurinak najanawartinuitai .
50002009	Grace	Tura asamtai nayaimpinam puju ainausha mash , tura nungkanam puju ainausha mash , tura nungka nitkarin puju ainausha mash Jesúsan tikishmatrarti tusa , tura Jesúsan nakitin ainausha : “ Ameketme Inakratnum ” , tiar ni Apaachiri Yusnaka waramtiksartinuitai . Yus Jesucriston : Mash apu inau ata tusa , ni naarin chikich ainau naarin nangkamasang nekas pengker awajsamiayi .
61001016	Description	Ii Apuri Jesucristo kakarmari , tura ni wantinkamuri pachisar atumin etserkamiaji nu chichamka aints ainau nangkamiar etseriarmiana nuchauyayi . Antsu ni paaniuri tura ni kakarmarisha ii jiijaisha wainkau asar iisha ujakmiajrume .
61003016	Sin	Ni aarmia nuka mash wi taja nuna pachis chichaawai . Turayat ni aarmauri mashkia te paanka nekaachmin ainawai . Tura nekachu ainau , tura Yusen miatrusarang umirchau ainausha Yuse chichame chikich aints aarmaunasha yapajina nunisarang Pablo aarmaurincha yapajiawar niishá nuikiartinawai . Nuna turinau asar ningki wiasmaminawai , tura asar mengkakartin ainawai .
44014014	Description	Turinamtai Bernabé Pablojai nuna nekaawar , Yuschau arining turaminaji tusar , nuka pengké paseetai tusar , wejmakrin jaakarmiayi . Tura nu aints ainaun chicharkartas ampukiar wear untsumkar :
45015008	Faith	Nunasha tajarme : Iinu yaanchuik juuntri ainaun Yus : Wi nunaka turatatjai tinu asa , ni tímia nunaka mash umiktas , tura judío ainautin nuna nekamtikramatas , ni Uchirin Criston judío ainautin yaingti tusa akupturmakmiaji .
59001026	Sin	Aints Yusnawaitjai tayat , pasé chichaaka ningki anangmamui . Yuse chichamen umirchau asa nangkami : Wikia Yusnawaitjai tawai .
43015020	Recommendation	“ Aintsu inatiri ni inamurinka nangkakashtinuitai timiaja nuka aneaku ataram . Aints ainau wína nakitrinak pasé awajtusaru asar , atumnasha nunisarang pasé awajtamsartinuitai . Tura chikich aints wína chichamrun umirtukaru asar , atumi chichamencha nunisarang umirtamkartinuitai .
43008031	Faith	Nunia judío Jesúsan nekasampita tiaru ainaun Jesús chicharak : — Wi taja nu miatrusrumek umirkurmeka , nekasrum wína nuiniatir atinuitrume .
44007011	Description	“ Nunia Egipto nungkanam , tura Canaán nungkanmasha tsuka amatai , Canaán nungkanam pujuinau nukap wait wajakarmiayi . Tura tsuka nukap au asamtai , ii juuntri yutan wainkartatkamawar wainkacharmiayi .
63001004	Faith	Ii Apaachiri Yus nekas chicham aa nuka umirtuktaram tusa , iin akupturmakmiaji nuna aints atumjai pujuinauka umirinawai . Tura asaramtai wikia nuna nekaan nukap warasmajai .
54005008	Faith	
58010022	Faith	Tura Cristo ii tunaarin japitramrau asamtai , yamaikia Yus aujkurkia , nekasar pengker nintimsar : Yus nekas anturtawapi tusar , sacerdote ainau Yusen aujsartas yumi pakuichaujai ni namangken nijararmia nunisrik tunauka nintimtsuk Yus aujsatnuitji .
48001023	Description	Antsu wína pachitsar chichaman antukar : “ Yaanchuik Cristonu ainautin wait wajaktiniun suramnuyaji nunaka inais , iin yaanchuik amutmaktas wakerinutiat , yamaikia Cristonam uwemratin chichaman etserak wekaawai ” , tiarmiayi .
44027034	Recommendation	Tura nekasrum uwemratasrum wakerakrumka , wait aneasrum jumchiksha yuwataram , jakairam tusan tajarme . Antsu yuwakrumka , kichkisha jakashtatrume , — timiayi .
66002003	Faith	Tura nekasrum winar asaram , tuke inaitsuk winaka nemartusmarume . Tura wait wajayatrumek , yawetsuk pengker nintimsaram wína umirtutka tukeka inaituschamarume .
56002002	Recommendation	Juun ainausha tu nuiniarta : Nuka nampechu tura nakurichu pengker nintintin artinuitai . Tura Yusen nekasampita tusar pengker umirin tura aneenin artinuitai . Tura itiurkachmin pujuinaksha nepetin artinuitai tusam , juun ainauka tu nuiniarta .
44017030	Recommendation	“ Nintimrataram . Aints ainau Yusen nekainachak turuawarmia nuna Yus yaanchuik pachischamiayi . Antsu ukunam ni kintari jeamtai , Yus mash nungkanmaya ainau nintimaurin yapajiawarti tusa aintsun akupkatnuitai . Nu aintska pengké tunaarinchau asa , nunaka turatnuitai . Tura mash aints ainau nuna nekaawarti tusa , nu aintsun jakamunmaya inankimiayi ” , Pablo timiayi .
43019025	Description	Turinamtai Jesúsa nukuri , ni kai Cleofasa nuwari Maríjai , nunia Magdalanmaya Maríjai Jesús nenaamunam arakchichu wajaarmiayi .
66019013	Description	Ni entsatiri numpajai engkermaun kapanniun entsarun wainkamjai . Tura ni naaringkia Yuse Chichamentai .
46008009	Recommendation	Antsu nuka nintimrataram : Atumka nuka tunaachawaitai tusaram , nu yutasha wakerakrumka yuwamnawaitrume . Antsu nu yuta yuwakrumningkia , chikich aints nuna wainak : Nuka tunaawitai tu nintimratnuitai . Tura asamtai chikich aints ainaun tunau nintimtikrai tusaram nintimrataram .
44013034	Grace	“ Nuniasha Yuse chichame Jesúsan pachis tu aarmawaitai . ‘ Yus ni uchirin chicharak : Davidtan nekas pengker awajsamiaja nunisnak amincha pengker awajsatatjame timiayi ’ . Tu tinu asa , Jesúsa namangke kaurchati tusa , jakamunmaya inankimiayi .
43014020	Faith	Yuse Wakani atumin tarutramiamtai , wisha wina Apaachirjai tsaniasan pujusan , atumsha wijai tsaniasrum pujau asaram , wi atumjai pujamuka paan nekaatnuitrume .
62002003	Faith	Yus umirkatin chichaman akupkamia nu chicham umirkurkia : Yuska tuyapi pujawa tusar nekaamnawaitji .
43008024	Sin	Tura asan tajarme : Atumi tunaarijai jakatnuitrume . Atumka wína nekasampi Yus akupkamuitme turutchau akurmeka , atumi tunaarijai jakatnuitrume , — timiayi .
66017006	Sin	Nu nuwaka Yuse aintsri ainauncha , tura Jesúsa chichamen etserkaru ainauncha mau asa , ni numpen umur nampekua tumaun wainkamjai . Tura nuna wainkan nukap nintimramjai .
58012017	Description	Nuniasha Esaú jumchik arus atak nintimiar juutmiayi . Tura aparin Isaacan juutkamaikiak seam , apari ayaak : “ Ameka Yusjai tajai timiame nuka yapajiachminuitme ” , timiayi . Atumka nusha nekarme .
43007012	Description	Nu fiestati iruntrar aints untsuri Jesúsan pachisar chichainak : — Nu aintska nekas pengkeraitai , — tunaiyarmiayi . Tinamtai chikich ainau : — Atsa , nuka paseetai . Aints ainaun anangkatas wekainuitai , — tunaiyarmiayi .
44011021	Faith	Tura Yus ni kakarmarijai nu aints ainaun kakamtikramu asar , judíochu ainau untsuri ni yaanchuik nintimtairinka inaisar , ii Apuri Criston nekasampita tiarmiayi .
52002004	Faith	Antsu Yuska ii nintimaunasha mash nekau asa : Cristonam uwemratin chicham etserkataram tusa , iin akuptamkau asamtai , Yus wakera nunisrik iikia etserji . Aints ainau ningki nintimsar , chichaman antukartas wakerina nuka etsertsuji . Antsu Yus pengker awajsatasar , ni chichamengka etserji .
46015057	Grace	Tura ii Apuri Jesucristo turamurijai jatanka Yus nepetkamiayi . Tura jatancha nepetkau asamtai , iisha jatasha nepetkatin asar , Yus maaketai tiarmi .
54005005	Faith	Tura waje nekas ningki pujakka : Yus wína yainkati tusa , tuke inaitsuk tsawaisha kashisha nintimui , tura tuke inaitsuk Yusen seak pujawai .
43016024	Grace	Yamaisha wína naar pachisrumka wína Apaachirsha pengké seaatsrume . Antsu yamai nangkamsaram seataram . Atum seakrumningkia , niisha nukap warastaram tusa atumin waramtikramsatnuitrume ” , Jesús turammiaji .
46007021	Recommendation	Tura atum Cristo umirtsuk pujusrum aintsu inatiri akurmesha , nunia Cristonu wajasrum napchau nintimtsuk asataram . Antsu inatmin atumin chichartamak : Angkan pujustasam wakerakmeka jiinkitnuitme turaminamtaikia , nekasrum jiinkitnuitrume .
65001019	Sin	Nu aints ainau atumin metekchau nintimtikraminawai . Tura Yuse Wakani ni nintin engkemtuachmau asar , ju nungkanam aa nunak nintiminawai .
48001006	Sin	Maj ¿ atumka nekasrumek kakarmachu Yus umirat inaisarum ? Cristo iin timiá anenmau asamtai , Yus wína aintsur ataram tusa , atumin eatmaku wainiatrum , tura chikich uwemratin chicham atsau wainiatrum , chikich aints atumin tarutmiar , Cristonam uwemratin chichaman yapajiawartas wakerinau wainiatrum , atumka nangkamrum : Nu chichaman umirkunka uwemratatjapi tarume .
58012014	Recommendation	Atumi tunaari waring achat mash inaisaram Yuska umirkataram . Nuna turinachuka ii Apurinka jiischartinuitai . Tura asaramtai tuke angkan pengker nintimtunisrum mash aints ainaujai maanitsuk pujustaram .
43021006	Description	Tu aimkurin iin ataksha chichartamak : — Yamaikia untsurnumanini red ujungtaram . Nuni achiktatrume , — turammiaji . Turammatai ni tímia nunisrik nangkimiar , namak timiá untsuri shikikiar , redcha jiiktatkamar tujinkamiaji .
46007019	Recommendation	Cristonu ainautikia nuwapech charukmauka tura charukchamuka pachiatsji . Antsu Yuse chichamen miatrusrik umirkatasar wakeraji , tu nintimsar pujaji .
45012008	Recommendation	Tura : Chikich ainau wína miatrusarang umirtukarat tusaram kakamtikrataram , Yus turamataikia , ni wakera nunisrik chikich ainausha kakamtikratnuitji . Tura chikich ainau yuumamuri susataram , Yus turamataikia , wína pengker awajtusarat , tuuka nintimtsuk , yuuminak pujuinau ni yuumamurisha tuke susatnuitji . Tura Yus chikich ainau wainin ata turamataikia , wikia apuitjai , tuuka nintimtsuk , antsu Yus wakera nunisrik chikich ainausha wainkartinuitji . Tura Yus : Wait wajainau yaingtaram , turamataikia , iikia pengker nintimsar wait wajainausha yaingtinuitji .
44019002	Faith	Tura chicharak : — ¿ Atumi nintin Yuse Wakani pujawak ? — tu iniam nusha aiminak : — Atsa , Yuse Wakani pachisar etsermauka iikia pengké antichuitji , — tiarmiayi .
53003014	Recommendation	Ju papi ii aarji nuna umirtan nakitinau wainkurmeka : Umichuitai tusaram , ni kanák pujus natsaarat tusaram ukuktaram .
46015050	Sin	Yatsur ainautiram umaarutirmesha nunasha tajarme . Aints junia namangjai tura junia numpajai Yus pujamunmaka pujuschartinuitai . Tura junia namangka kaurtin asamtai , nayaimpinmaka kaurtinnumka jeachartinuitai .
43006027	Recommendation	Junia nungkanam yurumak kaurtin aa nuke nintimsaram pujuirap . Antsu nekasrum : ¿ Itiurak tuke Yusnum pujusaintaj ? tusaram , yuta tuke kaurchatin aa nu nintimrau ataram . Apaachir Yus : Ameka nu turata tusa , wína inatrau asamtai , wikia aints ayatnak , nu yutanka susatnuitjarme , — timiayi .
59004003	Sin	Tura Yuska seayatrumek , napchau nintimsaram seau asaram , tura atumi wakeramuri najanatasrum seau asaram nuka juwatsrume .
49005020	Faith	Tura mash aa nu pachisrum ii Apuri Jesucristo naari nintimtusrum , tuke ii Apaachiri Yus maaketai titaram .
48003006	Faith	Ii yaanchuik juuntri Abraham nintimrarmi . Abraham Yusen nekasampita timiayi . Tura asamtai Yus Abrahaman pachis : Wína nekasampita turutu asamtai , tunaachawa nunisang pujaun jiiajai timiayi .
66021023	Grace	Nu yaktanmasha Yuse paaniurijai mash paantin atin asamtai , tura Uwija Uchiri paaniurisha nukap atin asamtai , tsaa tsanmauncha tura nantu tsanmauncha yuumakchartinuitai .
45008009	Faith	Antsu Yuse Wakani atumi nintin pujurtamu asamtai , atumka atumi namangke wakeramuri umirtsuk pujau asaram , Yuse Wakani wakeramuri nintimtinuitrume . Antsu Yuse Wakani Cristo akupa nuka aintsu nintin pujurchamka nu aintska Cristo aintsrinchuitai .
45011023	Faith	Tura wína wear ainau ataksha Yusen nekasampita tinamtaikia , Yus : Ataksha wína aintsur ataram titinuitai . Tura asamtai wína wear ainau yamaikia Yusen umirkacharu ainayat , ataksha Yuse aintsri wajasartinuitai .
66014005	Description	Nuka wait chichaman pengké chichascharu asaramtai , nu aints ainaun pachisar : Tunaachawaitai tiartinuitai .
44024014	Faith	Antsu nunasha tajame : Jesús yamaram chichaman nuikiartimia nuna wikia umirkawaitjai . Nu yamaram chichaman nekasan umiayatnak , ii juuntri Yusrincha tuke umirkawaitjai . Tura Moisésa aarmaurincha mash , tura yaanchuik Yuse chichame etserin aarmaurincha mash wikia nekasaintai tajai .
45013008	Recommendation	Atumka tumash akurmeka , atumi tumashri nakimtsuk akimiaktaram . Tura tuke inaitsuk mai aneenin ataram . Aints chikich ainaun tuke aneak pujakka , Yus umirkatin chichaman Moisés aarmia nunaka mash umiawai .
66016009	Sin	Turamtai aints ainau tsaa sukuam timiá wait wajainayat , ni tunaarinka inaisacharun wainkamjai . Tura Yusnaka : Juuntaitme tutsuk , antsu Yus nu wait wajaktiniun susarmaitiat , Yusen pasé chicharinaun antukmajai .
66021012	Description	Nu yakta wenukri juuntan , tura sarmancha wainkamjai . Tura wenuknum waiti doce ( 12 ) aa nuna wainkamjai . Tura Yuse awemamurin waitijai metek wajatinaun wainkamjai . Tura Israela uchiri doce ( 12 ) amia nuna naaringkia waitijai metek aatramun wainkamjai .
48003013	Grace	Cristo ii wait wajaktiniun juki , numinam waitnas jarutramak uwemtikramrau asamtai , Moisésa chichame umirchau ainauka Yus kajerkamu ainawai , yamaikia turamtsuji . Yuse chichame aints numinam nenaamun pachis tu aarmawaitai : “ Aints jakati tusar , numinam nenaamua nuka kajerkamuitai ” , tu aarmau asamtai , Cristo ii tunaarin akiimiatramkatas numinam nenaawarmia nuka aints kajerkamuyayi .
48001013	Sin	Tura wi yaanchuik itiur pujuyaja nuka antukmiarume . Tura judío umirkatin chichaman miatrusnak umirkataj tusan , wikia Cristo aintsri ainaun tuke kajerakun , tura mash amuktasan wakerakun , miatrusnak wait wajaktiniun suyaja nuka antukmiarume .
66020002	Description	Tura nu Juun Pangki Nawentin nu nangkamtaik napia tumau wantinkamia nuka , iwianchi apuri Satanás naartinun ataksha wainkamjai . Nunia Yuse awemamuri Satanásan achik cadenajai jingkia ,
44008009	Description	Tuminamtai nu yaktanmasha wishin Simón naartin pujumiayi . Nuka Samaria nungkanmaya ainaun anangkak : — Wikia nekas juuntaitjai , — tinuyayi .
50003010	Faith	Tura mash ainia nuna nangkamasang wakeramurka juwaitai : Criston miatrusnak nekaatasan wakerajai . Tura Yuse kakarmarijai nantakmiaurincha nekaatasan wakerinjai . Tura ni wait wajakmia nunisnak wait wajaktasan wakerinjai . Tura Cristo jatancha shamtsuk jakamia nunisnak wisha jatancha wakerinjai .
54005022	Recommendation	Ameka Cristonu ainau wainin inaikiatasam wakerakmesha wárikia inaikaip . Tura ame inaikiamaitiat , nuka tunau turamtaikia , ame ni tunauringkia jurumaktiatme . Antsu pasé aa nuna turinamunmaka pengké pachinkaip .
56002003	Recommendation	Tura nuwa juuntach ainausha ujakarta : Yus umirkuram pengker pujustaram . Tura chikich ainau tsanumrairap , tura nampekairap . Antsu chikich ainau pengker pujusarti tusaram atumsha pengker pujustaram tusam ujakarta .
46007038	Recommendation	Tura asamtai aints nawantan nuwatuka pengker aa nuna turawai . Tura aints nuwan nuwatsuk pujausha nuna nangkamasang pengker nintimias pujawai .
59001022	Recommendation	Antsu Yuse chichame aya antukrum umirtsuk pujusairap . Aya antukrum umirtsuk pujakrumka , atumek anangmamrume . Antsu Yuse chichame antuku asaram tuke umirkataram .
43007001	Violence	Nunia Jesús Galilea nungkanam wekaimiayi . Tura Judea nungkanam judío juuntri Jesús maatai tinau asaramtai , nuni wetan nakitmiayi .
46001030	Grace	Antsu atumka Yuse uchiri asaram , Cristo Jesúsnawaitrume . Tura Yus wakerau asamtai , Cristo Jesús Yuse nekamtairincha iin nekamtikramamiaji , tura ii tunaurincha sakturmarmiaji , tura pengké tunaarinchau ataram tusa iinka kakamtikramramiaji , tura ii tunaarincha akiimiatramak uwemtikramramiaji .
43013005	Description	Tura kiimiatinam yumin yarak , ni nuiniatiri ainautin nawen nijatramar , nunia tarach peaakmaurijai ii nawen mujturmarmiaji .
44022004	Violence	Tura nu yamaram chichaman umirin ainaun maataj tusan : Aishmang ainausha , tura nuwa ainausha achikrum jingkiaram kársernum engkeataram , tusan akupin ayajai .
43007043	Description	Tu tinau asaramtai , aints ainau metekchau nintimrar kanararmiayi .
60005002	Recommendation	Uwija wainin ni uwijarin tenap wainua nunisrumek Yusnau ainau pengker wainkataram . Tura nakimtsuk antsu atumek wakerau asaram , Yus wakera nunisrumek turataram . Wi nuna turaknaka kuikian nukap jukitatjapi tuuka nintimtsuk , antsu pengker nintimsaram turataram .
46015056	Sin	Yaanchuik Yus Moisésnum umiktin chichaman akupkau asamtai , aints ainauti nu chichamka umitsuk mash tunau wajasar jakatnuyaji .
59005004	Sin	Tura atumi ajarin takakmin ainau : ¿ Ii takakmasmau akikrisha tuwaita ? turaminawai . Antsu aints ainaun anangkuram pujarmin wainiat , Yus mash aints ainaun ina nuka nu aints chichaamunka antawai .
60002001	Recommendation	Tura asamtai tunau ainia nuka mash inaisaram , anangmatnusha tura tunau ayatrumek : Wikia pengkeraitjai tumamtincha , tura suwirpiaku jiinitcha , tura chikich ainau pachisrum pasé chichat tuke inaisataram .
46007039	Recommendation	Nuwa aishri iwiaaku pujamtaikia , tuke nijai tsanias pujustinuitai . Antsu aishri jakamtai angkan wajas , ni wakerakka Cristo nemarniun ninumkatnuitai .
55002018	Sin	Nuka nekas chichamnaka inaisar nekaschau aa nuna chichainak , Cristo nemarin jakaru ainauka yanchuk nantakiaru asaramtai , atumka nantakchatnuitrume tusar Cristonu ainaun anangkinawai .
48005006	Faith	Ni nuwapchiri charukmau ainauka , tura ni nuwapchiri charutkachmau ainausha mai metek Cristo Jesúsnau asar , ii nuwap charutka pachischatnuitji . Antsu mash Cristo nekasampita tinu asar , chikich ainausha aneetnuitji .
58005009	Grace	Tura pengké tunaarinchautiat waitnas jakau asa , niin umirinak pujuinaun : Wijai tuke nayaimpinam pujusarti tusa uwemtikramiayi .
46016001	Recommendation	Yamaikia kuik irumraram chikich aints Cristonu ainau akuptuktaram tusan aatjarme . Wi Galacianmaya ainaun : Nu turataram tusan timiaja nunisnak atumnasha tajarme .
49005022	Recommendation	Tura Cristoka ni aintsri ainautinka uwemtikramratin asa , ii muukea tumawaitai . Tura nuwentin ainauka ni nuwari muukea tumau ainawai . Tura asar ii Apuri nuna wakerau asamtai , aishrintin ainautiram atumi aishri umirkartaram .
43008012	Faith	Aints ainau ataksha iruntraramtai , Jesús chicharak : — Wikia paaniua nunisnak mash nungkanmaya aints ainaun paan nintimtikratnuitjai . Tura asamtai wína nemartinauka teenmaka pujuschartinuitai , antsu pujut nangkankashtinun jukiartin asar , tuke paaniunam pujusartinuitai , — timiayi .
65001017	Recommendation	Atumsha aneetir ainautiram , ii Apuri Jesucristo nuiniatiri ainau chichaman eemkar etserkarmia nu nintimrataram .
44017025	Grace	Nunia mash iwiaaku ainauti pujusarti tusa , ningki ii mayatairincha , tura ii yuumamurincha suramji . Tura ningkia yuumichu asamtai , aintstikia warinchuka Yuska susachminuitji .
62005009	Faith	Aints ujatmakakrincha , nu antukrikia nekasaintai tuweaji . Tura Yuse etsermauri nuna nangkamasang nekas waitchau asamtai , ni Uchirin pachis ta nuka antuku asar nekasampita titinuitji .
45013014	Faith	Tura atumka ii Apuri Jesucristonu asaram , ni kakarmarijai atumi namangke wakera nuka nepetkaram , Cristo wakera nunisrumek pujustaram .
58011030	Description	Nunia nukap arus Israel ainau Yusen nekasampita tinu asar , siete ( 7 ) kinta yakat Jericó tutain tentakni wajainamtai , Yus wenuk wenukmarmaun yumpungmiayi .
44019011	Grace	Tura asaramtai Pablon Yus wainchatai takatan takasat tusa kakamtikramiayi .
43008034	Sin	Tu tinam Jesús aimiak : — Nekasan tajarme , aints tuke tunau takainauka mash tunau inatiri ainawai .
62004011	Faith	Aneetir ainautiram , Yus iin timiá anenmau asamtai , iisha nunisrik mai aneeni wajarmi .
44002028	Grace	“ ‘ Tura jinta tuke iwiaaku pujustinnum jeatnuka inaktursatnuitme . Tura tuke wijai pujau asam waramtikrustinuitme ’ . David yaanchuik tu aarmiayi .
54004013	Recommendation	Uchiru wi jeatsaing , aints iruntramunam Cristonu ainauka nuiniartasam tura kakamtikratasam Yuse chichame aujsata tajame .
47004008	Description	Tura asamtai iikia timiá wait wajayatrik , wait wajamunmayangka jiinkitnuitji . Tura itiurkachmin pujayatrik waurtsuji .
44002013	Description	Tura chikich ainau wishikinak : — ¿ Nampekar tinatsuash ? — tiarmiayi .
66021018	Description	Nu yakta wenukrin kaya wincha jaspe tutaijai wenurmaun wainkamjai . Tura nu yaktaka kuria tumau jeamkamu ayat , nekas mutia tumaun winchaan wainkamjai .
66015006	Description	Nunia siete ( 7 ) Yuse awemamuri Yuse jeenia jiininaun wainkamjai . Nuka wejmakan lino tutain najanamun entsarinaun wainkamjai . Tura ni wejmakrincha pakuichau wincha ainaun wainkamjai . Tura kachumtai kuri najanamun netsepea miai kachumawar wajainaun wainkamjai . Nuka siete ( 7 ) wait wajaktiniun akupkartin ainawai .
45012014	Recommendation	Atumin pasé awajtaminamtaisha yapaijtsuk : Yus wait wajaktiniun susati tutsuk , antsu Yus yainmakti titaram .
66001015	Description	Tura nawesha jiru jinum jiyamua nunisang newar wajaun wainkamjai . Tura ni chichamesha túna uutua tumaun antukmajai .
43017026	Grace	Wikia ni nintin pujamtai , ameka tuke wína anenme nunisarang niisha aneniarti tusan , wína aintsur ainaun ami naarmin pachisan nekamtiknuyaja nunaka tuke nekamtikiatatjai ” , Jesús Yusen seak timiayi .
45008032	Grace	Yus ni Uchirin suritramtsuk iincha mash uwemtikramratas jakat tusa akupturmakmiaji . Tura asa ni Uchirijai metek pengker aa nuna mash suramsatnuitji .
65001018	Sin	Nusha atumin chichartaminak : “ Nungka meseatsaing , aints ainau Yusen wishikinak pujusar , ni wakeramurin najanawartin ainawai ” , tiarmiayi .
45011018	Recommendation	Tura asamtai judíochu ainautiram , Yuse aintsri ayatrumek nangkamrum : Judío ainaun Yus ajapa ukukin asamtai , wikia judío ainaun nangkamasnak pengke aintsuitjai , tuuka nintimrairap . Antsu tu nintimrataram : Yus judío wearin kichik mash aints ainaun uwemtikratin ati tusa akupkau asamtai , judíochu ainauti yamaikia Yuse aintsri ainiaji , tu nintimrataram .
47001024	Faith	Atumka yanchuk Cristonu asakrumin , yamaikia ataksha Cristo : nekasampita titaram tatsujrume . Antsu miatrusrumek warastaram tusar , atum nintimtikratasar wakeraji .
43011001	Description	Betania yaktanam aints Lázaro naartin jaak tepemiayi . Nuka nu yaktanam ni umaji Maríjai , tura chikich umaji Martajai iruntrar puju armiayi .
52004008	Sin	Tura aints ju chichaman nakitina nuka aintsnaka nakitinatsui , antsu Yusen nakitinawai . Yus : Nekasrum tunaarinchau pujustaram tusa , ni Wakanin nekas pengker aa nuna iin suramsawaitji .
62004002	Faith	Nu nekaatasrum wakerakrumka tu nekaatnuitrume . Aints Jesúsan pachis : Nuka Yuse Uchirintiat , nekas aints wajas junia aintsua nunisang akiinamiayi , tu chichaakka , Yuse Wakanijai chichaawai .
65001008	Sin	Tura asar nu aints ainausha atumin winiarmia nuka Sodoma yaktanmaya aintsua nunisarang ainawai . Nuka karamrajai tinawai . Tura ni namangken pachitsuk pasemamtikinawai . Tura Yusnasha umirtan nakitinawai . Tura apu ainaun pachisar pasé chichainawai .
60003011	Recommendation	
51001023	Faith	Tura asamtai nekasrum tuke inaitsuk Cristo nekasampita titinuitrume . Tura Cristonam uwemratin chicham antuku asaram , tuke inaitsuk : Wikia Cristojai nayaimpinam pujustasan wakerajai tinu asaram , nekasrum nayaimpinmaka pujustinuitrume . Nu uwemratin chichamnaka mash nungkanam etserkaruitai . Tura Cristo wína akuptuku asamtai , wisha nu chichaman etsernuitjai .
43008059	Violence	Jesús tamati kayan jurukiar : Tukur maatai tinam , Jesús uumak Yus seatai juun jeanmaya jiinki wemiayi .
49004024	Recommendation	Tura nekas chicham antuku asaram , Yus wakera nunisrumek tunaarinchau pujakrum , nekasrum pengker aa nuke turatnuitrume . Tura asaram yamaikia yamaram nintimau nuke nintimsaram pujustaram .
66014012	Faith	Tura asaramtai Yusnau ainauka ni chichamen umirkar Jesúsan tuke nemarinau asar , tuke inaitsuk pengker nintimsar wait wajakartin ainawai .
44013030	Description	Tura wainiat Yus niin jakamunmaya inankimiayi .
43010011	Description	Wikia aints ni uwijarin pengker wainua tumawaitjai . Uwija wainin nekas pengker aa nuka ni uwijari ainaun uwemtikratas jakatnuitai .
49003002	Grace	Tura asamtai Yuska : Wína chichamur etserkata tusa , ningki wakerutak akuptuku asa , tura atumin wait anentramak pengker awajtamsatas wakerau asa , wina chichamur etserkata tusa nekamtikruamiayi . Atumka nuka nekaamnawaitrume .
56003010	Recommendation	Aints Cristonu ainau kanakar pujusarti tusar nintimtikinamtaikia nu aintska chicharkata . Tura antinachmataisha ataksha chicharkata . Antsu pengké tujinkam , nu aintska iruntramunmaya jiikim akupkata .
43010019	Description	Tamati judío juuntri ainau nu chichamnasha antukar ataksha metekchau nintimsar ,
43003033	Faith	Antsu yakiya taramia nuna chichamen juwinak nekasampita tinauka Yus ta nuka nekasaintai tinawai .
61003014	Recommendation	Aneetir ainautiram , nu kinta jeati tusaram nakau asakrumin , ii Apuri taa , iincha nekasar angkan pengker nintimtunisar tunaarinchau pujarin , tura miatrusrik umirkur pujarin waitmakmi , tu nintimsaram pujustaram .
53003001	Faith	Yatsur ainautiram umaarutirmesha , kichnasha inangnamunam tajarme . Ii Apuri chichame nukap etserkau asakrin , chikich chikich nungkanam wári jearti tusaram Yuska seataram . Tura atumka Yuse chichame pengker antuku asakrumin , tura Yuska nekas juuntapita tinu asakrumin , chikich nungkanmaya ainausha Yuse chichamen antukar , atumjai metek Yus juuntapita tiarti tusaram Yuska seataram .
47004014	Faith	Yuska ii Apuri Jesúsan jakamunmaya inankimiayi . Tura asa iincha nunisang inantamkitnuitji . Tura atumjai metek ni pujamunam iincha juramkitnuitji tusar nekaji .
59005014	Recommendation	Tura atum sungkurmakrum pujakrumka , Cristonu ainau juuntri ainau Yusen seatriarat tusaram untsuktaram . Turakrumin nusha taar , ii Apuri naarin pachisar Yusen sear , jau ainautirmin namangken olivo macharijai yakatramrarti .
44007023	Description	“ Nunia Moisés cuarenta ( 40 ) musachrintin pujak , Israel ainaun ni weari asamtai , jiistaj tusa wemiayi .
44023027	Violence	Ju aintsun amin akuptajme . Judío ainau niin achikiar maatai tinamtai , juka : Wikia romano aintsuitjai tamati , wikia nuna nekaan , wína suntarur ainaujai werin ayamrukmajai .
44019029	Description	Tura nu yaktanmaya ainau : ¿ Warí pachisara untsuminawa ? tusar taetet wajaarmiayi . Tura aints Gayo naartinnasha , tura chikich aints Aristarco naartinnasha wainkar , tura achikiar metawar , tura japikiar iruntai jeanam jeeniarmiayi . Gayoka tura Aristarcosha Macedonianmaya aints armiayi . Tura Pablojai tsaniasar wekain armiayi .
44003014	Sin	Jesúska tunaarinchau tura timiá pengker pujau wainiatrum , atumka nakitramiarume . Antsu mangkartin aintsun jiiki akupkati tusaram , Pilato seamiarume .
44015009	Faith	Tura judíochu ainaun : Judíowa nunisrumek uwemrau ataram timiau asar , Criston nekasampita tinau asaramtai , ni nintincha japiramiayi .
46011028	Recommendation	Antsu aints Yuse misarin yutsuk : ¿ Tunaar atsuash ? tu nintimias ningki ni nintin iwiaratnuitai . Nunia nu yurumkancha yuwatnuitai , tura nu umutnasha umurtinuitai .
46015058	Faith	Wína aneetir yatsur ainautiram umaarutirmesha : Jatasha nepetkatin asaram kakaram wajasrum , tuke yawetsuk Yuse takatri takakmin ataram . Tura ii Apuri Cristonu asaram , ni takatringkia nangkamrumka takaatsrume . Atumka nusha nekarme .
46004016	Recommendation	Tura asan wait aneasrum , wiya nunisrumek Yus umirkataram tajarme .
46001021	Faith	Tura junia aints ainau ni nekamtairijaingkia winasha nekaracharti tusa , Yus surimkamiayi . Antsu nu aints ainau ningki nintimsar Cristo chichame etserkamun pachisar : Nu chichamnaka nangkamiar etserinawai tuweenawai . Tu tinau wainiat , Yus ni chichame etserkamun antukar , nekasampita tinaunaka uwemtikratas wakerimiayi .
60003001	Recommendation	Aishrintin ainautiram , atumi aishri umirkataram . Atum Yus miatrusrumek umirkuram pujakrumin , atumi aishringkia Yuse chichamen nekasampita tutsuk pujuinayat , atumi pengker pujamurmin wainkar , atumka chicharchamaitiat , atumi aishringkia Yus umirtan wakerukartinuitai .
47005020	Recommendation	Tura Cristo : Wína chichamur aints ainau ujaktaram tusa , iin akuptamkau asamtai , Yus chichawa nunisrik iikia atum chicharkur : Yusjai nemasnaitsuk asataram , antsu Yus amikmataram , tusar ujaijrume .
44002024	Description	Tura jatasha Jesúsan nepetkachmin asamtai , waitnas jakau wainiat , Yus niin jakamunmaya inankimiayi . Tura asamtai Yuse kakarmarijai jatancha nepetak nantakmiayi .
59002007	Sin	Atumka Jesucristo aintsri iruntrumning , kuikiartin ainau Jesucristo naarin pachisar pasé chichainawai .
54003003	Description	Tura nampechu atinuitai , tura maanitnasha maanichu atinuitai , tura kuikian itiur nukapsha achiktajak , tuuka nintimtsuk pujustinuitai .
43004014	Grace	Antsu wi yumin susatatja nuna umauka ataksha pengké kitaarchatnuitai . Tura nu yumin wi suamka aintsu nintin entsa pukunia nunisang aintsun pujut nangkankashtinun susatasan pajamturtinuitjai , — timiayi .
62002005	Faith	Antsu aints Yus tímia nuna umirkungka , nuka Yusen miatrusang aneawai . Tura asamtai iisha Yus aneakrikia : Iikia Yusnawaitji tusar nekaji .
66016013	Description	Nunia jiimkaman , Juun Pangki jangkenia , tura Juun Yawaaya Tumau jangkenia , tura Nungkanmaya Pachim anangkartutai chichaman etsernu jangkenia kampatam pasé wakantrintin parungkachia tumau jiininaun wainkamjai .
59002008	Recommendation	Ii Apuri umirkatin chicham timiá pengker aa nuka nuwaitai : “ Atumi namangke anearme nunisrumek chikich ainausha aneetaram ” . Nu chicham umirkurmeka nekas pengker pujarme .
47004005	Faith	Tura asamtai iik nintimtumasrikia tu pujaji tusarkia , chichamka etsertsuji , antsu Jesucristo ii Apurintai tusar , ni chichamengka etserji . Tura Jesús iin anenmau asamtai , iikia atumi inatirinji taji .
46015033	Recommendation	Chikich ainau anangkruwarai tusaram aneartaram . “ Aints pengker pujayat , pasé ainaujai tsanias pujakka , nusha nunisang pasé pujustinuitai ” . Tu tinu ainia nuka nekasar tinawai .
58013020	Grace	Yamaikia nunasha tajarme : Ii Apuri Jesús nekas juun aa nuka uwija wainua nunisang iin waitmaktin asa , iin pujut nangkankashtinun suramsatas jarutramak numpen numparmiayi . Yuska ni uchiri numparmaurin jiis : Yamaikia aints ainau tunaarin tuke sakturartajai , tu nintimramiayi . Tura Yus tuke angkan pengker nintimias puja nuka ii Apuri Jesúsan jakamunmaya inankimiayi .
50001027	Recommendation	Tura Cristonam uwemratin chichamka timiá pengker asamtai , atumsha pengker aa nuke turataram . Tura asakrumin atumin jiisan , tura atumin jiitsuk yajá pujaknasha , atum pengker turamurmin anturkatasan wakerajrume . Tura mash metek iruntraram Cristo nekasampita tusaram chikich ainausha Cristonam uwemratin chicham mash metek nintimsaram ujaktaram .
46006014	Grace	Tura Yus ii Apurin inankimia nunisang iincha ni kakarmarijai inantamkitnuitji .
55001006	Recommendation	Tura asan tajame : Wi muukmin uwejrujai achikian Yusen seamtai , Yus ni kakarmarin amin suramsamia nujai ataksha Yuse takatringkia kakaram takakmasta .
60004006	Grace	Yaanchuik kajingkiaru ainausha iwiaaku pujuinaing nu chichamka ujakmau armiayi . Mash aints ainau jainawa nunisarang ni namangkengka jakariat , ni wakani tuke Yusjai iwiaaku pujusarat tusa , Yusnum uwemratin chichamka ujakmau armiayi .
46007023	Recommendation	Cristo atumi tunaarin akiimiatramkatas waitnas jaka , atumin sumarmaku asamtai , yamaikia Cristonu ainiarme . Tura asaram ju nungkanmaya ainau atumin : Wina umirtukta tinauka pachischatnuitrume .
46010010	Recommendation	Tura Yus pachisrum pasé chichakairap . Yaanchuik ii juuntri ainau Yusen kajerinak pasé chichasaru asaramtai , Yus sungkuran ni awemamurijai akuptuk aints ainaun maamiayi .
47002017	Faith	Chikich ainau untsuri kuik jukitaij tusar , Yuse chichamenka yapajiasarang etserina nunisrikia iikia etsertsuji . Antsu Yus akupkamu asar , tura Cristo inatiri asar , Yus iincha jiirmaji tusar , pengker nintimsar Yuse chichame anangmatsuk paan etserji .
45015001	Recommendation	Nunasha tajarme : Aints Cristonu ainayat mianchau wajainauka iijai metek nintimtsuk pujuinau wainiatrik Cristo miatrusrik umirkautikia nu aints tunau nintimsarai tusar yaingtinuitji . Tura ii wakeramuringkia turashtinuitji .
50002024	Faith	Tura ii Apuri wakeramtaikia , karsernumia wina jiirkiaramtaikia , atumin wáriapi wainkartatja , tu nintimsan pujajai .
66007001	Description	Nunia ataksha pangkain jiikman , Yuse awemamurin cuatro ( 4 ) aun wainkamjai . Kichik tsaa taakmaunumanini wajaun , tura kitcha pajeninisha wajaun , tura kitcha atu pajeninisha wajaun , tura kitcha tsaa jeatinmanini wajaun wainkamjai . Tura nungkanam , nunia juun kuchanam , nunia numi wajamunam nase umpuini tusar suriminak wajainaun wainkamjai .
60004003	Sin	Yusen umirchau ainau turina nuka atumsha nunisrumek yaanchuikia mash turinuyarme . Tura atumi wakeramuri takau asaram , tuke tsanirmatcha wakerinuyarume . Tura tunau nintimsaram ushu ayarme . Tura nampekrum tuke shinutcha shinuyarme . Tura chikich aintsu yusri Yuschau wainiatrum : Ameketme Yusem tinuyarme .
66011005	Violence	Tura aints niin pasé awajsartas wakerinaunka ni jangkenia jiin akuptinawai . Tura nu jijai ni nemase ainaun amuinaun wainkamjai . Tura asaramtai aints niin pasé awajsartas wakerinauka jakartinuitai .
44023005	Recommendation	Tu tinam Pablo chicharak : — Wi wear ainautiram , juka sacerdote juun apurintai , tarume nunaka nekachu asan nunaka tajai . Yuse chichame tu aarmawaitai : ‘ Atumi juuntri ainau pachisrum pasé chicharkairap ’ , tawai , — timiayi .
66022015	Sin	Antsu Yusen umirchau ainauka , tura wishin ainausha , tura pachitsuk tsanirmin ainausha , tura mangkartin ainausha , tura Yuschau waininayat , waring achat : Nuka wína yusruitai tinu ainausha , tura aintsun anangtan wakerin ainausha , tura wait chichaman tuke etserin ainauka nu yaktanmaka pujuschartinuitai .
66002014	Sin	Turin ayatrumek atumnia aints yaanchuik Yuse chichame etserin Balaam pasé nuikiarturmaun tuke metawar umirinawai . Nusha Israel ainaun tunaun turuawarat tusa , tangku namangken Moaba yusrin susamu yuwaarat tusa , apu Balacan nuiniarmiayi . Nuniasha tsanirmatnasha nuiniarmiayi . Atumi irutramuri nu tunaun turuwaru asaramtai , atumi turamuri mash pengkeraitai tatsujrume .
53001003	Faith	Yatsur ainautiram umaarutirmesha , atumka miatrusrumek Cristo umirkau asaram , tura miatrusrumek aneeniau asakrumin , tuke atum pachisar nekasar Yuska maaketai timinuitji .
46012002	Sin	Atumka yaanchuikia Cristo umirchau asaram , atumi yusri aints najanamu wainiatrumek umirkuram pujuyarme . Nusha aints najanamu asar chichachu armiayi . Atumka nusha nekarme .
49005025	Recommendation	Cristo ni aintsri ainautinka timiá anenmau asa , iin uwemtikramratas jarutramkamiaji nunisrumek nuwentin ainautirmesha atumi nuwaringkia aneetaram .
45012017	Recommendation	Aints atumin pasé awajtaminamtaisha : Wisha yapaijkiataj tuuka nintimsairap . Antsu mash metek ainiaji tusaram pengker aa nu turataram .
60005006	Recommendation	Yuska nekas kakaram asa , ni kintari jeamtai wína : Miajuitme turutti tusaram yamaikia : Wikia mianchawaitjai tu nintimsaram pujustaram .
44014017	Grace	Turayat wi nekasan Yusetjai tusa , aints ainautin mash nekaamtikramatas yumin jitumtikui . Tura árak araamusha pengker nerekti tusa , aints ainautin ii yutairinka nukap suramji . Tura warasarti tusa , iincha pengker awajtamji , — tiarmiayi .
54003011	Recommendation	Nuna nuwarisha nekas pengker asamtai , aints mash niin pengker nintimtusartinuitai . Tura nuwarisha tsanumchau , tura pasé aa nuna chichas nakurichu , antsu pengker aa nuna tuke mash umiu atinuitai .
66002021	Sin	“ Tura asan nu nuwaka ni tunaarin inaisati tusan nukap nakasmajai . Turamaitiat ni tunaarinka tuke inaiyatsui .
44012020	Description	Tura Herodes Cesarea yaktanam pujus , Tiro nungkanmaya ainaun , tura Sidón nungkanmaya ainauncha kakarman kajerkamiayi . Turamtai nu nungkanmaya aints ainau apu Herodesa nungkarinia ni yutairin sumarmin asar , chichaman iwiarartas wakeriarmiayi . Tura apu jeen wainiun Blasto naartiniun chicharinak : — Wait aneasam , iin pachikratsam apuram chichartakum : Iisha kajernaitsuk angkan pujustasar wakeraji , tinawai tita , — tusar chichasarmiayi .
43008049	Sin	Tu tinam Jesús aimiak : — Wína iwianchruka atsawai . Antsu wína Apaachirun pengker awajkun pujajai . Antsu atumka wínaka pengkerka awajtatsrume .
43006018	Description	Turarin nase kakar nasenmatai , kucha tamparamuri kakar tamparimiayi .
45008018	Faith	Nekasar ju nungkanmasha nukap wait wajayatrik , ukunam tuke wait wajatsuk Cristo pujamunam nekasar warastinuapitji , tu nintimsar pujau asar , ii ju nungkanam wait wajaji nuka jumchikitai , tu nintimsan pujajai .
62002012	Grace	Uchichir ainautirmin , Jesucristo ni jakamurijai atumi tunaarinka tsangkutramrau asamtai , atumin aatjarme .
55001009	Grace	Yuska iincha uwemtikramramiaji . Tura wína takatur takakmastaram tusa , pengker takakmakur pujatsrining iincha untsurmakmiaji . Tura Cristo Jesús yaanchuik aints ainaun najanchayat , iin anenmau asa , ni aintsritin uwemtikramratas wakerutmakmiaji .
43019006	Violence	Jesús jiinkiamtai , sacerdote juuntri ainau , tura Yus seatai jean wainin ainausha Jesúsan jiisar kakarar chicharinak : — Numi ajintruam maata , — tiarmiayi . Tu tinamtai Pilato chicharak : — Atumek jukiram numinam ajinkaram maataram . Wikia ju aintsu tunaarinka pengké nekarachjai , — timiayi .
60001010	Grace	Yaanchuikia Yuse chichame etserin ainau nintimsar : ¿ Itiur uwemratnukitaij ? tusar nekaawartas wakeriarmiayi . Tuminamtai yaanchuik nekamtikiamu asar Yus atumin pengker awajtamsatniun pachisar aararmiayi .
63001007	Sin	Ju nungkanam anangkartin untsuri irunui . Nuka Jesucristo aintsua nunisang akiinamiayi tinatsui . Aints tu pujuinauka aints ainaun anangkinau asar Cristo nemase ainawai .
44024005	Sin	Ju aintska sungkura nunisang paseetai . Nuka mash nungkanam wekaas , judío ainau metekchau nintimtikratas : Jesúsak umirkataram tusa , Nazaretnumia aintsu umirnu apurintai .
54003016	Grace	Yus iinka pengker awajtamsamurin mash aints ainauka nekaachminun wainiat , iin nekamtikramamiaji nuka nekas pengkeraitai . Nuka juwaitai : Yuska aints wajas , ju nungkanam wantinturmakmiaji . Tura nayaimpinam waketkimiayi . Yuse Wakani niincha pachis : Nekas pengkeraitai timiayi . Yuse awemamuri niincha wainkarmiayi . Tura niin pachisar mash nungkanam etserkarmiayi . Tura asamtai nuna nekasaintai tinauka mash nungkanam pujuinawai .
66016021	Violence	Nunia micha kaya tumau mermari cuarenta ( 40 ) kilo jeatak nayaimpinmaya aints ainamunam iyaarinaun wainkamjai . Tura micha iyaaramtai , aints timiá wait wajainayat , Yusen kajerinak tuke pasé chicharinaun antukmajai .
61003013	Faith	Yuska yaanchuik chichaak : Nayaimpincha tura nungkancha mesran yamarman najanatnuitjai , tinu asamtai , Ni tímia nunisang umiktatuapi tusar iisha nakaji . Nu yamaram nayaimpinmaka , tura yamaram nungkanmaka tunauka kichkisha atsutnuitai .
66006014	Description	Tura nayaimpisha papi penuarar juwamua nunisang mengkakaun wainkamjai . Tura mura ainausha , tura isar ainausha muchitkar yaja pujnasarun wainkamjai .
58010010	Grace	Tura asamtai Jesucristo kichik jatan jarutramkau asamtai , Yus iinka tunaarinchawa nunisar pujarin jiirmaji .
52001002	Faith	Atumka Ii Apuri Jesucristo nekasampita tusaram , pengker aa nuka takakmakrum pujarme . Tura Cristo aneau asaram , chikich ainausha tuke inaitsuk yayakrumsha yaweatsrume . Tura asaram Cristo tati tusaram kajinmatsuk naka pujarme . Tura asakrumin iikia nu nintimsar maaketai tusar , atum pachisar Yus tuke seakur pujaji .
66006004	Violence	Turutmati wisha jiikman , chikich kawain kapanniun wainkamjai . Nu kawainum ketu mash nungkanam wekaas , aints ainau mesetan najanmamtikiat tusa akupkamuitai . Turamtai aints ainau mash pengker nintimtunitsuk kajernaikiar maaniawarti tusa , kawainum ketun saapi sarman suwaun wainkamjai .
54006001	Recommendation	Inati ainautiram , chikich aints ainau Yusen pachisar , tura Yuse chichame ii nuikiartaji nuna pachisar pasé chichasarai tusaram , atumin inatminka pengker umirkataram .
51003009	Recommendation	Yaanchuik tunau nintimtairum inaisamiarme . Tura yaanchuik tunau turutirmesha mash inaisau asaram , wait chichamka ujaanitsuk asataram . Atumka tunau nintimtairumka wejmak mamurun japina nunisrumek inaisawaitrume .
66002020	Sin	Turin ayatrumek nuwa Jezabel naartin atumjai pujusti tusaram tsangkatarme . Nuka atumin anangkramak : Wikia Yuse chichamen etsernuitjai , ta nuka wina umirtinak pujuinaun tsanirmatnuncha nuiniawai . Tura Yuschau waininayat , tangku namangken ni yusri susamu yuwaarti tusa nuiniawai . Atumka nu turati tusaram , tsangkatkau asakrumin , atumi turamuri mash pengkeraitai tatsujrume .
48003008	Grace	Yus yaanchuik mash nekau asa , nukap arus mash nungkanmaya ainau wína nekasampita turutinaunka wikia tunaarinchawa nunisarang pujuinaun jiistinuitjai tusa , nuná eemak Abrahaman uwemratin chichaman ujaak : “ Ameka wína nekasampita turutu asam uwemratnuitme . Tura mash nungkanmaya ainau amea nunisarang wína nekasampita turutin ainaun nekasan pengker awajsatnuitjai ” , timiayi .
58012005	Recommendation	Atum Yuse uchiri asakrumin : ¿ Yus atumin turama nuka kajinmakrumek pujaram ? Nu aarmauka nuwaitai : “ Ii Apuri ni uchirin aneau asa , pengke aints ati tusa wait wajaktiniun susatnuitai . Tura asamtai uchiru , Apuram amin wait wajaktiniun suramsamtaisha , nunaka nakitajai tutsuk asata , tura napchauka nintimtsuk pujusta ” . Tu aarmawaitai .
58013017	Recommendation	Yusnau ainau juuntri umirkataram . Nuka : Nekasrum Yus pengker umirkataram tusar , atumin waitminak pujuinawai . Nuka Yusnau asaramtai , ni chichamengka umirkataram . Atum pengker umirmaka , nusha warasar atumin pengker waitmakartinuitai . Antsu ni umirat nakitamka , nuka wake mesekar pujusartinuitai . Tu pujuinakka ¿ atumin itiurak yainmakarti ?
44013019	Description	Tura Canaán nungkanam pujusarat tusa , siete ( 7 ) nungkanmaya aints ainaun niish niish chichau ainaunka mash amukmiayi . Tura ni nungkarin Israel ainautin tuke nuni matsamsataram tusa suramsamiaji .
54006003	Faith	Aints ii Apuri Jesucristo chichamen nekas aa nuna nuikiartachuka , tura Yus pengker umirkatnun nuikiartachuka , antsu niish wait chichaman nuikiartak pujauka
63001010	Recommendation	Aints Cristo chichamen nuikiartichutiat wait chichaman atumin nuitamrartas wininamtaikia : Iijai pujusmi tiirap .
47001005	Grace	Cristo timiá wait wajakmia nunisrik iisha wait wajau asakrin , Cristoka napchau nintimtsuk asataram tusa , tuke pengker nintimtikramji .
65001011	Sin	Maj , nu aints ainau Caín ni yachiin kajerak maamia nunisarang mengkakartin ainawai . Tura Balaama nunisarang kuikian wakerinau asar mengkakartin ainawai . Tura aints Coré naartinua nunisarang apu ainaun umirtan nakitinau asar mengkakartin ainawai .
65001010	Sin	Tura nu aints ainauka nekainachiat pachitsuk pasé chichainawai . Tura junia nungkanam aa nunak nekainau asar , tangku nintinchawa nunisarang ainawai . Tura tangkua nunisarang ni namangken ningki mesmaminawai .
58011007	Faith	Yamaikia aints Noé naartin nintimrarmi . Yumi jitatsaing : Nujang nukap nujangkruatatui , Yus Noén timiau asa , Noésha Yusen nekasampita tusa , ni wearijai uwemrarmi tusar , kanu juuntan najanawarmiayi . Tura kanun takakmak pujus , tuke aints ainaun mash chicharak : “ Yus aints ainautin amutmaktatui ” , tusa ujakmiayi . Yusen nekasampita tinu asamtai , Yus Noén pachis : Nuka pengkeraitai timiayi .
58009006	Description	Nunia Yus seatai juun jean tarachin jeamkar umisar , sacerdote ainau kintajai metek tesaamu pengker tutainum wayaawar , waring achat mash wainkar , nunia aints ainaun pachisar Yusen seatin armiayi .
44007051	Sin	Nunia Esteban tuke etserak : — Atumka katsuram nintintin asaram , Yus umirchawa nunisrumek nintimrume , tura Yuse chichame antut nakitau asaram , atumi juuntri turuwarmia nunisrumek Yuse Wakaningkia kajerin ainiarme .
54001009	Sin	Tura umiktin chichaman aints umirkarat tusar akupina nusha waruka akupinawa tusar nekaji . Apu ainauka pengke aints ainau umikiarat tusarka ni akupamurinka akupinatsui . Antsu tunau turin ainau nuna umikiarat tusar akupinawai . Tunau ainauncha tura chichaman umichu ainauncha tura Yusen nakitin ainauncha tura ju nungkanam pasé aa nuna turin ainauncha chichaman mash umirkarat tusar akupinawai . Tura aparincha , tura nukurincha main ainauncha , tura mangkartin ainauncha mash ,
46005009	Recommendation	Yaanchuikia atumin papin aatkun , Cristonu ainayat nuwan nuwatsuk tsanirmin ainaujaingkia , tura aintsun ninumtsuk tsanirmin ainaujaingkia tsaningkairap timiajrume .
48001015	Grace	Tura wikia akiintsain , Yus wait anentrak wína eatkau asa :
45007015	Description	Tura asan pengker aa nunaka turatasan wakerayatnak , nuna turatatkaman tujinuyajai . Antsu pasé aa nuna turutnaka nakitayatnak , nunaka tuke turinuyajai . Nuna turau asan ¿ warukanak ainaj ? tinuyajai .
61003018	Faith	Tura ii Apuri Jesucristo , iin Uwemtikramratin aa nuka , atumin wait anentramau asamtai , atumsha nunisrumek chikich ainausha wait anentakrum pengker awajsataram . Tura ii Apuri itiur awa tusaram , yamai nekarme nuna nangkamasrumek nekaataram . Aints ainau mash yamaisha , tura ukunmasha tuke inaitsuk ii Apurin Jesucriston waramtiksarti . Tu atí .
46004010	Description	Iikia atumjai metekka ainatsji . Iikia Cristonu asakrin : Nintinchau ainawai turaminaji . Antsu atumek nintimsaram : Cristo iin nekamtikramatas wakera nusha mash nekaji tatsurmeash . Iikia kakarmachuitji . Antsu atumek nintimsaram : Iikia kakarmaitji tatsurmeash . Atumin pachitmasar pengkeraitrume turaminawai . Antsu iin pachitmasar paseetrume turaminaji .
60005009	Faith	Tura asamtai tuke Yus nekasampita takuram Satanás turutashti tusaram surimiaktaram . Atum wait wajarme nunisarang chikich nungkanmaya Cristonu ainausha wait wajainawai . Nuka kajinmakirap .
51003022	Recommendation	Aintsu inatiri ainautiram , tuke atumin inatmin umirin ataram . Atumin inatmin jiirmaj wajamtai , wína pengker awajtusat tuuka nintimtsuk takakmastaram . Antsu pengker nintintin asaram , atumi inatmin waitmachu wainiatrumek , ii Apuri Cristo tuke iincha waitmaji tusaram shamakrum nakimtsuk takakmastaram .
66017012	Description	“ Nunia antiri diez ( 10 ) wainkame nuka diez ( 10 ) apu ainawai . Nuka aintsun inatnaka nangkaminatsui . Tura aints inatan nangkamawar , Juun Yawaaya Tumaujai aints ainaun jumchik kintachik inarartinuitai .
46002012	Grace	Tura Yus ju nungkanmaya nekamtainka iinka nekamtikramachmiaji . Antsu ni nekamtairinka mash iin nekamtikramatas , ni Wakanin nekas pengker aa nuna ii nintin engketramamiaji .
59005001	Recommendation	Kuikiartin ainautiram antuktaram . Atumka nukap wait wajaktin asaram , kakaram juutkamaikiakrum , wake mesekrum atumi wait wajaktintri nintimrataram .
66002010	Recommendation	Atumka wait wajaktin aa nuka shamkairap . Anturtuktaram . Satanás atumin mash nekapramsartas atumnia yaankesha achikiar kársernum engkewartinuitai . Turamtai atum diez ( 10 ) kinta wait wajaktinuitrume . Atumin mantaminamtai jaachkurmeka winaka inaitusairap . Tu pujakrumningkia , tuke pujustinun tsengkrutin susatnuitjarme .
54006011	Recommendation	Uchiru , ameka Yusnau asam , kuikiaka nintimtsuk asata . Antsu tunauka nintimtsuk Yus pengker awajsata . Tura Cristo nekasampita tusam chikich ainausha aneeta . Tura jaimiasam : Wikia miajuitjai tumamtsuk asata .
59005005	Sin	Atumka ju nungkanam yuumatsuk pujautirmeka , atumi wakeramuri najankuram , kuchi jaeru suruktin pujawa tumawaitrume . Tura asakrumin atum wait wajaktin kinta jeatak wajasi .
66004004	Description	Yuse keemtairin tentakar apu keemtairin veinticuatro ( 24 ) ainaun wainkamjai . Nu keemtainum juun ainau veinticuatro ( 24 ) ketinaun wejmakan pujun entsarinaun , nuniasha tsengkrutin kuri najanamun tsengkrakinaun wainkamjai .
66018007	Description	Nuka ningki nintimtumasar : Wikia apu nuwaria nunisnak yuumatsuk pujajai . Tura wajechuitjai . Tura asan waitka wajakchatatjai . Tura wikia miajuitjai tu nintimsar pujuinayat , ni pasé turamuri wararsarmia nujai metek wait wajakartin susataram .
60003007	Recommendation	Nuwentin ainautirmincha tajarme : Atumi nuwarijai pengker awajnaisaram pujustaram . Nuwa ainauka aishmangtijai metekka kakarmaka ainatsui . Antsu Yus aishmang ainautin , tura nuwa ainauncha metek wait anentramak tuke pujustinaka suramsau asamtai , atumi nuwaringkia pengker awajsataram . Yus wi seamun anturtukat tusaram turataram .
54002012	Recommendation	Antsu aishmang iruntramunmaka Yuse chichamenka nuwaka nuikiarturchartinuitai . Tura asamtai nuwaka aishmangkun inarcharti , antsu aints Yuse chichamen etsermati tákamtaik antukarti tusan wakerajai .
46001009	Faith	Yus : Wína Uchirjai tsaniasrum pujustaram tusa , atumin eatmaku asa , Ni tímia nunisang tuke mash umiktinuitai . Ni Uchiri Jesucristoka iinu Apurintai .
48005013	Recommendation	Yatsur ainautiram umaarutirmesha , Cristo atumin : Angkan pujustaram tusa untsurmaku asamtai , yamaikia atumi namangke wakera nuka nintimtsuk asataram . Antsu Yus umirkatin chichamka mash kichik chichamjai timinuitai . Nu chichamka nuwaitai : “ Atumi namangke anearme nunisrumek chikich ainausha aneetaram ” . Tu aarmau asamtai , nekasrum aneeniakrum yainiktaram .
59002012	Recommendation	Tura asamtai atum chichaakrum tura takakmakrum pujakrumsha , tuke Cristo angkan pujustinun suramsatata nu nintimsaram : Winaka jiiruapi tusaram , wisha ni chichamen miatrusnak umirkatasan wakerajai , tu nintimsaram pujustaram .
46012005	Faith	Tura Cristonu ainauti takatri untsuri irunu wainiat , kichkin kichkin ni takatrin sukartinka kichik ii Apuri Cristo nuketai .
45009005	Description	Tura ii juuntri ainamunmaya ni weari ainiaji . Tura Mesíaska Israela weari ainamunam akiina aints wajasmiayi . Tura Mesíaska Yuse Uchiri asa , mash aa nuna apuri asamtai tuke : Ameketme Yusem titinuitji . Nuka nekasaintai .
47001006	Description	Tura asamtai iikia wait wajayatrik : Pengker nintimsaram pujustaram tusar wait wajaji . Tura atum uwemramnuram tusar iikia wait wajaji . Tura Yus iincha tuke pengker nintimtikramrau asamtai ii wait wajaji nunisrumek atumsha wait wajakrumsha , napchau nintimtsuk , antsu iiya nunisrumek Yus nintimsaram wait wajaktinuitrume .
47001021	Faith	Tura Cristonu asakrin , iincha kakamtikramji nuka Yusketai . Tura winar ataram tusa eatmakmiaji .
44010015	Recommendation	Tamati ataksha chichaun antukmiayi : — Yus pengkeraitai tau wainiatmesha ¿ waruka amesha paseetai tame ? — timiayi .
66018009	Sin	Turamtai mash nungkanmaya apu ainau nu yaktanmaya aintsua nunisarang tunau takainau asar , tura tuke ni wakeramurin najaninau asar , nu yakat keaun jiisar juutinak : “ Chaj ¿ Warukaya nu yaktasha timiá shiiram aa nusha keawa ? ¿ Iisha warukatnukitaij ? ” tiartinuitai .
43014023	Faith	Tu iniam Jesús chicharak : — Wína anentuka wi taja nuna umirtuktinuitai . Turamtai wína Apaachirsha nu aintsnaka aneetnuitai . Tura iijai tuke tsanias pujau asamtai , iisha nu aintsu nintin engkemtuar , nijai tsaniasar pujustinuitji .
62004010	Grace	Yuse anengkratairingkia nuwaitai : Iikia Yuska aneachmaitiat , Yus aints ainautinka timiá anenmau asa , ii tunaarin sakturmartas ni Uchirin akupturmakmiaji .
62001007	Faith	Antsu iisha Yuse paaniuri nintimsar pujakrikia , Yus pujawa nunisrik iisha pujaji . Tura chikich ainaujai iruntrar pengker nintimtunisar pujaji . Nu turakrikia , Yuse Uchiri Jesucristo iin jarutramak , ni numpe numparu asa , ii tunaarin mash japitramji .
48004007	Grace	Tura asamtai yamaikia aintsu inatiria tumachawaitrume . Antsu Yuse uchiri ainiarme . Tura Yuse uchiri asakrumin , Yusnau aa nuka mash atumnau atinuitai .
58001008	Faith	Antsu Yus ni uchirin chicharak : “ Ameka tuke Yus asam , aints ainau tuke mash inawaitme . Nekasam pengker inakratin asam , aints ainau pengker inawaitme .
43010033	Sin	Jesús tu iniam judío juuntri ainau aiminak : — Nekas pengker takat takaakminia : Kayajai tukur maatai tatsuji . Antsu ameka aintsutiatum , wikia Yusetjai tumamu asakmin , kayajai tukur maatai taji , — tiarmiayi .
66014011	Description	Nu ji kapauka kajintsuk tuke mukuntiawai . Tura asamtai aints ainau Juun Yawaaya Tumaun Yuschau waininayat : Ameketme Yusem tinu ainauka , tura ni nakumkamurincha : Ameketme Yusem tinu ainauka ni naari ni uwejencha , tura ni nijajincha aatramu ainauka tsawaisha , tura kashisha ayamtsuk wait wajakartin ainawai ” , taun antukmajai .
47004001	Faith	Yus iincha wait anentramrau asa , yamaram chicham etserkataram tusa akuptamkau asamtai , iikia yawetsuk tuke etserji .
58013006	Faith	Yus tu turamin asamtai , iisha pengker nintimsar : “ Ii Apuri wína yaintu asamtai , ¿ aints turutawartata nunasha warukanak shamkataj ? ” timinuitji .
45014003	Recommendation	Tura mash yuuka namangken yuchaun pachis : Nuka nintinchawaitai tichatnuitai . Antsu Yus nu aintsun pachis : Wina aintsruitai tinu asamtai , namangken yuchauka namangken yuun pachis pasé chichaschatnuitai .
45015005	Grace	Yuska ii Apuri Jesucristo Apaachirintai . Tura asamtai mash metek nintimsaram ii Apuri maaketai titaram . Yus : Wína miatrusrumek umirtuktaram , tura pengker nintimsaram pujustaram tusa iin nintimtikramji . Tura asamtai Cristo Jesús pujumia nunisrumek , mash metek pengker nintimtunisrum pujustaram tusa wakerawai . Yus tu pujustaram tusa atumin yainmakarti .
58007027	Description	Jesúska chikich sacerdote apuria nuniska atsui . Junia sacerdote apuri ainau kintajai metek tangkun Yusen susartas main armiayi . Turinau asar Yus ni tunaarin tura chikich aints ainau tunaarin tsangkurat tusar seau armiayi . Antsu Jesúska pengké tunaarinchautiat , mash aints ainautin tunaarin tsangkutramratas ningki wakerau asa , kichik jatanak jarutramkamiaji .
62003017	Sin	Aints ni yutairin tura ni entsatirin takakiat , ni yachí waitnas pujau wainiat , wait anentachkungka ¿ itiur Yusnasha ni nintijaisha aneeting ?
47005008	Faith	Turayatrik tuke pengker nintimsar pujaji . Tura junia namangka ukukir , yamaram namangjai ii Apurijai pujustasar wakeraji .
60002011	Recommendation	Aneetir ainautiram , ju nungkanam tuke iraawa nunisrumek pujau asakrumin atumniaka tajarme : Atumi namangke wakera nuka tsangkatkairap . Nu turakrumka atumi nintingkia pasemamtikratnuitrume .
60002017	Recommendation	Mash aints ainau pengker awajsataram . Tura Cristonu ainauka aneetaram . Tura Yuska umirkataram . Tura juun apu pengker awajsataram tajarme .
44007025	Description	
50003002	Violence	Anangkartin ainau pasé aa nuna nuikiartinak pujuinau wainkataram . Nu aints ainau chichainak : Atum uwemratasrum wakerakrumka , Moisés tímia nunisrumek atumi nuwapchiri charuktaram , nangkamiar tinawai .
56001016	Sin	Nuka nangkamiar Yusnawaitjai tinayat , pengker aa nunaka turuwartatkamawar tujintinawai . Tura tunaarintin asar , Yusnaka nakitin ainawai . Tura asar tsuutmai ainawai .
45010002	Faith	Tura wína wear nintimaurin nekajai . Ningki nintimsar Yusen miatrusarang umirkartas wakerinayat ¿ itiur Yuse wakeramurin najanamnawaitji ? tusarka nekainatsui .
47001004	Grace	Ii wait wajakrinkia , Yuska tuke iin pengker nintimtikramrau asamtai , chikich ainausha wait wajainamtaikia , Yus iin tuke pengker nintimtikramramiaji nunisrik iisha chikich wait wajainausha pengker nintimtikrartinuitji .
55002015	Recommendation	Pengker aa nuka kakaram takasta . Nu takaakminka Yuska amincha : Pengker takakmasume turamtatui . Tura nekas chicham nuiniakum tupnik nuiniarta . Turakmeka natsaarchatnuitme .
53002004	Description	Nuka Yusen nemasentai . Tura aya wínak nintimtursarat tusa , aints waring achat ii yusrintai tusar seainawa nunasha nakitau asa , aints mash antinamunam : Wikia Yusetjai tusa , Yus seatai juun jeanam keemsatnuitai . Tura asa aints mash : Juwaitai Yus turutiarat tusa turunatnuitai .
49006004	Recommendation	Uchirtin ainautirmincha tajarme : Atumi uchiri nangkamrumka kajkairap . Antsu pengker nuiniakmaikiakrum , tunau wajasaim tusaram , tura Yusen pengker nintimtusarat tusaram , Cristo wakera nunisrumek tsakatmartaram .
45008037	Grace	Tura wainiat Yus iin tuke anenmau asamtai , waring achat mash tuke nepetji .
44026014	Violence	Tura iikia mash shamkar , nungkanam ayaarar kuta antumkarmiaji . Tura kuta antumkakrin , hebreo chichamejai chichaun antukmiajai . Nu chichamka nuwaitai : ‘ Saulo , Saulo , ¿ waruka winasha waitkaratasmesha wekaaturme ? Waaka kajek numin naka wajakun najar , nawen meseawa nunismek amek ami nintim meseame ’ , turutmiayi .
66002009	Sin	Wikia nekajrume . Atumka wína umirtuku asaram wait wajarme . Tura asaram kuikiartichu ayatrumek , nekasrum kuikiartin ainau nangkamasrumek nayaimpinam yuumatsuk pujustinuitrume . Tura aints judío ainayat , judíochua nunisarang Yuse chichamen umirtsuk pujuinauka , atumin pachitmasar pasé chichainau asar , nu aints ainauka Satanásjai iruntrar pujuinawai .
46013006	Faith	Tura chikichan pasé awajinamtaisha warartichuitai . Antsu nekas chichaman antuk waras pujuwitai .
59001021	Recommendation	Tura asamtai pasé nintimtai aa nuka , tura tunau tuke iruna nusha mash inaisataram . Tura wikia miajuitjai tumamtsuk , Yuse chichame antukmiarume nuka atumi nintin ukusrum nintimrataram . Nu chichamka antuku asaram uwemratnuitrume .
46003006	Grace	Wikia arakan arakminua nunisnak nuná eemkan Cristo chichamen etsernuyajai . Yumi jitachmatai aints árak araamu kajingkai tusa , yumijai ukatua nunisang Apolos Yuse chichamen kajinmakiarai tusa atumniaka nuitamramiarume . Antsu arakan tsapamtiknua nunisang ni chichamen atumin nintimtikramratnuka Yusketai .
66014008	Sin	Tamati chikich Yuse awemamuri eemak nanaaki weaun nuna nemaras chichaak : “ Babilonia yakat nekas juun aa nuka yanchuk yumpungmawaitai . Mash nungkanmaya ainau ni namangke wakerina nunak turuawarti tusa , tura ni umutirin umurar nampekarti tusa , pasemamtikin asamtai yumpungmawaitai , tuke yumpungmawaitai ” , taun antukmajai .
43015014	Recommendation	Atumka wína chichamur miatrusrumek umirtakrumka , nekasrum wína amikruitrume .
62005021	Recommendation	Uchichir ainautiram : Yuschau wainiatrum warí timiá anearme nuka atumi yusrintai . Tura asamtai chikich yuska atsuti tusaram wainkataram . Maaketai .
55003006	Sin	Nu aints ainauka chikich chikich jeanam pachitsuk wayaawar , nuwawach nintinchaun juun tunaarinnun jiisar , pengker chichainayat anangkinak ni wakeramurin tuke najanawarti tusar nintimtikinawai .
49004015	Faith	Antsu iikia aneeniakur nekas chicham aa nu ujaniktinuitji . Tura ii Apuri Cristo miatrusrik umirkurkia , ni nintimia nunisrik nintimsar , Cristonu ainautikia uchi nampuarua nunisrik nintimrartinuitji .
49004003	Faith	Tura Yuse Wakani atumi nintin engkemturmau asamtai , atumka mash iruntraram metek nintimsaram angkan pengker pujustaram .
44009005	Description	Tamati Saulo ayaak : — Apuru ¿ amesha yaachitme ? — tu iniam ataksha nayaimpinmaya ayaak : — Wikia Jesúsaitjai . Ame waitkaratasam wekaaturme nuwaitjai . Waaka kajek numin najar nawen meseawa nunismek amek ami nintim meseame , — timiayi .
60003015	Recommendation	Antsu Cristo wína Apuruitai tusaram , tuke tu nintimsaram pujustaram . Tura aints atumin : ¿ Warukarmea Cristosha umirume ? turaminamtaisha , atumka jampetsuk Yus wína jiirui , tu nintimsaram : Tuke Yusnum pujustinuapitji tusaram aimkataram . Atumka Cristonu asaram , napchauka nintimtsuk nu nangkamiar aujmatramkaru ainauka inatsartasrum pengker aa nu turataram tajarme .
44007033	Recommendation	Turamtai Yus chicharak : ‘ Nungka wajame auka winaruitai . Tura asamtai sapatrum kuinkam ukuktia .
62002024	Faith	Tura asamtai chicham nu nangkamtaik antukmiarme nu tuke atumi nintin ukustaram . Nu turakrumka Yuse Uchirijai , tura ni Apaachiri Yusjaisha tsaniasrum pujustinuitrume .
43008051	Faith	Nekasan tajarme : Wína chichamrun umirtin ainauka tuke jakashtin ainawai , — timiayi .
66020011	Description	Nuniangka jiimkaman Yuse keemtairi juuntan nekas pújun wainkamjai , tura nu keemtainum ketun wainkamjai . Nu keemtainum keemsamtai , nungkasha tura nayaimpisha mengkakarun wainkamjai . Antsu nuniangka ataksha pengké wainkachmajai .
46006013	Recommendation	Chikich aints ainausha chichainak : Ii yutairi yuwakrikia , wakenam engkemniayi . Yus yutai yuwataram tusa , iin waken najatramamiaji tina nuka nekasaintai . Tura ii yutairisha , tura ii wakesha mengkakatin ainawai . Antsu tunau takastaram tusangka , ii Apuri Cristo ii namangkenka najatramachmiaji . Antsu winar ataram tusa , ii namangkenka najatramamiaji .
45006011	Faith	Tura asamtai atumsha Cristo Jesúsnau asaram : Cristo wína tunaarun sakturatas jarutruku asamtai , wikia nijai tsaniasan jakamiajai , tu nintimsaram pujustaram . Tura asaram yamaikia tunauka nintimtsuk antsu Yusen nintimsan ni wakeramurin najanatjai , tu nintimsaram pujustaram .
47002014	Faith	Tura Cristo Jesús tuke tunau nepetin asa , iincha tuke kakamtikramji . Tura asamtai ii nintin pujawapi tusar , ii tunía wekaaji nunisha ni kakarmarijai aints ainau ni chichamen nekamtikiawaitji . Tura asar Yuska maaketai taji .
62001005	Grace	Ju chichamnaka Jesucristo iin nuitamrau asamtai , juka iisha antuku asar yamaikia atumin ujajrume . Yuska nekas paantaitai . Tura asa niinka teeka pengké atsawai .
43006037	Grace	Aints ainaun wína Apaachir : Nuka aminu arti timiau asar , nuka wína aintsur artinuitai . Tura asaramtai wini wininaunka pengké nakitrashtinuitjai .
58013001	Recommendation	Atumka Cristonu asaram , tuke inaitsuk aneenitaram .
58007025	Grace	Tura tuke iwiaaku asa , ni Apaachirin iin pachitmas seatramu asamtai , aintsti Jesús seakur Yus chichartusta takurningkia , yamaisha tuke uwemtikramratnuitji .
43019015	Violence	Tamaitiat untsuminak : — Jakati , jakati , numinam ajintruam maata , — tiarmiayi . Tu chicharinam Pilato chicharak : — Atumi apuri wainiatnakeash ¿ numinam ajinkan maataj ? — timiayi . Tu iniam sacerdote apuri ainau aiminak : — Ii apuringkia kichkitai , nuka Césarkitai , — tiarmiayi .
45011005	Grace	Tura yamaisha nunisarang aints ainautin Yus wait anentramak : Wina aintsur ataram tinu asamtai , aints ainauti jumchik Cristo umirkur pujaji .
66017002	Sin	Untsuri nungkanmaya apu ainau nu nuwajai nekasar tunaun turin armiayi . Tura untsuri nungkanmaya ainau nu nuwa tunaarin wakerinau asar , ni umutiri vino tutaijai nampekarua nunisarang puju armiayi ” , taun antukmajai .
45012010	Recommendation	Tura wait anengkratin asaram , Cristonu ainau aneen ataram . Tura wikia mianchawaitjai tusaram pengker nintimtunisrum pujustaram .
45008014	Faith	Yuse Wakani umirin ainautikia mash Yuse uchiri ainiaji .
66012003	Description	Nunia pangkain jiikman , chikich wainchatin nayaimpinam wajaun wainkamjai . Wi wainkamja nuka juun pangkiya tumaun , turayat nawentin kapanniun wainkamjai . Tura siete ( 7 ) muuktinun kichik kichik muuken apu tsengkrutiria tumaun tsengkrakinaun wainkamjai . Turayat antiri diez ( 10 ) aun wainkamjai .
45008017	Faith	Tura Yuse uchiri asakrin , Yus ni uchiri ainautin suramsatas wakera nunaka mash umiktatui . Tura asamtai Cristonu aa nuka mash iinu atinuitai . Tura Cristojai tuke warastasar wakerakrikia , Cristo wait wajakmia nunisrik iisha ju nungkanmaka wait wajaktinuitji .
54005017	Recommendation	Uchiru , Yuse chichamesha tu aarmawaitai : “ Waaka trigo neren pakartas nájamtaikia , trigo pachitsuk yuwati tusaram jangkengka jingkiatawairap ” .
46008007	Sin	Antsu aints ainau mashkia nunaka nekainatsui . Chikich ainau nangkamiar : Yuschau waininayat nuka ii yusrintai tinawai . Tura asamtai ni yusrin maaketai tiartas , ni tangkurin maawaru asaramtai , Cristonu ainau nuna namangken yuwinakka , napchau nintimsar shaminayat yuwinawai .
43015002	Grace	Antsu wína aintsur ainautiram numi kanawea tumawaitrume . Tura aints wína Apaachiru wakeramurin umirkachu ainauka numi kanawe nerechua tumau ainawai . Numi araamu nereachmataikia , numi kanawen met charukar japin armayi . Tura chikich kanawe nereunaka nuna nangkamasang nukap nerekat tusar nasuin armayi . Numi kanawe pengker nereu ainauka wina chichamrun umirtukarua nunisarang ainawai .
60005003	Recommendation	Tura wisha Cristonu ainau juuntri asan , aints ainaun inartaj tuuka nintimtsuk , antsu nekasrum pengker pujusrum : Wiya nunisrumek pujustaram tusaram , Cristonu ainau pengker wainkataram .
52004013	Recommendation	Yatsur ainautiram umaarutirmesha , ¿ Cristonu jakaru ainau warukatnuki ? tusaram nekaataram . Cristo umirchau ainauka ni weari jakamtai : Pengké nantakchatnuitai tusar nukap juutin ainawai . Atumka Cristo umirchawa nunisrumka wake mesekrum pujusairam tusan yamaikia ujaajrume .
58011029	Description	Israel ainau Yusen nekasampita tusar , juun entsa kapantin tutain Yus tesaamtai , japen nungka mujurua nunisarang kukarak katingkiarmiayi . Tura Egiptonmaya ainausha nunisarang katingkiartatkamawar juun entsan kijiakar mash kajingkiarmiayi .
44007020	Description	“ Nunia Moisés akiinamiayi . Turamtai Yus niin pengker awajsamiayi . Tura asamtai ni nukuri uchirin kampatam nantu ni jeen uukmiayi .
58005002	Grace	Sacerdote apuringkia aints asar , tura aints itiurkachmin pujuinaun nekau asar , nekachu ainaun tura mengkakaru ainauncha wait anentin armiayi .
45013012	Recommendation	Ii Apuri tatanak wajasu asamtai , tunau ainau teenam pasé turina nuka inaisarmi . Tura paaniunam pujuinawa nunisrik paan nintimsar tunau nepetkaru armi .
49006009	Recommendation	Tura inakratin ainautirmincha tajarme : Atumsha Cristonu asaram , atumi inatiringkia yaishi yaintsuk asataram . Nusha nintimrataram : Cristo nayaimpinam puja nusha atumka umirkatnuitrume . Tura atumi inatirisha nunisarang niincha umirkartinuitai . Tura Cristoka mash ainia nuna inau asa , mash aints ainautin metek inatmaji .
45012015	Recommendation	Cristonu ainau warainamtaikia , atumsha nunisrumek warastaram . Tura wake mesekar juutu pujuinamtaisha , atumsha nunisrumek wake mesekrum juutiaram .
45002005	Sin	Tura atumi nintimauri yapaijtsuk , tura atumi tunaarisha inaitsuk nintimchau asaram nukap wait wajaktinuitrume . Tunau ainau wait wajakartin kinta jeamtai , Yus nekas tunaarinchau aa nuka tunaarintin ainau wait wajakartintrin susatas wantinkatnuitai .
44014019	Violence	Turinamtai Antioquíanmaya judío ainau , tura Iconionmaya judío ainausha Listranam jear , Listranmaya ainau : Pablo pasé awajsataram tusar nintimtikrarmiayi . Turamu asar Pablon kayajai tukua tukuaka kajinmakamtai : Yanchuk jakayi tusar , namangken japikiar yakta aarin japawar ukukiarmiayi .
43013021	Description	Nuna tusa Jesús napchau nintimramiayi . Tura paan chichartamak : — Nekasan tajarme : Atumniang kichik wína anangkrua surutkatatui , — turammiaji .
48003022	Faith	Antsu Yuse chichame tu aarmawaitai : “ Aints mash jingkiamua nunisarang tunau ainawai ” . Tu aarmau asamtai , iikia Jesucristo nekasampita takurkia , Yus yaanchuik Abrahaman tímia nunisrik uwemratnuitji .
66011007	Violence	Tura Yuse chichame etsertan umisaramtai , páchimia tumau nekas kakaram aa nuka Satanás akupkamu asa , juun waanmaya jiinki mesetan najanak , Yuse chichame etsernun mai nepetak maatnuitai .
58003014	Faith	Nu nangkamtaik Cristo umirkur pujusmiaji nunisrik tuke metar umirkurkia , Nijai tuke tsaniasar pujustinuitji .
45008010	Faith	Antsu Cristo atumjai pujamtaikia , atum tunaarintin asaram , waitnasrum jakarmesha , Cristo atumi tunaarin sakturmaru asamtai , atumi wakaningkia tuke iwiaaku pujustinuitai .
44007052	Sin	Nintimrataram . Atumi juuntri ainau Yuse chichame etserin ainauncha tuke kajerin armiayi . Tura Yuse chichamen etserin ainau : ‘ Nekas Tunaarinchau aa nu taratnuitai ’ , tu etserinaunka atumi juuntri ainau main armiayi . Tura asaramtai ‘ Nekas Tunaarinchau ’ aa nu taamtai , atumsha nunisrumek ni anangkaram achikrum maamiarume .
48005021	Sin	tura chikichnau aa nu wakeruktin , tura nampektin , tura yutak nukap wakeruktin , nunia chikich tunaa aa nu pachitsuk turatin , aintsu wakeramuri tu ainawai . Tura asamtai wi yaanchuik ujakmiajrume nunaka ataksha tajarme : Aints nuna tuke turinauka Yus pujamunmaka pengké jeachartin ainawai .
43012036	Faith	Wikia paaniunam tuke pujau asamtai , wína aintsur atasrum nekasampita turutiaram , — Jesús timiayi . Nuna tina we uumak pujusmiayi .
58003002	Faith	Tura asamtai Yus ni Uchirin sacerdote apuria nunisang ni aintsri ainautin yaingkiarti tusa akupturmaku asa , Jesúska Moisésa nunisang ni Apaachirin miatrusang umirkauyayi .
56003006	Grace	Jesucristo iin uwemtikramrau asamtai , Yuska ni Wakanin tuke iijai pujustinun iincha suritramtsuk akupturmakmiaji .
44004036	Description	Turinamtai Levita aints José naartin , isra Chipre tutainum akiinamia nuka Cristonu asa ni nungkarin suruk , kuikian itaa , Cristo nuiniatiri ainaun susamiayi . Tura asamtai Cristo nuiniatiri ainau nu aintsun Bernabé inaikiarmiayi . Nuka wait anengkratin taku tawai .
48006009	Recommendation	Tura asamtai pengker turatin aa nuka tuke inaitsuk tura yawetsuk turatnuitji . Nu turau asar ii kintari jeamtai , aints arakan juwaak waraawa nunisrik iisha nukap arusar warastinuitji .
48002019	Faith	Moisés umirkatin chichaman wikia umirkatatkaman pengké tujinnuyajai . Tura Moisés umirkatin chichaman umirkachu asan , jakamin nekapnuyajai . Tura yamaikia Yus wakera nunak umirkatasan , Moisés umirkatin chichamnaka pachischamnawaitjai .
66011001	Recommendation	Nunia nekapmatin wachia tumaun wína surusar chichartinak : “ Wajakim Yus seatai juun jea ¿ warutam sarmaita ? tura tangku epetisha ¿ warutam sarmaita ? tusam nekapmarta . Tura aints Yusen pengker awajsartas nuni kaunina nuka ¿ warutmak ainia ? tusam nekapmarta .
66014004	Description	Nu aints ainauka nuwajai tunaun takascharu asar pengker ainawai . Tura asar Uwija Uchiri tuni wekaawa nunisha niincha nemarsar wekajinawai . Nu aints ainauka ju nungkanmaya uwemraru asar , nuwá eemkar Yusnau tura Uwija Uchirinu armiayi .
66009007	Description	Nu manchia tumaun wainkamja nuka nekasar kawai mesetnum wetasar umismawa tumaun wainkamjai . Tura tsengkruti kuri najanamua tumaun tsengkrakinaun wainkamjai . Tura yapiincha aintsu yapiiya tumaun wainkamjai .
60002016	Recommendation	Atumka nekasrum angkan pujau asaram , angkan pujuinawa nunisrumek pujustaram . Tura wikia angkan pujau asan , wína wakeramurnaka pachitsuk turatatjai , tuuka nintimsairap . Antsu Yuse inatiriya nunisrumek pujustaram .
54004010	Faith	Yus tuke iwiaaku puja nuka iin Uwemtikramratin asa , aints ainautin mash uwemtikramratnuitji . Tura asa nu chichamka nekasampita tinu asar , katsekraminamtaisha waitnasar kakaram takakmaji .
58010029	Sin	¿ Atumka itiur nintimrume ? Aints yaanchuik Criston nemartan nangkamayat nunia : Cristo pujut yamarman mash aints ainautin suramsatas jakau wainiat : Nangkami numparmiayi taunka , Yuse Wakani iin pengker awajtamsatas wakera nunaka pachis tsuutajai taunka , Yuse Uchirin tuke ajapajai taunka ¿ Yus itiur wait wajaktinasha susashting ? Moisésa chichamen umikcharun nangkamasang nu aints ainaunka wait wajaktiniun susartinuitai .
43020021	Grace	Tumakrin Jesús ataksha chichartamak : — Pengker nintimsaram pujustaram . Wína Apaachir wína akuptukmia nunisnak wisha atumnasha akupkatatjarme , — turammiaji .
65001016	Sin	Nu anangkartin ainauka mash ainia nuna pachisar pasé chichainawai . Tura ni namangke wakeramurinak najanin ainawai . Tura wikia miajuitjai tumaminawai . Tura wína pengker nintimtursarat tusar , chikich ainaun anangkawartas : Ameka pengke aintsuitme tinawai .
66006015	Description	Tura mash nungkanmaya apu ainausha , tura kuikiartin ainausha , tura suntara apuri ainausha , tura kakaram ainausha , tura aintsu inatiri ainausha , tura aintsu inatirinchu ainausha mash shaminak muranam waa amanum , nunia pampa juunum anuminaun wainkamjai .
66021008	Sin	Antsu wait wajaktiniun shaminak wína umirtutan inaisaru ainauka , tura winaka nekasampita turutsuk pujuinausha , tura tuke tunau nintimsar pujuinausha , tura mangkartin ainausha , tura pachitsuk tsanirmin ainausha , tura wishin ainausha , tura Yuschau waininayat waring achat mash : Nuka wína Yusruitai tinu ainausha , tura wait chichaman etserin ainausha , kucha ji azufrejai tuke keamunam wait wajakartinuitai . Nu kuchaka jiya tumau keamunam ujungmau ainauka jimia jakawa nunisarang artinuitai ” , turutun antukmajai .
44022016	Recommendation	Tura asam ¿ yamaikia warí nákakmea pujame ? Wajaktia , turakmin imaitjame . Tura : Apur tunaurun japitrurat tusam Yus seata ’ , turutmiayi ” , Pablo timiayi .
66009008	Description	Intashincha nuwa intashia tumaun wainkamjai . Antsu naingkia juun yawaa naiiya tumaun wainkamjai .
55002024	Recommendation	Ii Apuri inatiri ainautikia chikich ainaujai jiyanitsuk pujustinuitji , antsu aints ainaun mash pengker awajsatnuitji . Tura aints ainaun pengker nuiniartinuitji . Tura jaimiasar pujustinuitji .
51002005	Faith	Wikia atumjai pujachiatnak , tuke atumin nintimtakun nukap pachiajrume . Tura atumka tuke inaitsuk Cristo nekasampita tusaram miatrusrumek umirkau asakrumin , wikia nuna nekau asan waraajai .
60003012	Sin	
53002013	Faith	Yatsur ainautiram umaarutirmesha , ii Apuri atumin anenmau asamtai , iisha atum pachisar Yus tuke maaketai titinuitji . Atumka nekas chicham umirkau asakrumin , Yuse Wakaningkia atumi nintin pengker awajtamsamiarume . Tura asakrumin nu nangkamtaik Yus atumniaka uwemramnawaitrume turammiarume .
66022011	Recommendation	Ju chichaman umitsuk pujuinauka , tuke tunau turuwarti tusam tsangkatkata , tura pasé nintimsar pujuinauka tuke pasé nintimsar pujusarti tusam tsangkatkata . Antsu pengke aints ainauka tuke pengker pujusarti tusam tsangkatkata . Tura Yusen umirin ainauka tuke Yusen umirkarti tusam tsangkatkata ” , turutun antukmajai .
44002038	Faith	Tinamtai Pedro ayaak : — Mash aints ainautiram , atumi yaanchuik nintimtai inaisakrumningkia , Yuska atumi tunaarinka sakturmartatrume . Tura asa ni Wakani nekas pengker aa nuna atumniaka suramsatatrume . Tura asamtai Jesucristo umirkatasrum maaitaram .
52005015	Recommendation	Aneartaram . Aints atumin pasé awajtaminamtaisha , kichkisha kajertsuk asataram . Antsu : Wisha pengker awajsatjai , tu nintimsaram pujustaram . Tura Cristonu ainaun tura Cristo umirchau ainauncha mash pachitsuk pengker awajsatjai , tu nintimsaram pujustaram .
45001027	Sin	Aishmang ainausha nunisarang chikich aintsjai mai aishmangtak natsanpiaku aa nuna turunawartas wakeruninawai . Tura nu tunauka timiá pasé asamtai , ni namangkencha pasemamtikrar wait wajaktinnasha juwinawai .
50002018	Recommendation	Tura atumsha waraakrumningkia metek warasarmi .
44003019	Recommendation	Tura asaram atumi yaanchuik nintimtairingkia yapajiaram atumi tunaari Yus sakturat tusaram seataram . Nu turakrumningkia atumi tunaarinka sakturmartatrume . Tura atumniaka angkan awajtamsatatrume .
66021025	Description	Nu yaktanmaka tee atsau asamtai , tsawaisha yakta waitiri pengké epenchartinuitai .
43006054	Faith	Aints wína nekasampita turutuka wína namangkrun yuwawa tumawaitai , tura wína numparun umawa tumawaitai . Tura asa pujut nangkankashtinun jukin asamtai , nungka amuamunam nu aintsnaka inankitnuitjai .
43019011	Sin	Tamati Jesús ayaak : — Yus surimramtaikia , winaka mantuachminuitme . Tura asakmin wína amin surutkauka amin nangkamasang nukap tunaawitai , — Jesús timiayi .
59002017	Faith	Tura asamtai aints Yusen nekasampita tayat , ni chichamen umirtsuk pujakka nangkami : Wikia Yusen umirnuitjai tawai . Tura Yusen umirnuitjai tayat , Yuse chichamen umirtsuk pujau asa , jakawa nunisang pujawai .
45008003	Sin	Aints ainau mash tunaarintin asar , Yus umirkatin chichaman kichkisha umirkacharmiayi . Tura asamtai Yus ni Uchiri iiya nunisang aints wajasti tusa , tura aints ainauti tunaarin mash sakturtas jakati tusa akupturmakmiaji . Tura asamtai Cristo jarutramak ii namangke tunau wakerutin nepeturmakmiaji .
60003014	Recommendation	Antsu atumka pengker aa nu takau asakrumin , atumin pasé awajtaminamtaisha , Yus atumin waramtikramsatnuitrume . Atumin pasé awajtaminamtaisha shamkairap , tura napchau nintimtsuk asataram .
51003021	Recommendation	Uchirtin ainautiram , atumi uchiri wake mesekar pujusarai tusaram , nangkamrum chicharkuram kajkairap .
66018002	Sin	Tura kakar untsumak : “ Babilonia yakat juun aa nuka mash yumpungmawaitai , tuke yumpungmawaitai . Tura iwianchi jee najanari . Tura pasé wakani pujutiri najanari . Tura asamtai nanamtin pasé ainau tura tsuutmai ainau nuni pasungminawai .
62002022	Sin	¿ Jesúsan pachisar wait chichaman etserin ainauka warintinawa ? Nu aints ainauka : Jesúska Yus akupkachmawaitai tinawai . Nuka Criston nakitinak : Yuse Uchirinchuitai tinau asar ni nemase ainawai . Tu tinau asar Yusnasha pachinatsui .
46011027	Sin	Tura asamtai aints ii Apuri jakamuri nintimtsuk , nu yurumkan yuwauka , tura nu umutincha umauka , ii Apuri iin jarutramkau wainiat , ni jakamurin nintimtsuk yuwau asa tura nintimtsuk umuru asa , ningki wiasmatmamkatatui .
59002020	Faith	Nintimrataram . Aints pengker aa nunaka turichutiat , wikia Cristonuitjai tauka tuuka uwemrachmin asa , jakawa nunisang pujawai . Nu nekachkurmeka nekasrum nintinchau ainiarme .
43018003	Description	Tura asamtai Judas sacerdote juuntri ainaun , tura fariseo ainauncha ujaak : Suntarum tsangkatruktaram tamati , niisha suntar ainaun , tura Yus seatai juun jea wainin ainauncha Judasjai wearti tusar akupkarmiayi . Turinamtai nangkijai , tura saapijai , tura namparingjai , tura kantiinasha takusar , Jesúsan achikiartas tariarmiayi .
53003003	Grace	Tura ii Apuri : Wi nuna turatnuitjai , tímia nunisang umiktinuitai . Tura atumin kakamtikramratnuitrume , tura tunau takasairam tusa atumniaka waitmaktinuitrume .
44007021	Description	Nunia uuktatkama tujintak entsanam ujungtin kinta jeamtai , uchincha pitaknum engkea entsanam inanmasmiayi . Turamun faraónka nawantri juki , ni uchiria nunisang tsakatmarmiayi .
66008005	Description	Nunia Yuse awemamuri kungkuti engketin kuri najanamun ataksha achik , nunia misa kungkuti keematinam we , ji kaparun nuna kairin kungkuti engketinam chumpia , ji nungkanam ayaarti tusa nangkimun wainkamjai . Turamtai uutmausha uutun antukmajai , tura ipiamtasha charpijai nukap patinaun antukmajai . Tura uusha uurun wainkamjai .
66018003	Sin	Mash nungkanmaya ainau Babilonianmaya ainaujai metek tunau takainau asar , ni umutirijai nampekarua nunisarang nintinchau wajau armiayi . Tura chikich nungkanmaya apu ainau nu yaktajai tsanirmawarua nunisarang puju armiayi . Tura nu yaktanmaya warinchun surin ainau nu yaktanmaya warinchurin surukar kuikiartin wajau armiayi ” , taun antukmajai .
44026021	Violence	“ Nunia Yus seatai juun jeanam wikia wayaamtai , wína achirkar mantuwartas wakerutiarmiayi .
55004004	Sin	Tura nekas chicham aa nunaka tuntupeawar ukukiar , yaanchuik juunta aujmattairin antutan wakerukartinuitai .
43006064	Faith	Tura Jesús niin nintimtichu ainaun , tura niin suruktinua nunasha nu nangkamtaik nekau asa , ni nemarnuri ainautin chichartamak : — Atumjai iruntrar pujuinau winaka mashka nintimturinatsui .
43013026	Description	Tu iniam Jesús chichartak : — Jiij pujurtia . Pangkan achikian chupran susatatja nuwaitai , — turutmiayi . Nuna tusa pangkan chupir , Simónka uchirin Judas Iscarioten susamiayi .
54006020	Recommendation	Uchiru Timoteowa , Yuse chichame etserkata timiaja nuka aints ainamunam tenapkesam etserkata . Antsu chikich chichaman etserina nuka , tura ju nungkanmaya pachisar aujmatina nuka antukaip . Tura nangkamiar : Wisha nekajai tinauka nuna chichamengka antukaip .
44017005	Violence	Tinamtai judío Jesúsan umirchau ainau Pabloncha , tura Silasnasha kajerinak suwirpiaku jiisar , yaktanam pasé nintintin nangkami pujuinauncha wainkar , nuna jukiar , nu yaktanmaya ainaun mash pasé nintimtikrarmiayi . Turuwar aints Jasón naartinu jeen jear Pabloncha , tura Silasnasha aanum jiikiartas , tura pasé nintintin ainamunam surukartas wakeriarmiayi .
62005016	Sin	Aints jatan jurumakchatatiat tunaun takauka , tuke mengkakatnunam wechau asamtai , Yus ni tunaarin tsangkurat tusaram seattiaram . Turakrumningkia Yuska nu aintsun pujut nangkankashtinun susatnuitai . Antsu chikich aints jatan jurumaktias tunaun takauka tuke mengkakatin asamtai , nu aints pachisrum Yus seattiaram tusanka tatsujrume .
43013020	Faith	Nekasan tajarme : Aintsun wi akupaja nunasha nakitsuk anturinauka , winasha nunisarang nakitrutsuk anturtinawai . Tura wína anturtinauka wína akuptukuncha nunisarang anturinawai , — Jesús timiayi .
58012028	Faith	Ii Yusri ji kapawa tumau asa , ni umirin ainautin inatmartinu pujutiri muchkiashtin asamtai , Yuska tuke maaketai tusar , pengker awajkur tunau wajasai tusar tuke umirkarmi .
44019013	Description	Turinamtai chikich judío ainau chikich chikich yaktanam wekaasar , iwianchrintin ainaun wainkar , ningki nintimsar Jesúsa naarin pachisar , iwianch ainaun jiikiartas chicharinak : — Pablo Jesúsa naarin pachis etsera nuna naarijai jiinkitaram tajarme , — tinu armiayi .
44015040	Grace	Tuminamtai Pabloka Silasan ayamiayi . Tura weenamtai Cristonu ainau : — Ii Apuri atumin yainmakarti , — tusar akupkarmiayi .
63001008	Recommendation	Yus atumin takatan suramsamia nuna mengkatrukai tusaram wainkataram . Antsu Yusnum tuke pujustaj tusaram aneartaram .
66011006	Violence	Nuniangka Yus ni chichame etsernun jimiaran ni kakarmarin susamu asar , Yuse chichame etserinak pujuinau yumi jiturchati tusar surimkartinuitai . Tura entsa ainauka numpa najanartinuitai . Tura ni wakerinak aints ainaun wait wajakartiniun pachitsuk susartinuitai .
44008021	Sin	Yus nintimtichu asam , Yuse Wakanijai turatin pengké tujintame .
43017010	Faith	Mash aminu aa nuka winaruitai . Tura asamtai wína aintsur ainauka aminu ainawai . Tura asar winaka : Ameketme juuntam tusar pengker awajtinawai .
45003012	Sin	Aints mash mengkakatnunam weenawai , tura pasé nintimin ainawai . Tura aints nekas pengker aa nuna turinauka kichkisha atsawai .
50002003	Recommendation	Antsu chikich ainau suwirpiakuka jiisairap . Tura : Miajuitjai tuuka nintimtumasairap . Antsu mianchawaitjai , tu nitimtumasrum pujustaram . Tura chikich ainausha pachisrum : Nuka timiá pengkeraitai tu nintimsaram pujustaram .
66001013	Description	Tura japen wajaun aintsutiat nayaimpinmaya akupkamua tumaun wainkamjai . Tura wejmakan sarman nawejai metek entsar , tura kachumtain kuri najanamun netsepejai metek pea wajaun wainkamjai .
66022003	Faith	Tura Yus paseetai tauka nu yaktanmaka pengké atsutnuitai . Tura Yuse juun keemtairin , tura Uwija Uchiri keemtairin aa nunaka nu yaktanam wainkartinuitai . Tura Uwija Uchiri yapiincha waitkartinuitai . Tura ni naaringkia Jesúsa inatiri nijajin aatramu artinuitai . Turamtai nuni ni inatiri ainau Uwija Uchirin pengker awajsartinuitai .
60004007	Recommendation	Ju nungka amukatnuka jeatak wajasi . Tura asamtai atumka paan nintimsaram pujustaram . Tura asaram Yus seat kakantrataram .
44014026	Grace	Tura nuni juun kanunam engkemawar , yaanchuik jiinkiarmia nu Antioquía yaktanam waketkiarmiayi . Pablo Bernabéjai nu yaktanmaya jininatsaing , Cristonu ainau niin akupinak : Yus atumin : Cristo chichame etserkataram tusa , pengker awajtamsarti tusar , yaanchuik akupkamu asar , nu yaktanam ataksha jearmiayi .
46007028	Recommendation	Antsu nuwa nuwatkurmeka tunauka turatsrume . Tura nuwa nawan aintsun ninumkusha nuka tunaunaka turatsui . Antsu nuwenawaru ainauka nukap wait wajakartin asaramtai , atum waitnawairam tusan nunaka tajarme .
49006012	Sin	Iikia aintsjaingkia maaniatsji . Antsu iwianch ainaujai ii jiijai waintsuji nujai , tura Satanásjai , tura pasé nintimtikiartin ainau teenam pujuinawa nujai maaniaji .
59001005	Recommendation	Atumka nekat yuumakrumka , Yus : Nekamtairam surusta tusaram seataram . Yus ni nekamtairin tuke surimtsuk sukartin asa : ¿ Warukaya ataksha seatme ? tutsuk , aints ainautin mash metek nekamtikramatnuitji .
52005019	Recommendation	Yuse Wakani atumin nintimtikrama nuka umirtsukka pujusairap .
58009002	Description	Yus seatai juun jea japen tesaamuyayi . Nekatkauka Pengker Tesaamu tutai ayayi . Nuni ji keemati kuri najanamu ayayi . Tura Yus inaktustin pang misanam patasmau ayayi . Tura tarachjai tesaamu nitkarin Yus timiá pengker aa nuna pujutiri inaikiamu ayayi .
66003018	Recommendation	Tura asamtai nekasrum yuumatsuk pujustasrum wakerakrumka , wína seatkuram : Aints kurin jinum jiyamun sumawa nunisrumek tuke pujustin winaka seattiaram . Tura misu kuimiakan natsaarai tusaram , wína seatkuram tarachin nekas pujun entsarartas suminawa nunisrumek tunaarinchau wajastaram . Tura wainmichua nunisrumek pujau asaram , aints pengker wainmaktas , jii engketi irimin sumawa nunisrumek wína seattiaram .
62005013	Faith	Yuse Uchiri nekasampita tusaram nintimtusrum pujau asaram , tuke Yusnum iwiaaku pujustinuitrume . Nu nekaataram tusan , ju chichamnaka atumin aatjarme .
43007018	Faith	Aints ningki nintimias chichaman etseruka , aints ainau wina pengker nintimtursarat tusa chichaman etserui . Antsu chikich aints niin akupkamia nunak pengker awajsatas wakerakka , aints ainaun anangtsuk nekas aa nunak ujaawai .
47004007	Grace	Ii kakarmari atsau wainiat , Yus timiá kakaram aa nuka iin pachitmas : Wína aintsru kakarmaringkia niinuchuitai , antsu winaruitai tusa , aints ainautin mash nekamtikramatas , ii namangke nuwe najanamua nunisang kakarmachu mesertinun wainiat , Yus ni kakarmarin engketramji .
45012019	Recommendation	Wína aneetir ainautiram , atumin kajertaminamtaisha atumka yapaijtsuk , antsu Yus ningki wait wajaktiniun susati tusaram inaisataram . Yuse chichame tu aarmawaitai . Yus chichaak : “ Tunau ainaun yapaijkiatnunka wiitjai . Wiki wait wajaktinnaka sukartinuitjai ” , tawai .
43008054	Faith	Tu tinam Jesús aimiak : — Wikia wiki nintimsanak : Miajuitjai takunka , nunaka nangkamin tiinjai . Antsu wína pachitas : Miajuitai ta nuka wína Apaachiruitai . Atumka nangkamrum ii Yusrintai tarume nuka nuwaitai .
45014020	Recommendation	Yus ii yutairincha pachis : Pengkeraitai tau wainiat , Cristonu ainau : Nu yutaka paseetai tamatikia , atumka nu yutai pachitsuk yuwau asaram , nu aintska tunau nintimtikratnuitrume . Tura asamtai Cristonu ainau Yusen umirtan inaisarai tusaram , atumi yutairi páchitskeka yuwairap .
43019040	Description	Tura taa , José Nicodemojai Jesúsa namangken jukiar , tarach sarmanam nu kungkutijai ukatrar , Jesúsa namangken kangkararmiayi . Judío ainautikia jakaru ainau tu iwiarniaji .
58010034	Faith	Turakrum kársernum engkeamu ainaun wait anentakrum yaingmiarume . Tura chikich ainau atumin kajertaminak nangkamiar atumi warinchuri jurutramkiaru wainiatrumek , atumka wake mesetsuk atumi warinchuringkia nintimtsuk warasrum : Iikia Cristonu asar , tura pujut nangkankashtin jukin asar , nuka ii wariri nangkamasang timiá pengkeraitai timiarume .
44013023	Grace	Yus nuna turatnuitjai tinu asa , Davidta weari kichik Israel ainautin uwemtikramratas , nukap arus Jesúsan akupturmakmiaji .
46002009	Faith	Tura Yuse chichame tu aarmawaitai : “ Aints kichkisha wainkachmin aa nuna Yusen aneena nuka wainkarti tusa Yus umismawaitai . Tura aints kichkisha antukchamnau aa nunaka Yusen aneena nuka antukarti tusa Yus umismawaitai . Tura aints chikichkisha nintimrachmin aa nunaka Yusen aneena nuka nintimrarti tusa Yus umismawaitai ” , tu aarmawaitai .
45008011	Grace	Tura Yus Cristo Jesúsan jakamunmaya inankin asamtai , Yuse Wakani atumi nintin pujurtamkurminkia , atumka jakarmin wainiat , Yus ni Wakanin akupturmak , atumi namangken jakamunmaya inantamkitnuitrume .
45008016	Faith	Tura Yuse Wakani ii nintin engkemturmau asa : Atumka Yuse uchiri ainiarme tusa nekamtikramji .
48006007	Recommendation	Anangmamawairap . Yuska anangmichuitai . Aints arakan arauka juuktinuitai . Ii turamuringkia árak araamua nunisarang ainawai . Ii turaji nunasha iincha nunisarang turutmatnuitji .
45011022	Grace	Tura asaram tu nintimsaram pujustaram : Yus aints ainaun mash aneayat , ni umirkacharu ainaunka wait wajaktiniun susatnuitai . Tura atumka Yus umirkuram pujakrumningkia , atumin wait anentramak ajapramangka ukurmakchatnuitrume . Antsu Yuse wait anengkratairi nintimtsuk , tura ni umirtsuk pujakrumningkia , wína wear ainaujai metek atumnasha ajaprama ukurmaktinuitrume .
59005007	Recommendation	Yatsur ainautiram umaarutirmesha , ii Apuri tatintri pengker nintimsaram nakastaram . Aints ni ajarin arakan arakma : Nukap nerekti tusa nakawai . Tura waurtutsuk : Yumi jiturti tusa nakawai , tura nukap arus ataksha jiturti tusa nakawai .
55001016	Grace	Wikia kársernum pujai , Onesíforo juni Romanam taa , natsantrutsuk ningki eatkinij wajau asa , winaka waittsuka inaituschamiayi . Tura wína waitkau asamtai , nintirun nukap waramtikrusmiayi . Tura asamtai Onesíforo wearinka Yus wait anentrati tajai .
62002028	Faith	Uchichir ainautiram nawantrutirmesha , Cristojai tsaniasrum pujustaram . Nu turakrumka , Cristo wantinmatai , iisha natsaamtsuk pengker nintimsar Nijai ingkiuniktinuitji .
48005016	Recommendation	Tura asamtai tajarme : Yuse Wakani wakera nuka tuke umirkuram pujustaram . Tu pujakrumka atumi namangke wakera nuka umirkashtinuitrume .
54001015	Grace	Cristo Jesús tunau ainaun uwemtikrataj tusa , nungkanam taramiayi . Ju chichamka nekasaintai . Aints mash nuna pachisar nekasaintai tiarminuitai . Wikia chikich ainaun nangkamasnak nekasan juun tunaun turinuyajai .
49006010	Faith	Yatsur ainautirmin umaarutirmincha tajarme : Atumka Satanás nepetkatasrum , ii Apuri Cristo nintimsaram : Cristo ni kakarmarijai wína kakamtikrurti tusaram kakaram wajastaram .
46010012	Recommendation	Tura asamtai aints : Wikia tunaunaka pengké turashtatjai tauka anearti . Nisha ii juuntriya nunisang tunau wajastinuitai .
58010014	Grace	Tura Cristo kichik jatanak jarutramak ni aintsri ainautin tunaarin tuke sakturmarmiaji .
43010031	Violence	Jesús tamati judío juuntri ainau : Kaya jurukir tukur maatai tiarmiayi .
46011003	Description	Tura chikich chichamnasha atumin nekamtikiatasan wakerajrume . Anturtuktaram : Cristo ni Apaachiri Yusnak umirnuitai . Tura Cristo umirin ainautikia mash ii Apuri Cristok umirnuitji . Tura Yus wakerau asamtai , nuwa ainau ni aishrinak umirin ainawai .
58011036	Violence	Chikich aints Yusen nekasampita tinu asaramtai wishikrar awatrarmiayi , tura jirujai jingkiawar kársernum engkewarmiayi .
58006019	Faith	Yuse chichame pengké yapajiachmin asamtai , tura Yuscha pengké waitchau asamtai , iikia nekasar Yuse timiauri nintimsar : Jesús nayaimpinam pujau asamtai , iisha Jesúsnum achitkau asar , iincha ajaprama ukurmatsji tusar nekaatnuitji .
49005011	Recommendation	Tura Yusen nintimtsuk teenam pujuinawa nunisrumek atumka : Tunau wajasai tusaram , nu aints ainaujaingkia iruntrairap . Antsu teenam pujuinauka tunaanum pujusarai tusaram chicharkataram .
59004011	Recommendation	Yatsur ainautiram umaarutirmesha , chikich aints pachisrum pasé chicharkairap . Cristonu ainaun pachis pasé chicharkaruka : Yus umirkatin chicham napchawaitai tawai . Tura Yus : Chikich ainau aneetaram tímia nu chichamnaka umirtsui . Atumka nu umirkatin chicham umirchau asaram : Nu chichamka napchawaitai tarume .
66021021	Description	Nu yakta waitiri doce ( 12 ) kichkin kichkin wainkan , kichik kaya juun entsanmaya jukimu , nekas akik najanamun wainkamjai . Tura nu yaktanam tungkajin jinta kuria tumau najanamutiat , nekas mutia tumaun winchaan wainkamjai .
58003006	Faith	Antsu Cristo Yuse Uchiri asa , Moisésan nangkamasang juuntaitai . Tura Cristo tuke inaitsuk Yuse aintsri ainautin waitmin asa , Cristonu ainauti Apurintai . Tura asamtai tuke inaitsuk Cristojai tsaniasar tuke nayaimpinam pujustatjiapi tusar , ni tatintri warasar nakakur pujakrikia , Yuse jea tumawaitji .
45012009	Recommendation	Nunasha tajarme : Chikich ainaujai suwirpiaku jiinitsuk nekasrum aneenitaram . Turaram pasé aa nuka nakitakrum , pengker aa nuke turataram .
66011013	Violence	Ni wakaramtai , uu kakarman uurun wainkamjai . Tura uurak jea diez ( 10 ) amaunum kichik yumpunkaun wainkamjai . Tura jea yumpunmaunum siete mil ( 7,000 ) aints jakarun wainkamjai . Tura timiá untsuri jakaramtai ampintrau ainau shaminak : Yus nayaimpinam puja nuka timiá juuntaitai tinaun antukmajai .
48003020	Description	Yus Moisésan chichaman akuptak : Aints ainau wína wakeramur ujakta tusa , ni awemamurin akupkamiayi . Antsu Abrahamjaingkia mia ningki chichasmiayi .
43019010	Description	Tura aimtsuk wajamtai , Pilato chicharak : — ¿ Warukaya winasha airtsume ? Wi wakeraknaka numinam ajinkaram maataram tiinjame . Turachkunka jiikin akupkainjame . ¿ Ameka nuka nekatsmek ? — timiayi .
44008032	Description	Isaíasa aarmaurincha aujki winaun anturkamia nuka nuwaitai : “ Uwijan maawartas juwina nunisarang Niincha jukiarmiayi . Tura uwija uchiri ure awaam , juutsuk tepawa nunisang chichakchamiayi .
44013021	Description	Nunia Israel ainau Samuelan chicharinak : Apu inaiturkata tiarmiayi . Tinamtai : Cisa uchiri Saúl naartin , Benjamínka weari amia nuna atumi juuntri apuri ati tusa , Yus tsangkatkamiayi . Turamtai Saúl cuarenta ( 40 ) musach Israel ainaun inarmiayi .
56001010	Sin	Yuse chichamen umirchauka judío aints ainamunmasha untsuri irunui . Nuka nangkamiar chichau asar aints ainaun anangkinawai .
44010012	Description	Nu sekmatinam pachim ainau cuatro ( 4 ) nawentin , tura napi ainausha , tura nanamtin yuchati ainausha engketinaun wainkamiayi .
43017022	Grace	Ame wijai kichkia nunisrik pujaji nunisarang niisha pujusarti tusam , wína pengker awajtusume . Tura asakmin wisha nunisnak niincha pengker awajinajai .
55001013	Faith	Wi pengker nuikiartamu antuku asam , nuka kajinmatsuk metek nuikiartukta . Ameka Cristo Jesúsnau asam , ni nekasampita tusam chikich ainausha aneeta .
43002006	Description	Tamati muits kaya najanamu nekas juun seis armia nuna judío ainau jeanam wayaawar nu muitsnum yumin yarakar uwejencha , tura nawencha nijau armiayi .
46015034	Recommendation	Atumjai Yusen nekachu ainausha pujuinawai . Tura asamtai atumsha yamaikia tupin nintimsataram . Tura atumi tunauri inaisataram tusan tajarme . Nunaka atumin natsaarat tusan tajarme .
49004002	Recommendation	Atumka : Mianchawaitjai tusaram , jaimiasrum yaitasrum aujnain ataram . Tura pengker nintimtunisrum aneenin ataram .
65001023	Recommendation	Chikich ainau tunaunum pujuinau jinum epenau wakemtasrum wakerarme nunisrumek tunaanumia uwemtikrataram . Antsu aintsu entsatiri pakui maatrau tsuutarme nunisrumek nu aintsu tunaari nakitau asaram : Iisha tunaanum jeai tusaram , chikich aints wait anentrataram .
45008028	Grace	Yus : Wína uchir asaram , wi wakeramur najanataram tusa , iinka eatmaku asamtai , iikia Yus aneen asakrin , tuke iincha pengker awajtamji . Tura asamtai Yus wakera nuka mash pengkeraitai tusar nekaji .
45016019	Recommendation	Antsu atumka Cristo chichame tuke umirkau asakrumin , aints ainau nunasha mash nekainau asaramtai , wikia atumin nintimtusan waraajai . Tura pengker aa nuka turataram , tura pasé aa nuka nintimtsuk asataram tusan wisha wakerajai .
58009004	Description	Nu tarach nenaamu ayaamas misa kurijai imairamu kungkuti kapartin kentsamu ayayi . Tura kaju juun numi najanamu yantamencha , tura nitkarininisha kuri nujtukmau ayayi . Nu kaju nitkarin muits tiuupich kuri najanamu ayayi . Nuni yutai nayaimpinmaya akupkamu , maná tutain engkeu armiayi . Nunia Aarónka wairi kukaru wainiat , Yus tsapamtikmia nuna nuni engkeu armiayi . Nunia kaya tauwa tumau Yus umirkatin chichaman Moisésan aatramia nuna nuni engkeu armiayi .
45003027	Faith	Tura asamtai nu nekau asar , Yus iin pachitmas : Pengkeraitme turamji taji . Antsu pengker aa nu takau akurningkia , nunaka turamtsuji . Antsu iikia Jesús nekasampita tinu asakrin , Jesús ii tunaarin sakturmaru asamtai : Ameka tunaachawa nunisketme turamji . Tura asamtai iik nintimtumasar : Wikia pengker aa nuna takau asamtai , Yus wínaka tunaachawaitme turutui tichamnawaitji . Iikia pengker aa nu takaakrisha , ii tunaaringkia sakarchamnawaitji . Antsu Jesús ii tunaarin sakturmaru asamtai , iikia Jesús nekasampita tinu asakrin , Yuska iin pachitmas : Nuka tunaachawa nunisketai turamji .
43014010	Faith	Wína Apaachirjai tuke tsaniasan pujajai . Tura niijai tsaniasar pujau asar , iikia kichkia nunisketji . ¿ Nuka nekasampita tusamka nintimtsumek ? Wi taja nunaka wiki nintimsanka tatsujrume . Wína Apaachirka wini pujau asa , ni wakermurin takamtikrawai .
44016022	Violence	Tu tinamtai aints untsuri kakarman kajerkarmiayi . Turinamtai apu ainau ni aintsrin akupkar : — Ju aintsu wejmakri aitkaram numijai awatrataram , — tiarmiayi .
43013034	Recommendation	Yamaikia yamaram chicham umiktaram tusan tajarme : Tuke mash aneenitaram . Wi atumin aneemiajrume nunisrumek aneenitaram .
47005001	Grace	Yamaikia aintsti namangke nintimrarmi . Aintsti namangkesha jea tumau asa wári mengkakatnuitai . Tura ii jakar , nayaimpinam iinu namangke yamaram atinua nuka aintstikia najanachminun yanchuk Yus umismawaitai tusar nekaji .
43012044	Faith	Nunia Jesús kakar chichaak : — Aints wína nekasampita turutinauka winaka turutinatsui , antsu wína Apaachir wina akuptukmia nunasha tinawai .
44009013	Description	Tamati nuna antuk Ananías ayaak : — Apuru , nu aintsun pachisar wína untsuri ujatkarmayi , tura Jerusalénnum amin umirtaminak pujuinaun nu aintska pasé awajsamurin untsuri ujatinaun antukmajai .
55003002	Sin	Aints ainau niinunak nukap nintimrartinuitai . Tura kuikian nukap wakerinak , Yusnasha pachisar pasé chichasartinuitai , tura aparincha , tura nukurincha umirtsuk pujusar , maaketai tutsuk Yusnaka nakitrartinuitai .
45005009	Grace	Cristo waitnas jarutramak , ninu ainautinka angkan awajtamsau asamtai , Yus tunau ainaun wait wajaktinasha susatas ni Uchirin akupamtaikia , Cristonu ainautinka wait wajaktinnaka suramtsuk uwemtikramratnuitji .
45014014	Sin	Ii Apuri Jesús wína nekamtikruau asamtai , Yus najanamuka paseeka atsawai tusan nekajai . Antsu aints : Nu yutan yuwinauka tunau turinawai , tu nintimias pujayat , nu yutancha yuwakka nekas tunau nintimias yuwawai .
54004006	Faith	Uchiru , wi taja nuka Cristonu ainau nuiniakmeka , Jesucristo pengker inatiri atatme . Tura Yuse chichame nekasampita tusam , pengker nuikiartuktinka mash jukin asam , nu nintimsam kakaram wajastatme .
