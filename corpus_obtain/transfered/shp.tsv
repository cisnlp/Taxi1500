62003016	Faith	Ja Jesucristo noa kopí menikaatax mawatainxon riki , ja noimisti non onanna . Jaskatiribira , noaribi non wetsabo kopí menikaati jake .
43013001	Grace	Jatian iká iki , moa Pascua fiesta iti ochómashoko . Jatian Jesussen moa onanna iki , nato netemeax moa jawen Papa betan ikí kati nete nokotai . Jaskara ikenra , jawen jonibo jatíbitian kikinhakin noia ixonbi , jato noiboresa iki , nato netemeax kati nete senenai kaman .
58003017	Sin	¿ Jatian tsoabokiribiki iká iki , ja chosko chonka baritia Dios sinati ? Ja ochax , jain joni jayamainkoniax mawánibokira iká iki .
60001014	Recommendation	Jainoax jawen bakebo ixon jan yoiai joibo senenhaxonaibo ikaxkaya , ja Dios onanamatian jakonma jawékibores akíbiribi mato jaa ikátiai keskatibo jaai moa jenékanwe .
45011032	Grace	Diossenra jatíbi jonibo senenbires yoitima shinanyabo jato imaa iki , jaskarainxon senenbiresibi jato jatíbi noibataanan akinnoxon .
66006006	Description	Jatian ja chosko jiria jawéki xarameax neskati yoyo ika iki : “ Westíora nete teeta kopíra , westíora kilo trigo bikanti iki ; jainxon westíora nete teeta kopíribira kimisha kilo cebada bikanti iki . Ikaxbi ja xeni betan vino jakonmaayamawe ” , iki ikai .
59004010	Recommendation	Dios bebon rabí shinanhomabo ikanwe ; jatianra kikin joniboakin mato jan imati iki .
44017031	Grace	Diossenbi moa yoia nete senenketianra , jatíbiainoa jonibaon aka jawékibo onantiakin jato yoixonoxiki , jawen katota westíora joni meranxon , ja iki Cristo . Jan jato jaskáati ikenra jatíbi jonibaon onankanon ixon , mawákenbi Diossen jirimaa iki ” , akin .
43019002	Description	Jatianra ja sontárobaon moxabires maiti axon , Jesús maimakana iki . Jaskáaxon jan perakooti joshin yame chopa sawemakana iki .
54005014	Recommendation	Jaskara kopíra ja xontako ikaxbi benomaatabo , jakiribi benokanti en jato yoiai , jaskati benotaanan bakeaax xobomeax jaton bake koirannaibobiribi ikanon ixon , jaskáaxon ja joi ayamaibaon jato jakonmaakin yoitima kopí .
43014011	Faith	Ea ikonhakanwe ea iki nokon Papa meran , itan nokon papa iki emeran , jaskáyamakin ja en tee akaibotanibireskaya ikonhakanwe .
66020014	Violence	Jaskáa pekáora ja mawábo jain ikáribi , chii ian meran potaa iki . Nato chii ian riki jainoax rabeti mawáti .
58009026	Description	Jatian jaskati iwanketianra peokoonontianbi , Cristo moa ichai mawata ikeanke . Ikaxbi rama moa netebo senenkaitianra , westíoraibicho janbix menikaatax mawati Cristo joá iki , jaskáaxon non ochabo noa soaxonti kopí .
44013018	Description	Pikoa boaxa ikana iki , jain joni jayamainko , chosko chonka baritiabira , jainoaxa jakonma axekan iki yoitimakanaibi Diossen jato jaweayamaa iki .
46011033	Recommendation	Jaskara iken nokon wetsabo , ja non Ibo shinankin jawékiai tsinkitax , manaananparikanwe .
66006012	Violence	Jatian ja Corderonin ja sokota itin jan xepoa ras aketian en oinna iki , kikin koshi niwanai . Jatianra ja benomaaxon sawekanai wiso chopa keskati bari wisoa iki . Jainoax oxeribi jimi keska , joshín baneta iki .
58011035	Violence	Jatíribi ainbobaonra , jaton rarebo jirikanaboribi oinkana iki . Jatíribibora rishkixonbo retekanainbi jato jenemakantininbo keenyamai mawákana iki , jaskata pekáo jakonhirai janox jakiribi jiribiti onannax .
44016037	Violence	Jaskáakanabi , ja bekana policiabo Pablon neskáakin jato yoia iki : — Noara akanke , romano jonibo ikenbi , ja esekan yoiai keskáakin yokábo ayonxonmabi , joni icha bebonxon rishkiontaanan noa cárcel meran niakin . Jatian ¿ Ramaki maton noa jonéshoko pikokasai ? ¡ Jaskarama riki ! Jatonbikaya noa pikoi bekannon jato yoitankanwe — akin .
45013009	Recommendation	Ja senenhati joibora ikai neskati : “ Wanoya itan benoya ixon , wetsa betan yoranti ayamawe ; jato reteyamawe , yometsoyamawe , [ wetsa joniki jansoyamawe ] , wetsabo jayata jawékinin keenyamawe ” , iki . Ikaxbi , ja natobo itan ja wetsa senenhati joibora , non senenhati iki : “ Minbix mia noikaata keskáakinribi mibé joni noiwe ” , iki iká esé senenhaxonres .
62003003	Faith	Jatian jatíbi ja jaskara iki katin manatabora , jawe jakonmaomabi ikanti jake , Cristoribi jawe jakonmaomabi iketian .
45007022	Faith	Nokon shinan meranra ea ikai , ikonbiresi ja Diossen esébo senenhatinin keeni ,
50004004	Recommendation	Jatíbitian non Iboki rarokanwe , enra mato yoiribiai : ¡ Rarokanwe !
66001012	Description	Jatian ea jaskáaitian jao bechiakekainxon en oinna iká iki , kanchis lamparin orobires aká itini .
58003018	Sin	¿ Jatian tsoaboki ikonkon Diossen yoia iki , jain jato tantimati mainko jikimatima ? Jatíbi ja jaki yoitimatabora aká iki .
43010008	Sin	jatíbi ja ea joámatianbi jatopari bekanabora ikana iki yometso itan jakonmamis jonibo keskabo , ikaxbi jatíribibaonra akonkin ea ikonhakanabo ixon jaton joi ninkáxonyamakana iki .
60002018	Recommendation	Iboakanabo ikax , jan mato iboabaon yoikanai keskatires ikanwe , jakonshaman shinanyanix ; ja mato jakonhakin akaibo , itan maton yoiai joibo mato ninkáxonaibaon yoiai keskatibichoresma , ja jakonmaboribi jaton yoiai joibo jato senenhaxonkanwe .
44006013	Description	Jatianra jansoi yoyo inon ixon bokanabo , neskati yoyo ikana iki : — Nato jonira , Diossen xoboki itan ja eséki , ikonbiresi jakonmaibires yoyo iki jenéyamai .
47005018	Faith	Jatíbi neskarabo riki Diossen aká teebobires , janbira Cristo meranxon noa jabébi raeananmariba iki . Jaskáaxonra jaskatax jabetan raeananti joi jato yoiti , noa imaa iki .
59005010	Recommendation	Nokon wetsabo , ja Diossen joi yoiai profetabo iní keskatiribi ikanwe , jabora masábires winotibi jawe iamakana iki .
44002021	Faith	Ikaxbi jaweratobaonki akinnon ixon , ja non Ibo yokatai , jabora kishpinnoxikanai ’ , iki .
66007012	Faith	neskákana iki : “ ¡ Jaskara ibanon ! Miabichoresa non rabiai , mia riki ani ; mina riki ja onan shinan ; miabicho riki non iráke ati , miki riki non jakon shinanti ; mia riki atipana koshia , itan koshia . Miara jatíbitian jaskara inóxiki . ¡ Jaskara Ibanon ! ” ikibo .
60003003	Recommendation	Ja mato raokaataibo ibanon nekebima jabo iki ; meskóakinhorabo boo atima , ja oro akana joyabo , itan ja kopí chopairaboribi sawetima .
55001008	Faith	Jaskara iken , ja non Ibo Jesucristokiriti iká joi jato yoitinin rabinyamawe , jainxon já kopí ea preso akana yoitininribi , rabinyamawe . Jaskayamakinkaya , ja Diossen mia menia koshi shinanya ixon , ja kishpinti joi yoiai kopí , mia onitsapitaibo tenewe .
43017019	Description	Jato kopí riki enbixbi ea ochaoma , jaskatax jaboribi ja min ikon join imaa ochaomabo ikanon ikax .
66003002	Recommendation	Jaskara iken oxá besoai keskati itaanan , ja ati japaria jawékibo , itan ja mawátiresbo koshiakanwe . En oinnara nokon Dios bebon jakon jawéki ayamai mato iikanai .
66016004	Description	Jainxon jawen kimisha itin iká ángelnin , jawen copamea jawéki paronko , itan weanbaon chikoa jimi baneta iki .
45005002	Faith	Ja Ibo Jesucristo non ikonhaa kopíra , noa Diossen bebonbires jakonhaa iki . Jaskara kopíra , rama noa wetsa keskabo shinanyamai , noa raroshamanres ikanai , Diossen jawen neten jakintinin manatax .
49005005	Sin	Matonra moa onanke , ja wetsabo betanbires yoranti akai , iamaxon jakonma jawéki akaibo , jainoax jabicho jayáti shinanya ikaibo ( ja iki jatonbi aká jawéki rabiti keskáribi ) . Jaskarabora Cristo betan Diossen jato ikinna netenko jayamanoxiki .
58011008	Faith	Já ikonhaa ikaxa , Abraham Diossen kenaa , yoitimayamai ja janbi meninoxon yoia main jaai kati kopí , pikota iki . Jara jawen mainmeax kaa iki , jaweranoki , ea kaai ixon onannaxmabi .
49005018	Recommendation	Moa vinon paenyamakanwe , matora jakonmayonake . Jaskáyamaikaya , Diossen jakon Shinan bochóyares ikanwe .
61002002	Sin	Icha jonibaonra jan cheata jakonma jawékiboribi anoxikanai ; jatian jatokopiribira ja ikon joi jakonmaakinbo yoinoxikanai .
49002018	Faith	Cristo kopíresa , noa jatikaxbi Papa Dioski ochómaati atipanke , jawen Shinanman akinna .
44021025	Recommendation	Ja joi ikonhaa judíomabora , kirika neskáakin wishaxon moa non bomaa iki : Ja ikonma dios yoina nami menikana moa pikantima , jimi bomaama yoinabo pitima , joinman retea yoinabo pitima , wetsabo betanbires yorantibo atima — iki iká .
44005003	Sin	Jaskáaketian , Pedron yoia iki : — Ananías , ¿ Jaweatiki Satanás min shinan meran min jikimaa ? Minbira shinanke , jatíribi koríki bitaanan , jawetiires menixon , ja Diossen Shinan min paranti .
49004014	Recommendation	Jatianra moa bakebaon akai keskáakin shinannaibo , noa itima iki , jaskara shinanyabopari akai , ja wetsa esé pikotaibaon jaton shinan wetsaanankin , jaskataibo akanai , ja paramisti onanbaon teemabires jato parankin .
46006009	Sin	¿ Matonki onanyamaa , ja jakonma jawéki akaibo , Diossen ikinaton jati netenko jikiamakanti ? Jato paranmayamakanwe , ja wetsabo betanbires yoranti akaibo , ja jatonbi aká jawéki rabiaibo , ja wanoya itan benoya ixonbi wetsa betan yoranaibo , ainbo keskati ikaibo , ja jabé benbobi amaibo .
58010025	Recommendation	Dios rabí tsinkiti jeneyamanon akanwe , ja jatíribibo jaskati axeabo ikax boyamai keskati iamai . Jaskáyamaikaya wetsabo betan shinan menianannon akanwe ; ja non Ibo joti nete moa ochómabires iketian ointaanan .
51003005	Sin	Jaskara iken , ja mato meran iká jakonma atin keenti shinanbo moa keyómakanwe . Ja atima betanbi yorantibo , ja jakonma jawékibo , itan ja jakonmanin keenti shinanbo , jainoax matobicho jayáti shinanyabo moa iamakanwe , jara nonbi jawéki dios axon rabiti keskáribi iki .
52005008	Faith	Ikaxbi noa , ja néteshaman keská meranoabora , jatíbitian jakonhakinres shinannaibo ikanti jake . Noara iti jake , ja Cristo non ikonha betan ja noimisti shinanman panakaata , ja yami xopanametinin panakaatai keskati , itan ja kishpinmeetinin manata ikax , ja yami maiti saweya keskábo .
55001007	Grace	Diossenra raké shinan noa meniama iki , janra noa menia iki , jawen atipana koshi , jawen noimisti shinan , jainxon nonbixbi koiranmeeti shinanribi .
62002004	Sin	Ikaxbi tsoaki : “ Enra Dios onanke ” ikinbi , ja senenhati joibo senenhayamai , jara janso joni ikax , jawe ikonbi já meran yamake .
50002002	Faith	ea kikinhakin raromakanwe , jatikaxbi ja shinanyabicho itaanan , noianani jaxon , itan jatíxonbi shinan akáx ja teebicho akin .
43007030	Description	Jaskáketianra , joni koshibaon yatanti shinanna iki , ikaxbi tsonbi ayamaa iki . Jaskáakanti nete senennamapari iketian .
54006018	Recommendation	Jakon jawékibores akanonkaya jato yoiwe , ibákanon ja jakon jawéki akainkobokaya jatíbi jawékia keskábo ikí , itan jato jayata jawékininbo ja jayáomashokobo jato menianan akinti shinanyaboribi ikanon ixon .
43018030	Description	Jatian jabaon yoia iki : — Retemisma iketianra , nato joni non mia bexon meniamakeanke — akin .
45014006	Faith	Ja netebicho riki jakon iki ixon , ja nete mekeaibaonra , Diossakin shinanxon akanai ; jatian ja jatíbi piti piaibaonra Diossakin shinanyaxonribi akanai , jakopira Dios iráke akanai ; jatian ja jatíbi piamaibaonra , Diossakin shinanxonribi akanai , jakopira jabaonribi Dios iráke akai .
45012012	Recommendation	Non Ibon manatax , raroshamanres jakanwe ; masá tenei onitsapikinbi koshi shinanyaxon tenekanwe ; jawetianbi orankin jeneyamakanwe .
44024023	Description	Jatian Félixnin ja capitán yoia iki , jakonhakinres Pablo koiranti , itan jabé raenanaibaon bexon , akinkanaitian jato bechitetima .
46013007	Description	Jatíbinin noa onitsapiti , ikonhakin jenetima , jatíbitian manáti , jatíbi jawéki non teneti .
47004013	Faith	Wishá meranra ikai neskati : “ Ikonhaxa ea yoyo ika iki ” , iki . Jaskáakin nonribi ikonha ixonra , non joi yoiai .
52005014	Recommendation	Jainxonra non mato yoiribiai , nokon wetsabo ; ja chikish ikax teeyamaibo , jato notsinkanwe , ja shinan namannaboribi jato koshiakin shinanmakanwe . Ja jaton shinan beboni Cristoki koshikanamabo jato akinkanwe , itan jawekeskabo ikanainbi , timenbires jakonma shinanyamakanwe .
66016010	Description	Jainxonra ja pichika itin iká ángelnin jawen copamea jawéki , ja onsá yoinanin yakátiki chikoa iki . Jatianra jan ikinaton jakanabo , yamé meran baneta iki , itan jonibaonra chexakaakin jaton janabo natexa iki .
48006016	Grace	Abánon Diossenbi jatíbi nato join yoiai keskati jakanabo , itan ja ikonkon Israel joniboribi , jato jakonshaman imataanan jawen noibamisti shinanman jato akinkin .
44018025	Faith	Já iká iki , non Ibon joi onanmakana kikinshamani axea . Jaskara ixon keenshamankin , onantishamanhakinbo ja Jesúskiriti iká joibo jato yoia iki . Juanman jato bautizankatiai joibores onanna ixonbi .
46010031	Recommendation	Neskara iken maton piai kopí maton xea kopí , iamaxon wetsa jawékibires akin , jaskáaxon non Ibo raromanoxon akanwe .
62002027	Recommendation	Ikaxbi matobora , jawenabobiribi itiakin , Cristonbi Diossen jakon Shinanya imaa iki , jatianra wetsaxonbires onanmatin mato maxkáyamake , Diossen Shinanmanbi jatíbi jawékibo moa mato onanmai kopí . Jan mato onanmai joibora ikon ikax , jansomabo iki . Jatíbitian Cristo betanbi jakonshaman ikanwe , ja Diossen Shinanman mato onanmaa keskati .
59002026	Faith	Westíora yora riki kayaoma ikax mawá ; jaskara mawá keskaribi riki , Dios ikonha ikaxbi ja non ikonha keskati noa imai .
44027035	Description	Jaskáakin jato yoitaanan , Pablon pan bixon , jatíbi jonibo bebonxon Dios iráke ataanan , ja pan tobaxon pia iki .
44015020	Sin	Jato jaskáayamakinkayara , kirika wishaxonres non jato bomati iki . Ja ikonma dios menikana piti pikin moa jenekanon ixon , itan wetsabo betanbires yorantibo akí moa jenékanon ixon . Jainxon ja joinman retea yoinabo itan jimi bomaama yoinabo moa pikin jenekanon ixonribi .
44023003	Sin	Ikaxbi Pablon neskáakin yoia iki : — ¡ Miaribira Diossen ketash atiki , beparametai joní ! Miara jain yakátinke ja Moiséssen esekan yoiai keskáakin , en akábo ea yoixoni ¿ Jawekopiki minribi , ja esé senenhayamaa , ea ketash akanti jato yoixon ? — akin .
45008001	Description	Jaskara ikaxa , rama ja Cristo betan já jonibo , moa jawekeskataxbi jakonma aka kopí masá teneti yamake .
52005009	Grace	Diossenra castiganoxon , noa katotama iki , janra noa katota iki , ja non Ibo Jesucristo kopíres , noa kishpinmanoxon .
66020008	Violence	Jatianra jatíbiainoa jonibo parani kanoxiki . Jainxon ja Gog betan Magog jaton sontároboyabi jato parannoxiki . Jabora reteananox tsinkínoxikanai ; ja aniparo mashitii kikinbires icha .
46006011	Grace	Neskarara jatíribi matobo moatian ikana iki , ikaxbi ramara ja Dios bebon jakon inox , moa mato chokitabo iki . Jaskataxa ja Ibo Jesucriston janenko , itan Diossen Shinanman , imaa , ochaoma keskábo , itan itibi keskati ikaibo mato ikana iki .
55001012	Faith	Jaskara kopí riki , neskati ea onitsapitai , ikaxbi jaskara jawékininra ea rabinyamai enra onanke , tsoarin ja ikonhaax ea jaki koshia ixon . Jainxon nete senenai kaman jan ea yoiti yoia joi koiranti atipana koshia riki já ixonra , en onanke .
49006018	Faith	Orankin jeneyamakanwe , jawen Shinanman amaaton , jatíbitian Dios yokákin jeneyamakanwe , shinan meran koiranmeeti jeneyamakanwe , maton shinan namanyamakanwe . Jainoax jatíbi joi akaibo kopí orankin jeneyamakanwe .
52001001	Grace	Ea Pablo , Silvano , Timoteo , jatíxonra ja Tesalónicainoa joi akaibo non saludo bomai . Jaboribi ja non Ibo Jesucriston Papa Dios betan ikanaitian , Diossenbi jawen noimisti shinan betan jawen xabá shinanman mato akinboresbanon .
50004005	Faith	Jatíxonbira onankana iti jake , mato jakon shinanya jonibo . Non Ibora moa joti ochóma iki .
46011026	Faith	Jaskáaxonra , nato pan maton piaitiibi , itan nato xeati maton xeaitiibi , ja Ibo mawata joi maton yoiai , já joái kaman .
59005015	Faith	Jatian ikonhaax jaki koshiabo ixon orankanketianra , Diossenbi benxoaxon weninti iki . Jatian ocha akábo ikenra ja ochabo moa soaxon shinanxontima iki .
55001003	Faith	Mia shinankin miki oranaitiibira , yamé , itan neten , ja nokon rekenbaon axonkatikanai keskáakinribi en tee axonai Dios , jakonma aká shinan meran yamaxon , en iráke akin jeneyamai .
66006016	Description	Jatian jatíbi jabo , ja mananbo itan ja makanbo akí neskákana iki : “ ¡ Noki reokooxon noa jonekanwe ; jatianra ja ani yakatinin yakataton noa ointima iki , itan ja Corderoribi moa noki sinátima iki !
66002017	Description	¡ Ja ninkataibaon ninkakanwe , ja Diossen Shinanman joi akaibo yoiai ! Jaweratobaonki atikoma jawékibo janharesai , jabora maná jeneya joné pan en jato pimati iki , itan westíora joxo makanshoko bená jane wisháya en jato meniti iki . Jara tsonbi onanyamake , ja makan biaitoninresa onanke ’ .
61002003	Sin	Koríkinin keenyorabo ixonra , parankin joibo yoixon mato koríkibo bichinnoxikanai . Ikaxbi moatianbi jaskarabiribi iti Diossen shinanxonabo ikenra , jabo ponté manótiain boaibobires ikanai .
53002011	Sin	Jaskara kopíra , jato parankin yoikanai janso joi ikonhakanon ixon , jato Diossen oinrestiki .
45002024	Sin	Itixbira Dios ikai , jawen joi meran neskati : Mato judíobo jakonmai jaa oinxonra akanai , joi ayamai jonibaon , Dios jakonmanin yoinkin iki .
55003008	Sin	Ja Janes betan Jambres Moiséski yoitimani keskáribiira , ja jonibo ikon joiki yoitimakanai , ja jonibo riki kikinni jaton shinan ramita ikax , moa Dios ikonhayamaibo .
66003019	Recommendation	Ja en noiabora , notsinhanan en jato eseai , koiranmeekanon ixon . Jaskara iken , koshiakin shinantaanan akonkin maton jakonmabo jenekanwe .
45005001	Faith	Ja non ikonhaa kopíresa , noa Diossen ocha ayosma keskáakin oinna iki . Jakopira , rama noa Dios betan jakonbires jake , non Ibo Jesucriston noa akinna kopíres .
54004016	Recommendation	Minbixbi koiranmeewe , itan ja wetsabo min jato onanmainkoribi koiranmeewe , jatíbiain bebonhakin shinanwe , jaskataxa mia itan ja min joi yoiaitian mia ninkáxonaiboribi kishpinmeekanti iki .
44026011	Violence	Jainxon ichaakinra , jaton ikonhaa jawékibo jenemakaskin en jato masá tenemaa iki , enra jato jaskáakatitai , jain tsinkíti xobotiibi kaxonbo . Jatoki ikonbiresi sinataxa , wetsa jemabo kamanbi ea kaa iki , jato ramianoxon benai .
48005019	Sin	Onantibires riki ja yora keenai jawéki akaibo , jaskarabo riki ; ja atimabo betanbires yoranti akaibo ; meskó jakonma ati shinanyabores ; rami jawéki akí jan cheatabo ,
46003007	Grace	Jaskara iken , ja bero banai betan ja onpax machitaitonin aká riki ixon shinanyamakanwe , Diossenbira ja banábo animai .
46001007	Faith	jaskara ikaxa , ja non Ibo Jesucristo joti nete manaax mato iitai kaman , ja Diossen onan shinanman moa mato maxkáyamake .
66014002	Description	Jainxon en ninkata iki naikanmeax riri ikai , ja iká iki jene maani xoo ikai keská itan koshin tirin ikai keskáribi . Ja jaskati riri ikai iká iki , arpa akaibaon jaton arpabo ten aka keská .
44010043	Faith	Jatíbi profetabora Jesúskiriti iká joi yoii neskákatikanai , jaweratobaonki já ikonhai , jabora já kopires Diossen jaton ochabo shinanxontima iki — ikibo .
45002007	Faith	jawen jatíbitian jati netenkora , jato jikimanoxiki , ja Diossibakea jakon jawéki biti shinannax itan jatíbitian jabé jati shinanxon , jakon jawéki akin jeneyamaa jonibores .
66001004	Grace	Ea Juanmanra , ja Asia mainmea kanchis jeman ikana joi akaibo mato saludo bomai . Ja moatianbi japaoni Dios ; ramakamanbi jaa , itan ja joríbati . Jainoax jawen yakáti bebon iká jawen kanchis Shinan ikatonin abanon jawen noimisti shinanman , itan jawen jakon shinanman mato akinkin .
44019004	Faith	Jatian Pablon jato yoia iki : — Ikon riki , Dios ikonhaxon jaton jakonma shinanbo akonkin jeneabora , jato Juanman bautizana iki . Ikaxbi imakinra , jato yoikatitai , ja japekao joái joni ikonhaax jaki koshikanti ja iki Jesús — akin .
61002009	Violence	Ikaxbi Ibonra ja ikonhaax jaki koshiax jakanabo ja tanakaati jawékiainoabo jato xabáakai . Jatian ja jakonma akaibora , nete senenketian masá tenetiain potanoxon jato imaabobiribi ikanai .
58011016	Grace	Ikaxbi jabora , kikin jakon mainko jatín keenkana iki . Onantiakin yoia , ja nai neten jaai bokantinin keeni . Jaskara kopíra , jaton Dios riki ea iki itin , rabinyamaa iki , moa jain jakanti jema jato benxoaxona ikax .
54004007	Recommendation	Ikaxbi ja jatonbi shinanxon yoikanai ikoma jawékibo , jainoax ja iresbiresi yoyo ikanai joibo jato ninkáxonyamawe , Diossen jakon jawékibores akai joni itiakinkaya shinanwe .
66020009	Violence	Jainoax jatíbi ja mai senenain janbiskana iki . Jaskáxonra ja Diossen jonibo jain ikana , ja jan noia jema katekana iki . Ikaxbira naikanmea chii pakéxon jato keyo menoa iki .
44010048	Description	Jaskáaxon , Jesucriston janenko jato bautizankana iki . Jaskáa pekáo Pedro yoikana iki , jawetii netetanipari jato betan banetax iti .
45002019	Grace	Jaskara ixonra min shinannai , ja shinan meran benchebo ixon onanyamaresaibo , jaskatax Diossiba nokóti bai jato onanmati . Jaskatira ikai mia minbixbi , ja yamé meran já jonibo , jan tenai joé keskaraton shinanmeeti .
62002025	Grace	Nato riki , ja Jesucriston noa meninoxon yoia , ja iki ja jatíbitian jati nete .
59003017	Description	Ikaxbi tsoaboki ja Diossenbi jato menia onan shinanyabo iki , jabora jatíbibo bebon moa jakonma ati shinanhomabo iki , wetsabo jakonhai jonibo ikax , yoiti joniboribi iki ; jainoax jato onísakai joniboribi iki , itan jatíbibo senenbires jato jakonhakin akaibo , itan ikoni yoyo ikaibo ikax jakon jawéki akai jonibo iki .
43003035	Faith	Papa Diossenra jawen bake noike , jaskara kopíra jawen atipana koshi menixon , jatíbi jawéki jawen mekenman jenea iki .
61003009	Grace	Ja Ibora ja wetsabaon shinannai keskáakin , jaskara iti jan yoiaibo ishton senenmayamaima iki . Mato manaboresai kopí riki jaskatai . Jara keennai , tsoabi manotiain kayamai , jatíxonbi jaton jakonmabo akonkin jenexon Dios ikonhakantin .
46007007	Grace	Enra shinannai jatikaxbi ea keska ikanara , jakon iti iki ixon , ikaxbi Diossenra westíorabo meskó shinanyabobiribi jato imaa iki , jatíribibo imaa iki , wetsaresibi shinanya , jatian wetsabobiribi wetsaresibi shinanyabo .
46014001	Recommendation	Ja noimisti shinanya iti , jainoax jawen onanti shinanya , Diossen mato imatiakinkaya shinankanwe , ja jan shinannaibo yoiti onanti shinanyakaya , mato imanon ixon .
47004006	Grace	Ja yamé ikenbi joekan tenamani Diossenribira , joekan non shinan tenai keskáakin jawen joi noa onanmaa iki . Nonribi wetsabo Diossen atipana koshi ja Jesucriston bemanain penetai keská jato onanmanon ixon .
44018024	Description	Ja netebaonribi Efesoain westíora judío joni nokota iki . Jawen jane iká iki Apolos , Alejandría jemameax pikota . Ja iká iki , kikinhakin joi yoiti onan itan kikinbiresakin Diossen kirika meran iká joibo onanna .
58013012	Grace	Jaskáribiakinra jawen jiminbi jawen joi akaibo jakon jonibo imati kopí , jemamaanbires boxon onitsapiaxon Jesús retekana iki .
56002015	Recommendation	Neskarabo riki min jato onanmati , min jato yoiti koshiaxonbi eseanan jato notsinwe . Miara tsonbi omisti yamake .
62004009	Grace	Já kopires noa jati neteya inon ixonra , jawen jabicho Bake nato neten raanxon , noa Diossen oinmaa iki noa jan akonkin noia .
43017024	Grace	Papá , ja min ea meniabo jain ea ikí kainkoribi ebetan ikantininra , ea keenai . Jaskáaxon jabaonribi oinkanti kopí min ea menia koshi shinan , minra ea noia iki , nato nete joniamatianbi .
45003016	Sin	jawerano inonbi kaxonra , jato ramiaxon , jakonmabires jato imakanai .
58004014	Faith	Ja Diossen Bake Jesús riki , non ani Sacerdotebaon Koshi , jara naikan kaa iki . Jaskara kopíra , ja ikonhaa ikax , jaki koshii noa jeneti yamake .
61001017	Grace	Jawen ani atipana koshira non oinna iki , ja jawen Papa Diossen ani joniakin shinantaanan jakonhirashaman imaketian . Jatian jaskáakin jakonhirashaman imaaxa iká iki , Dios naikanmeax neskati : “ Nato riki en noia nokon Bake , jaonra ea kikini raroai ” , iki .
46012011	Description	Ikaxbi jatíbi neskarabora akai , Diossen Shinanmanbicho , jawen atipana koshin , jan meniti jisáshamanbobiribi jato menipakeanan .
66008012	Description	Jainxon ja chosko itin iká ángelnin , jawen trompeta xoon aka iki . Jaskaketian bariyabi oxe , itan wishtinbo kimisha parte iká senen jakonma baneta iki . Jatianra jabo kimisha parte iká senen , yamé baneta iki . Jaskatax ja nete itan yamé kimisha parte iká senen , jakoma baneta iki .
44018017	Violence	Jatian Sóstenes iká iki ja tsinkíti xobomea jaton koshi . Ja joni jatíxonbi yataanan , joni koshi Galión bebonxonbi rishkionkana iki . Jainxonra abákanon ixon Galiónman jato oinresa iki .
43010039	Violence	Jato jaskáa , presoanoxon jakiribi Jesús yatankaskana iki , ikaxbi moa kakin jato potabaina iki .
47004016	Faith	Jaskara kopíra non namaankin shinanyamai , moa nekebi yosipakeibira shinan meran netetiibi noa bená benaresai .
43012003	Description	Jaskakenbi , Marían bea iki kikinbires kopí nardo aká ininti . Ja iká iki medio litrobira . Ja bexonra jan Jesús tachota iki . Jainxon jawen bookanbi tasoa iki . Jatian ja xobo chicho inin poata iki .
58011009	Faith	Jaskáakin já ikonhaa ikaxa , ja Diossenbi menia main ikaxbi wetsankoniax joá joni keskatires jaa iki . Jara jakatiai , chopa xobo meranres . Jatian Isaac betan Jacobribi jaskati jakana iki , jaboribi jaskara jawéki jato meniti yoia ikax .
50003017	Recommendation	Nokon ikábo ea mawakanwe nokon wetsabó . Jainoax ja mato non yoiai keskatishaman jakanaboribi jato oinkanwe .
48006002	Recommendation	Atikoma jawékiainbo akinanankanwe . Jaskati akinnanani jaxonra , ja Criston jaskáati yoinibo maton senenhai .
59002024	Faith	Jaskarainxonra maton ointi atipanke ; Jawen akaibo kopíribi atibi keskáakin akai joniakin Diossen jato oinnai ; ikonhakana kopíbichoma .
45009014	Faith	¿ Jatian jaskáa kopíki , Diosra senenmaribi iki , noa iti atipana ? Ikámabobi .
45014001	Recommendation	Kikinni Dioski koshiamabo , jakonhaxonres jato ikinkanwe . Jaton shinannai jawékibo yoikin , jaskarama riki akin jato ayamakanwe .
66012007	Violence	Japekaora naikanmeax reteanankana iki , ja ángelbaon koshi Miguelra jawen ángelboyabi , ja ronin betan reteanana iki . Jatian ja roninra jawen sontárobo betan rabetax reteanana iki ,
49004026	Recommendation	Sinatax , jaskara sináyabi iibaiyamakanwe .
60003009	Recommendation	Mato ramiakanabi kopikin jato ramiayamakanwe , mato ichaakanabi kopikin jato ichayamakanwe jaskáyamakinkaya jato jakonhareskanwe , Diossenra jakonhanoxon mato kenaa iki .
43008029	Grace	Jan ea raana jonira ebébi iki . Ja nokon Papanra eabicho jeneama iki , jawen keena keskáres en axonai iketian — akin jato aká iki .
49006014	Recommendation	Jaskara iken , ja ikon joiki koshikanwe , cintoranin chinexeeti keskati , itan ja yami xopanameti saweax jan panakaati keskati , ja atibi keskáakin ati shinanman , chipókanwe .
66001020	Description	Nato riki ja tsonbi onanyamaa jawéki ja nokon mekayao mekenman en tsomaa , kanchis wishtin itan kanchis lamparin orobires min oinnabo . Jariki neskara yoii iká : Ja kanchis wishtin riki , ja kanchis jematiibi ikana joi akaibo ikinai ángelbo yoii iká . Jatian ja kanchis lamparin riki , kanchis jemamea joi akaibo yoii iká .
58002009	Grace	Ikaxbira , non oinnai ja Jesús , jawetio basires ángelbo namanbires iti Diossen imani , kikinni ninkakaatai itan ani joni iká , onitsapikaini mawata ikax . Noa noixonra Diossen jaskáakin mawámaa iki , já jaskataton jatikaxbi noa jakonkanon ixon .
50002013	Grace	Diosbi riki ja jakon jawéki atin keenti shinanya mato imai , itan senenhanon ixon mato jan akinnai . Jaskáaxon já keenaires maton axonon ixon .
43015011	Grace	Jaskakinra en mato yoiai ebetan mato raronon ixon , itan ikoni mato raroti kopí .
54001001	Description	Ea Pablora Jesucriston raana joni iki , noa jaon manata Cristo Jesús betan Diossen jaskara shinanna iketianra ,
54002009	Recommendation	Jainoax ea keenribiai riki , ja joi akai ainbobo jakonshamanires benxokaati , senenshamanres shinanmeeti , shinan meran kikini koiranmeetanan raokaakanti , jainxon bebonhiraribi meskóakinbo jaton boobo akantima iki , jainoax ja oro akana jawékibaonribi , ja perla akanabaon , iamax kopí chopairabo saweti shinanyaresboribi ikantima iki .
43002015	Violence	Jaskakanaibo jato oinxon , risbí bixon , Jesussen rishkitiaa iki . Jaskáaxon ja maroaibo , jaton wakabo , itan jaton ovejaboyabi jatíbi jokonha iki . Jainxon ja koríki jato cambiaxonaibaon mesaboribi weranaanxon koríkibo main jato saa akanana iki .
49002010	Grace	Diossenra noa jaskaa iki . Janra Cristo Jesús meranxon , noa jonia iki , jakon teebores non anon ixon , non jaskáatira , moabi shinanna iká iki .
60004012	Recommendation	En noia nokon wetsabo , atikoma jawékibo nokoax ratéyamakanwe ; jawekeskatiki noa neskara jawékibo winotai ixon shinannax , jara bená jawékima iki .
66019007	Recommendation	Kikínbiresi rarokin rabinon akanwe . Moara ja Cordero wanoti nete senenke , jan biti ainbora moa benxokaake .
49006017	Recommendation	Ja mato kishpinmeeta ibanon , jan maton mapo panati yami maiti keská , jatian ja Diossen joi ibanon , jawen jakon Shinanman mato menia espada keská .
44007024	Violence	Kaxonbi , jawen westíora kaibo , egipcio jonin ramiaitian oinnax jaon parana ikin , ja westíora egipcio Moiséssen retea iki .
53003013	Recommendation	Jakon jawékibores akí jatsanyamakanwe nokon wetsabo .
46016013	Faith	Oxaa keskábo iamai , Cristoki koshii jeneyamakanwe , kikinhakin shinan koshiax bebonhakin shinanni rakéyamakanwe .
44007043	Sin	Jaskáyamakinra , maton , ja chopa aká xobo meranshoko axon , ja dios Moloc , itan dios Refánman wishtin maton papixon boá iki . Ja diosbo iká iki , rabinoxon matonbi aká . Jakopira maton mainmea pikoxon , Babilonia winobain ochó , Diossenbi amaa , mato wetsabaon boti jake ’ , iki .
53002015	Recommendation	Jaskara iken nokon wetsabo , shinan meran koshii jenéyamakanwe , jainxon ja nonbishaman kaxon , itan kirika meran wishaxonbo non mato onanmaabaonribi shinanbenoyamakanwe .
47005005	Grace	Diossenbi riki noa jaskara itiakin imaa , janra Jawen Shinan noa menia iki , ja jaskara imanoxon noa jan yoiaibo akonkin senenhai non onannon ixon .
54002011	Recommendation	Jato joi yoikanaitianra , ja joi ninkáxonkin netéshamanxonres jato ainbobaon ninkáxonti jake .
54005019	Recommendation	Jainxon westíora ancianonin jakonma aká yoikanaitian , rabékan iamaax kimishaxon onanxon yoikanaima iketian jato ikonhayamawe .
45016016	Recommendation	Wetsabo betan saludanankin , jakon shinantaanan jato betsó akanwe . Ja wetsankonia joi akí tsinkitaibaonra , mato jatíxonbi saludo bomai .
66018019	Description	Jaskataxa winiananbi sion iki , chii potobo mapokookana iki , jainoxa neskati saí ikana iki : “ ¡ Jawe ireskiaipanon , ja ani jema ! Ja jayata jawékibaonra ; ja aniparon niai wapóro ibobo koríkiakana iki . ¡ Jabora ishtonbires keyóke ! ” iki .
62003001	Grace	Shinankanwe , ja Papa Diossen noa akonbireskin noia , jaskákinra Diossen bakebo akinshaman noa janekaama iki . Jatianra noa jaskarakon iki . Jaskara kopíra , Dios onannamabo ixon , nato netemea jonibaon noa onanyamaresai .
60005005	Recommendation	Jaskáribiakinra mato ranonboyabi xontakobo en mato yoiai , ja mato ikinai ancianobaon yoiai keskatibokaya ikanwe . Jatikaxbira rabíti shinanhomabo ikax mato joi ninkakananti jake . Wishá meranra ikai neskati : “ Ja rabitai jonibokira Dios jakonmaatai , ikaxbi ja rabiamaibora jawen jakon shinanman jato akinnai ” , iki .
45003004	Faith	Akáma , jara jaskarama iki , jara nato netemea jonibobiribi iki jansobo , ja Diossenra jatíbi jawen yoia jawékibo senenhai . Jaskara yoira ikai jawen Wishá meran neskati : “ Jatíxonbira onannoxikanai ja min yoiabo ikon , jaskara kopíra min jatoaresnoxiki , ja koshibo bebonxon mia joi yokákanabo ikon iketian ” , iki .
44009014	Violence	Jatian ramabiribira , sacerdotebaon coshin kirikaya joke ; jayaxon jatíbi ja miki koshiabo presoanoxon jato benai ” , akin .
61002001	Sin	Moatianra Israel jonibo xaran ikonma profetabo jakana iki , jaskáribiira mato xaran janoxikanai ikonma joi jato onanmaiboribi . Jabaonra onantimaaxonbo jaton jakonma shinanbo jato onanmanoxikanai ; ja kopíaxon noa jan kishpinmaa Ibobira ikonmanin yoinoxikanai . Jato jaskáai ikaxa basima jabo manotiain bonoxikanai .
43005018	Violence	Jato jaskáaketianra judío joni koshibaon , bebonbires reteti shinankana iki . Ja tantiti nete mekeyamai kopíbichoma , Dios riki nokon Papa iki ikaitian ninkaxon , natora Dios keskaribi ikasi iki ixon shinanxon .
46011002	Faith	Eara raroai mato kopi , jatíbitian maton ea shinankin jeneyamaitian , jainoax en mato onanmaa keskatiribi mato ikí jenéyamaitian .
44002025	Faith	Jesús jaskáti yoiira inike apo David , neskati : ‘ Jatíbitianra ja Ibo en ebé oinna iki , já nokon mekayao ikenra , ea jawenbi pakémayamai .
60001023	Grace	Jaskatira ja Diossen join imaa ikax , moa benati pikotabo mato ikanai , ja nekeabi maton anibo meranoax ikama , jabo iki joni ikax mawataiboribi , ja Diossen joi riki jato jamai ikax jawetianbi keyoyosma .
59005016	Recommendation	Jaskara ikenra matopari ja maton ochabo keshaanankanti jake , jaskáa pekáo orananankanwe mato benxonon . Ja itibi keskati jaa jonin oración riki atipana koshia .
43006047	Faith	Ikonshamanra en mato yoiai , tsonki ea ikonhaai , jara ea ikonhatianbi , moa jatíbitian jati neteya iki .
43014018	Grace	Enra mato kachianbainyamai , mato betan ikíra ea jakiribi joribai kaai .
45003002	Grace	Icha jawéki kopíra noa judío joni iti jakon iki . Rekenpari iki , noaakin shinanxon Diossen jawen esé jato wishamani iketian .
49006005	Recommendation	Jainoax ja iboaxon yonokanaibo , maton ibobaon yoiabo senenhaxonkanwe , jakonma ixonaketian rakékainxon , itan ikoni keenshamantaanan ja Cristobi tee axonai shinanbainxon .
45002004	Grace	Ramara , jaweayamaparikin mia manaboresai , min jakonma jawékibo moa jenenon ixon . Mia jaskáabira , min akai jawemabiakinres shinankin . Ja Diossen mia noixon jaskáaira , moa shinanmeetaanan , min jakonma jawékibo jenenon ixon , mia jaskai iki .
62005014	Faith	Noara Dioski koshiai , ja jawen keena keskáshaman jawéki non yokáketian , noa jan ninkáxonai onannax .
45015013	Faith	Abánon ja noa jan manátia imai Diossenbi , raroshaman itan jakonbires mato imakin , ja ikonhaibo mato iketian . Jainxonribi , jawen Shinanman atipana koshin mato akinbanon , jaskatax mato bebonbires manátia iti kopí .
43019041	Description	Jatian jain Jesús korosen akanainko iká iki westíora wai , jain iká iki bená kini , tsoabi miinkanamapari .
66019020	Violence	Jatian ja onsá yoina betan janso profetara yatankana iki . Jabo iká iki já bebonxon ja oinxon onanti ratéti jawéki akábo . Ja ratéti jawéki axonbora ja janso profetanin ja onsá yoinanin jane betonkoain akáyabo , itan ja jisáakin akana rabikanabo jato parana iká iki . Jainxonra ja onsá yoina betan ja janso profeta jiriabi ja chii ian azufreya tiritainko jato potaa iki .
45012020	Recommendation	Jaskara iken , ja min rawí pikasaitian , pimawe ; nomiaitian xeamawe , min jaskáara ikonbiresi rabinti iki .
51003016	Recommendation	Ja Criston joi jawen icha jakon jawékiabi mato meran ikí jenéyamabanon . Jainoax wetsabo betanribi shinanti onanbo ikax axeanankanwe , itan ponténox notsinanankanwe . Jainxon maton jointiaxonbi Dios iráke aki , salmos , itan ja Diossen shinanman bewá pikoaboribi , bewakanwe .
51003019	Recommendation	Jainxon ja awinyabora en yoiai , akonkin maton awinbo noitaanan ramiaresyamakanwe .
54005016	Recommendation	Jawerato joi akai ainbaon rareboki benomaata iki , jara jawen rarebobaon akinti jake , ja joi akaibaonbicho jatíbi jato akinnai itima kopí , jaskaxon ja ikonkon rarebooma ikax , jan akinti yamaabobicho ja joi akaibaon jato akinkanti kopí .
62005011	Grace	Jatian ja Diossen yoiai riki , noa jatíbitian jati nete menia , jatian ja jati nete iki jawen Bake ikonhaxon biti .
62005012	Faith	Jaweratoboki moa ja Bake betan iki , jabora moa jati neteya iki , ikaxbi jaweratoboki ja Bake betanma iki , jabora jati neteoma iki .
43008036	Grace	Jaskara kopí ea Diossen Bake ixon , nokon koshi shinanman en mato xabáara , ikonkon xabakaatabo mato ikanti iki .
49003013	Faith	Jaskara iketianra , en mato yoiai , mato kopi en masá teneai ninkáxonbi , jeneti shinantima , nato jawékira , jan mato rabíti jawéki iki .
45016018	Sin	Jaskara jonibaonra , non Ibo Jesucristo keenai keská ayamakin , jaton shinan keenaibores akanai . Jaskarabora , jakonshamani itan jan jato keenmati joibaon yoyo ikanai . Jaskakinra jonibo parankanai , ikonma joibo yoikinbi .
45001029	Sin	Jaskara kopíra , ja jonibo meran , moa jaton jakon shinan yamaax , jakonma jawéki ati shinanyares ikanai . Jaton shinan riki , jatobicho icha jawékia iti , wetsabo akinti shinanhoma ikax , jato ramiati shinanyares ; wetsabo jawékiatai oinnax , jatoki jakonmaataibo ; retemisbo ; koshin rabitaibo ikax , timamisti shinanyaresbo ; jato meskóaxon paranaibo ; iorabiresi jakonma jawéki akí axeabo , itan wetsaboki meskó joi keshaibo .
55001014	Recommendation	Ja Diossen jakon Shinan noo meran ikatonin akinnakaya , ja min jakon esé onannabo , koiranwe .
48006008	Faith	Ja jaton yora keenai keskáres akin jakonma jawéki akábora , rami jawékibo aká kopi jatíbitian mawátian kati jake . Jatian ja Diossen Shinanman akinna jawen keena keskáres akábora , jan akinna kopíres jatíbitian jati neteya iti iki .
46010009	Recommendation	Jatíribi jabaon akáni keskáakinribi , Cristo tanayamakanwe . Jaskáaxa ronobaon natexa , mawákana iki .
46013005	Recommendation	iresabires joibo yoyo ikaima , jawenabichoakin shinannaima , jatoki joi teneaima , jatoki sináresaima ,
66009009	Description	jaton yorabo iká iki , reteanani jan panakaati yami keskatonin panakaatabo . Jatian jaton pechibo iká iki , noyaitian ja reteanantiain bokin , kabayobaon carrobo ninia riri ikai keskati xoo iki .
43015022	Sin	Jabora jawe ocha akanama keskábo ikeankanke , en joxon jato jawe joibi yoiama ikax . Ikaxbi ramara jabo moa jaki paranati yamake , jaton ocha aká kopi .
51004005	Recommendation	Ja joi ikonhayamaibo xaran jaax , maton ikainbo onan shinanyanix ikanwe . Ja jato betan mato ikaitibi , jaskati ikí jenéyamakanwe .
45006006	Faith	Nonra onanke , ja moatian non ocha ati shinanbo , Cristo betanbi korosen iakaata . Ja noomeran iká ochati koshi shinan ras akin keyoa inon ikax , jatianra moa noa ochan iboa wetsatima iki .
62003010	Sin	Jaskara ikaxa , onantibires iki , ja Diossen bakebo itan ja Satanássen bakebo . Jaweratoboki jakon jawéki akí jayamai , iamax jawen wetsabo noiamaa , jabora Diossen bakemabo iki .
45008007	Sin	Ja jaton keena keskáres akí jakanabora , Diossen rawíbo iki , jabora Diossen esekan keenyamakanai itan senenhaxontibi atipanyamakanke .
44002026	Faith	Jakopíra nokon shinan meran raroi , ea bewai . Jaki koshiaxa ea janoxiki .
46010020	Sin	En yoiai riki , ja joi ayamaibaon jawéki iboamakinra yoshinbo iboamakanai , Dios iboamaama , jatian ea keenyamai riki , ja yoshinbo axonkanainko matoribi jain ikantinin .
44013001	Description	Ja Antioquíain iká joi akaibo xaranra jakana iki profetabo , itan jato Diossen joi onanmaiboribi . Jabo ikana iki , Bernabé , Simón ( ja Negro akin akanai ) , Cireneainoa Lucio , Manahem ( ja Galileanko apo iní Herodes betanbi senen ania ) , jainoax Sauloribi .
49005006	Recommendation	Ja ikon keskáakin joi yoiaibaonra , mato parannake , koirameekanwe . Jaskara jawéki ikonhaibokayara , Diossen jato akonbireskin masá tenemanoxiki .
56001011	Sin	Jaskarabora moa non yoyo imati yamake . Jabaonra ja atima jawékibo yoixon jatíbi jonibo jaton rareboyabi jakonmai iikanai . Jaskáakin jakonmaakinbo axon jato koríki bichini .
43013011	Sin	Jan jakonhai keská iikinbi jakonmaati moa onanxon yoikinra jato jaskáa iki : “ Jatikaxbimariki mato kerasma ” , akin .
43010001	Sin	Jatian Jesussen yoia iki : “ Ikonshamanra en mato yoiai , jaweratoki ja oveja kene meran jikii , xepótinin iamai , wetsaori neetax jikiai , ja riki yometsobo itan jakonmamisbo .
61002015	Sin	Ja ikon joi ikonhakin jeneabo ikax , jaton shinan moa wetsaorikanabo riki ja Beornin bake Balaam iní keskábora ikanai , janra aká iki jakonma jawéki axon koríki biti shinankin .
44014005	Violence	Jaskáxon ja judíomabo betan judíobaon jaton koshiboyaxonbi shinankana iki , jakonmaakin ayonxon makanman tsakaxon jato reteti .
43021017	Description	Jainxon jawen kimisha itin yokáribia iki : — ¿ Minki ea noia Jonassen bake Simón ? — akin . Jatian moa kimishaakinhora , janki noia akin yokata , moa Pedro onisa iki , jaskáaxon yoia iki : — Minra jatíbi onanke Ibó , minra onanke en mia noia — akin . Jaskáa Jesussen yoia iki : — Jaskara ixon nokon jonibo koiranhananbi ea jato ikinxonwe jainxon ea jato onanmaxonribiwe .
66021027	Sin	Ikaxbi ja jemanra jawetianbi jawe jakonmabi yamanoxiki , nin omismisaibo iamax paranmisbo . Jainra jikinoxikanai , ja Corderonin jati kirika meran jaton jane wishakaatabores .
66017004	Sin	Ja ainbo iká iki amí joshin chopa sawéya , ja iká iki oron , jainoax metsáshaman makanbaon , itan perlabaon raokaata . Jara iká iki westíora oro copa tsomaya , ja meran iká iki , ja omismisti , itan jato yoranmaxon bia jakonmabires jawékibo bochoa .
51003014	Recommendation	Jatíbi neskarabo aríbaibikaya , ikonkon noimisti shinanyabo ikanwe , ja riki ja westíorabicho shinanya keskábo noa imai .
43012023	Description	Jaskáakin yoikana , Jesussen jato neskáakin yoia iki : — Moara ike nete nokoti , ja jonin Baken jawen atipana koshi jato oinmati .
45002022	Sin	Min yoiai , wanoya itan benoya ixon wetsa betan yorantima . ¿ Jawekopíki jaskatibi mia teamisai ? Jainoaxibi mia ikai , jatonbi aká jawéki rabikantin keenyamai . Jaskatibi mia ikai , ja Dios rabiti xobo meranoa jaskara kopí , jawékibaon yometsoi .
45007008	Sin	Ja esébo onantaananra aka iki , ja ochan meskó jakonma jawékibaon keentiakinres ea shinanmakin . Jatian jaskara esébo yamaketianra , ja jakonma jawéki non akaibo non onanyamakeanke .
44026017	Grace	Ja judíobo itan ja judíomaboibakea píkoxonra en mia koirannai , jatoibara en mia rama raanai .
56003003	Sin	Moatianra noaboribi ikana iki , onanmabo , itan yoitimabo . Noa ikana iki manota keskábo , itan jatíbi ja keenti shinanman , itan keenti jawékinin iboaxon yonoai keskábo . Jakonma jawékibores akí itan jaton jawékibo oinnax notsiresi jakanabo . Noa ikana iki omiskanabo , itan omisananaibo .
54005021	Recommendation	Ja Dios betan Jesucristo bebonxon , jainxon jawen katota ángelbo bebonxonra , neskákin min jato anon ixon en mia yoiai , jatíribibores axon wetsabo ayamai akin jato ayamawe .
58010035	Recommendation	Jaskara iken , Cristo ikonhaax jaki koshii jeneyamakanwe . Jatianra jan mato meninoxon yoia jawékibo , maton binoxiki .
46004002	Faith	Jaskara iketian , jaweratonki ja tee biai , janra ikonkon ja tee senenhai jato oinmati jake .
44009043	Description	Jatian Pedro icha netepari Jopenko iká iki , ja Simón janeya jonin xobonko ; ja iká iki yoina bichin teetai joni .
46003016	Grace	¿ Matonki onanyamaa mato Diossen xobo , jain Diossen Shinan iká ?
58010019	Faith	Jaskara ikenra en mato yoiai nokon wetsabo , ja Jesucriston jimi kopíresa , rama rakétanma jain Dios iká chité meran noa jikiti atipanke ,
43008021	Sin	Jatian Jesussen jato yoiboresa iki : — Eara kaai , jatianra maton ea benanoxiki ; ja ea jain kaainkora mato kati atipanyamake . Ikaxbi maton ochanbira mato mawánoxiki — akin .
51003012	Recommendation	Diossenra noixon jawen jonibo inon ixon , mato katota iki , jakopi wetsabo noibati shinanyabo ikanwe , jakon shinanyabo , rabíti shinanhomabo , noimisbo itan manatiabo .
43012026	Faith	Jaweratonki ea tee axonkasai , janra ea chibanti jake , jatian jaweranoki ea ikai , jainribira ja nokon yonoti inóxiki , ja ea tee axonaira nokon Papan rabinoxiki .
54003004	Description	Jainoax jawen xobon ikábo , jakonhaxon jato ikinti onanribi iti jake , jatian jawen bakeboribi iti jake , jato jakonhakin esea ikax , jakoni jaax yoitibo ,
52005011	Recommendation	Jaskara iken , ja maton wetsabo betan shinan meran raroananni , bebonbires shinan meran koshianankanwe , ja moabi mato iibea keskati .
62003011	Recommendation	Ja joi ikonhakin peonontianbi , maton ninkata joi riki : wetsabo betanribi noa noiananti iki , iká .
46007026	Recommendation	Moa nete atikonmabo ibotanai meran noa jakana kopíra , en shinannai , jawekeskaki noa itina , jaskábi noa westíorabo ikanti jake .
43003001	Description	Westíora fariseora jaa iki , Nicodemo janeya judíobaon koshiribi .
59002025	Description	Jaskáribira winota iki ja tsini ainbo Rahab ; Diossenra jawen aká kopí atibi keskáakin akai ainboakin oinna iki , ja joi bei bokana jonibo jain ikanti menianan wetsa baiori pikóti jato akinna kopí .
54002015	Faith	Ikaxbi ainbora kishpinmenoxiki tita ixon jakonhakin jawen bakebo aniax , Cristoki koshii jenéyamaax jakoni jataanan , wetsaboribi jato noitaanan , jainoax jakonma jawékibo akin jenetaanan , jakon jawékibores akí jataananribi .
44013017	Grace	Noa Israel jonibaon Diossenra non reken papashokobo katota iki ; jaskáara ja Egiptoain maei boax ikánontian , kikinbiresi kaikana iki . Iikinra , jawen atipana koshin ja maimea jato Diossen pikonike .
44015008	Grace	Jatian non shinanbo onanna ixonra , Diossen noa aká keskáribiakin , jaboribi jawen Shinan jato menia iki . Jaskarainxonra jato onanmaa iki , jaboribi jawen jonibo jato imaa .
59002011	Sin	Ja wanoya itan benoya ixon wetsa betan yorantima yoini Diossenribira yoia iki : “ Jato reteyamawe ” akin . Jaskara iken jaweratoboki wanoya itan benoya ixon , wetsa betan yorantibo ayamakinbi jato reteai ; jabaonra ja esébo moa senenhayamake .
43010028	Grace	Enra jato jatíbitian jati neteya imai , jaskataxa jawetianbi mawákantima iki , itan tsonbiribi ea bichintima iki .
45016020	Grace	Mato jaskataitianra , jan noa jakonbires jamai Diossen , mato akinti iki , Satanás matonharesnon ixon . Ja non Ibo Jesussen jawen jakon shinanman mato akinkin jeneyamabanon .
55003005	Sin	joi akonai keskabo , ikaxbi jaton akai jawékiainra onantibires inoxikanai , jaskara jonibo betanra , min jawebi ointi yamake .
45012005	Description	Jaskáribi riki noa . Ikaxbira noa westíora yorabicho keská iki , Cristo ikonhaibo ikax . Jaskatira ikai noa akinnanani , westíora yorabicho keská itaanan .
56003008	Faith	Nato joira kikin ikon iki , eara keenai , min jato yoikin jenetima . Jaskáaxon ja Dios ikonhabaon jakon jawékibores akanon ixon . Neskara joibora jakon , itan jatíbibo jan jato akinti joi iki .
59002023	Faith	Jaskataxa ja wishá meran yoiaibo senena iki : “ Abrahammanra Dios ikonha iki , jaskara kopíra atibi keskáakin akai joni oinna iki ” , iki iká . Jaskatira Abraham Dios betan raenanai joni baneta iki .
59002001	Faith	Nokon wetsabo , ja koshi shinanya non Ibo Jesucristo ikonhaibo ixon wetsabobichores kikin joniakin shinantaanan , jatíribibo kikinmashokoakinbo shinanyamakanwe .
45003013	Sin	Jaton teton riki , jan jakonma jokonai ikax ; mawá kinni kepenmeeta keská . Jaton jana riki jan iorai jansokanai jawéki . Jaton joi riki ronon natexa keská moka .
49005028	Recommendation	Jaskáakinribira , ja wanoyabaon jaton awinbo noikanti jake , jaton yorabi noia keskáakin . Jatian jawen awin noia jonira , kikinni janbixbi noikaatai .
45009030	Faith	Wetsa keskaakinra en yoiti atipanyamake . Judíoma jonibora , jaskatax jakon inoxon esé senenhai iikanainmabi jato Diossen ochaoma keskábo imaa iki , ja ikonhaax jaki koshikanketianres .
54003009	Faith	jainoax ja Diossenbi noa onanmaa , non ikonhaa ikon joikiribi kikini koshia iti jake , itan jakonma aká jaton shinan meran yamaribi jakanti jake .
54006002	Recommendation	Jatian jan jato iboa joni joi akairibi iketianra , kikin joniakin shinankin jenekanti yamake . Jaskáyamakinkaya , bebonbires jakonhaxon jaton teebo axonkanti iki , ja jakonhakin maton tee axonai jonibo riki joi akaibo , jabora non noi wetsabo iki , neskati ikantibora min jato onanmati jake .
45003003	Faith	Jaskara ikenbira , ichaxon ja esé senenhayamakana iki . Jatian ¿ Jaskáakin senenhayamakana iketianmein , Dios jawe ikai ? ¿ Janribimein jato yoini jawékibo moa jato betan senenhayamashokoai ?
43019034	Violence	Jaskara ikenbi westíora sontáronin pishpachiain kini itiakin chachia iki , yami kenshon . Jaskáatianbi jimi betan onpax jawen pishpachiainoax jokona iki .
43015012	Recommendation	Ja ninkaxon maton senenhati en yoiai nokon esé riki neskara : Ja en mato noia keskatiribi , wetsabo betan noiananti .
45006013	Recommendation	Ja maton yorabo , jan jakonma ochabo ati jawékiakinres imayamakanwe . Jaskáyamaikaya , Dioskires kikinni menikaakanwe , mawataxbi joni jakiribi jiriai keskati . Jatian ja maton yorakaya , jan jakon jawékibores anon ixon , Dios iboamakanwe .
58010039	Faith	Ikaxbi noara , já ikonhakin jenetaanan , manotiain boaiboma iki . Jaskáyamaira noa já ikonhaax kishpinmeetabo iki .
45011026	Grace	Moa jaskákanketianra , jatíbi judíobo Diossen jato kishpinmanoxiki . Jaskara yoiira ikai Wishá meran : “ Jan jato xabáakai jonira Sión jemameax jonoxiki , joxonra , ja Jacob jakonmainoa xabáanoxiki ,
52002015	Violence	Ja judíobaonribira non Ibo Jesús retekana iki , ja profetabo moatian retekani keskáakinribi , jainxonra omiskin jaton jemameabo noa pikokana iki . Nato jawékibora Diossen keenma iki , itan jonibaon keenmaribi iki .
58010026	Sin	Jatian ja ikon joi onanna pekáobi , nonbix keenax noa ochakaresaitianra , ja ocha kopi mawáti , moa wetsa jawéki yamake .
49002006	Grace	Diossenra , Cristo Jesús betanbi noa jirimaa iki , jaskáaxonra Cristo betanbi naikan jati noa menia iki .
49004025	Recommendation	Jaskara ikax , moa jansoyamakanwe , wetsaboribi ikon joibores yoikanwe , noara jatikaxbi westíora yorabicho keská iki .
48002005	Faith	Jaskáakin noa akanabira , non jato ninkáxonyamaa iki . Noabiribi keena iki , maton ikonhaa jan kishpinti ikon join yoiai keskati mato jaai jenétima .
46014013	Recommendation	Neskara kopíra , ja wetsaresibi join yoyo ikaitonin , já yoyo ikai joi janbi onanxon , onantiakin jato yoiti kopí , oracion meran Dios yokáti jake .
44009001	Violence	Jabi iká iki Saulobiribi joi akaibo ramiakin jeneyamai . Jaskara kopíra , ja sacerdotebaon koshiiba kaa iki .
43017013	Description	Ikaxbi ramara ea moa miiba kaai . Ea kaamatianbira jato betanbipari nato neten ixon , neskara jawékibo en jato yoiai , ea raroshamanai keskatiribi , jaboribi rarokanon ixon .
60004013	Recommendation	Jaskáyamaikaya ja Cristo iní keskatiribi onitsapitibi raroreskanwe , jaskatax Cristo jakiribi jawen koshi shinanyabi joketian , mato kikin raroshamanbo ikanon .
44011006	Description	Jatian jawebomein ja chicho jake ixon , jakonshamanhakin en oinnara iká iki , chosko taeya meskó yoinabo , siná yoinabo , ronobo , jainoax pechia yoinabo .
51003008	Recommendation	Ikaxbi rama jatíbi jaskara jawékibo moa jenekanwe ; ja sináti shinanbo ; ja jakonmanin keenti jawékibo ; ja jakonma jawékibo ; jato jakonmanin yointibo ; ja jakonmaibires yoyo itibo ,
44018003	Description	Jatian jabaon carpa xoboati teeribi akai ikax , jato betan teeti baneta iki .
45006012	Sin	Jaskara iken , koirameekanwe , meskó ochabaon , jakiribi ja maton yora keenai jawékibaon mato teaxon amanaketian .
53003012	Recommendation	Jaskara jonibora ja Ibo Jesucristo janenko non yoiai , jaskatax jakon jati kopikaya jakonaxes teekantiakin .
44007009	Sin	Jacobonin bakebo ja , non reken papashokobora , jaton wetsa Joséki notsii , jaon marokana iki , Egiptonko iokanon ikax .
44011028	Description	Jatian jato xaranmea Agabo janeya jonin Diossen shinanman onanmaa , jatíbiainoa jonibo jawékiatinin ikanti jato yoia iki . Jaskáakin jan yoiabora ikoni senena iki , ja Claudio icha mai iboaa apo inontian .
44020036	Description	Jato jaskáakin yoikin senenhataanan , ja tsinkitabo betanbi chirankooxon Pablon orana iki .
48005024	Faith	Jatian ja Cristo betan ikábaonra , moa jaton ocha yora korosen akana iki , jatíbi jaton tsini shinan itan jaton jakonma jawéki ati shinanyabi .
59001002	Recommendation	Nokon wetsabo , jatíbi meskó tanakaati jawékibo nokoaxbira , raroshamares mato ikanti jake .
62001006	Sin	Jatian eara Dios betan jakonshaman jake ikibi , yamé keska meranpari jaa ikaxa , noa nonbix paranmeetai . Jatianra ja ikon join yoiai keská akí noa iiyamai .
44010011	Description	Ja nai chopetaitian oinna iká iki , ani chopa kakaati keská , jawen chosko pabíoribi renéxanan naman apakeai .
44002009	Description	Nenora ikanai : Partossainoabo , Mediainoabo , Elamhainoabo , Mesopotamiainoabo , Judeainoabo , Capadociainoabo , Ponto janeya mainmeabo , Asiainoabo ,
51001010	Faith	Jaskataxa , ja Ibonabo ikax jaskati jati keskatishaman mato jakanti iki , já keenai keskáres jatíbitian axoni , itan meskó jakon jawékibo akin kikinhakin Dios onanboresi .
54001018	Recommendation	Timoteo , ikonkon nokon bakebi keská iketianra en mia yoiai , ja Diossen amaa jawen janenko mia yoikani joibokaya shinanwe , jaskataxa kikin reteananti onan sontáro keská mia itiki .
66019001	Faith	Jaskata pekáo en ninkata iki , kikin icha jonibo naikanmeax koshin yoyo iki neskákanai : “ ¡ Non Ibokaya rabikanwe ! Jan jato kishpinmati ja ani shinan , itan atipana koshi riki non Diossena .
49002001	Grace	Moatianra mato iká iki , jakonma jawékibo akai , itan ochayabo ikax , mawatabo keská .
46010021	Sin	Ja non Ibon jimi shinankin , xeati xeaxonbira ja yoshinbo axonkana xeatiribi maton xeati yamake , jatian ja non Ibon yora shinankin pixonbira , ja yoshinbo axonkana pitiribi maton jawékiati yamake .
49005003	Recommendation	Matora ja Diossen jonibo ikai keskatibi moa ikanti jake ; ja atimabo betan yoranti , itan meskó jakonma jawékibo , jainoax matobicho jayátibo yoitanibobi mato iti yamake ,
56001015	Sin	Ja jakonma ayamaibaonara jatíbi jawékibo jakonbires iki , ikaxbi ja jakonma akaibo ixon Dios ikonhayamaibaonara , jawe jakonbi yamake , shinan meran jakonmaatabo ixonra jakonmara non akai ixonbobi shinanyamakanai .
44009021	Description	Jato jaskáaitian oinnax , jatikaxbi ratetax neskákana iki : — ¿ Nato jonimarin ja Jerusalénhainoa Jesús rabiaibo jato masá tenemapachoai ? ¿ Jaribimarin ja Damascoainoa joi akaibo yatanxon , sacerdotebaon koshiiba jato boyantana ? — ikibo .
58008006	Description	Ikaxbi ja Sacerdotebaon Koshi iti tee Jesussen biatoninra , jato winoke , já meranxonra wetsa jakonhira bená ja senenhabekonti joi Diossen aká iki . Jara akonkin senenhati ixon , Diossen yoia jakonhira joiboki koshike .
50001021	Faith	Nokona riki japariax ea Cristo betanbi . Jatian ea mawatara itiki , moa ja biti en bia .
50001006	Faith	Enra ikonhai ja mato meran jawen jakon tee akin peoa Diossenra , jakonhakin aaboresti jake , ja Jesucristo joti nete nokotai kaman ixon .
62005020	Faith	Jainxonra non onanribike , ja Diossen Bake joxon , ja ikon Dios non onannon ixon , noa shinan onanbo imaa . Jatian noara ja ikon betan jake , ja iki jawen Bake Jesucristo . Nato riki ja ikon Dios itan ja jatíbitian jati nete .
45012018	Recommendation	Maton atipana senen , jaskatax jatíbibo betan jakonax jati benakanwe .
58010023	Faith	Jawenbi taxketimaakinkaya , ja noa jaon manata , ikonhakin jeneyamanon akanwe . Diossenra noa yoia jawékibo senenhati iki .
43014027	Grace	Ja xabá shinanra en mato jenexonai , ja nokon xabá shinanra en mato meniai , ikaxbi mato en jaskámaaira nato netemea jonibaon mato shinan jakonshaman imaxonai keskáma iki , onisyamakanwe itan rakéyamakanwe .
47005006	Faith	Jaskara kopíra noa jaki koshii jeneyamai ; yorayapari ikax japariaxa , non Iboiba kati ochóbirespari noa ikanai ixon onannax .
43012047	Grace	Ikaxbi ja nokon joibo ninkataxonbi jan yoiai keskábo ayamaira , jato jakonmaaxon masá tenemayamai , eara jato jaskai joáma iki . Eara joá iki jato kishpinmati kopí .
62003012	Sin	Caín iní keska iamanon ikanwe , ja iká iki Satanássena , janra jawen wetsabi retea iki . Jatian ¿ Jawekopimein retenike ? Jawekopimakan , ja Caínman akai jawékibo iká iki jakonma , jatian jawen wetsan akai jawékibo iká iki jakon .
66016020	Description	Jatíbi ja nasibo , itan mananbo yamaa iki ,
58011012	Description	Jaskáakin Abrahamman , kikin yosishoko moa koshioma ixonbi bakeara , jawen chiní rarebobo kikinbiresi kaikanike . Ja naikanmea wishtinbo , itan aniparo kexá iká mashibo non oinna keskati , tson toponmati .
54001017	Faith	Ja jatíbitian jaa Apo kikin joni iketian , rabikin jeneyamanon akanwe , ja mawáyosma , jishtima , itan jabicho Dios jaskarashaman ibanon .
66014007	Faith	Neskáakin koshin jato yoia iki : “ Dioski jakonhakin shinankanwe , itan já rabikanwe . Moara jaton aká jawékibo jan jato yoixonti nete senenke . Ja nai betan mai , ja aniparo itan weanboribi aká Dios rabikanwe ” , iki .
44006001	Description	Ja nete , icha joi akaibo kaiboreskana iki , jatian ja griego join yoyo ikaibo , moa hebreo join yoyo ikaiboki joíti peokookana iki , jaskati ikana iki , ja griego ainbobo benomaayabora jakonhakin jato jawékiati meniamakanai , ikibo .
60002021	Grace	Neskarabo winóti kopíra mato Diossen katota iki , Cristora mato kopi onitsapita iki , já iní keskatiribi mato ikanon ikax .
53003010	Recommendation	Jatian mato betan ixonra neskara senenhati joibo non mato yoia iki : Jaweratoboki teekashamai , jabaonra pitima iki akin .
43003016	Grace	Akonbireskin nato netemea jonibo noixonra , jawen jabicho bake jato Diossen menia iki , jatíbi já ikonhaibo , mawáyamai jatíbitian jati neteya ikanon ixon .
44019015	Description	Ikaxbi yoshinman jato yoia iki : “ Enra ja Jesús betan Pablo onanke , ikaxbi ¿ Matokan tsoabo iki ? ” akin .
66019019	Violence	Jaskáketian en oinna iki , ja onsá yoina betan ja nato mainmea apobo , jawen sontároboyabi ; ja kabáyonin peyakaa joni jawen sontároboya itina betan reteananox tsinkíkana .
44027002	Description	Jaskatax Adramitio repintiainoax , pishitaitonin noa nanékana iki . Ja wapóro iká iki , Asia main iká jemabotiibi taxna taxnakaini kaai . Jatian Aristarcoribi nobé kaa iki , ja iká iki Macedonia main iká , Tesalónica jemamea .
58013003	Recommendation	Ja presoboribi shinankanwe , matoribi jato betanbi presoakanabo shinantaanan ; ja ramiakanai joniboribi shinankanwe , matoribi jaskarabo winotai keská , shinantaanan .
51003017	Recommendation	Jatíbi maton akaibo itan maton yoiai jawékibo , Ibo Jesussen janenko akanwe , já kopires Papa Dios iráke ayananbi .
48006006	Recommendation	Ja Diossen joi onanmakanaitoninra , jan axeaibiribi jatíbi ja jayata jawékinin akinti jake .
44007005	Description	Ikaxbi jainxon jawebi meniamaa iki , jain iti mai pakextanibi . Ikaxbi yoia iki , mia mawata pekáora , min chiní bakebo en jato meninoxiki , akin . ( Ja netebaonra Abraham bakeomabobipari iká iki . )
44007019	Description	Ja aponra non kaibobo , itan non reken papashokobo paranxon , jato ramiaa iki , jaton pikóbena bakeshokobora jato retemaa iki , moa kaiyamakanon ixon .
43020003	Description	Jato jaskáa , Pedro betan ja wetsa jaonmea onanai ja kini oinni bokana iki .
44024016	Faith	Jaskara kopíra en jatíbitian benai , Dios bebon itan jonibo bebon , jakonma aká shinan meran yama iti .
65001013	Description	Jaskara jonibo riki , ishtonbires sinataibo , jaton jakonma rabinti akaibo iki , ja aniparo bechonman bakox potaa keská onantibires . Jabora joékaini paketai wishtin keskabo ikax , moa jatíbitian masábires tenetiain , kikin yamé meran , katiresbo ikanai .
48001012	Description	Ja joira , tsoa joninbi ea yoiama iki , itan tsonbiribi ea onanmaama iki . Jara Jesucristonbi , ea onanmaa iki .
45007005	Sin	Ja ocha akí , noa jaa inontianra , non keena keskábores akí noa jakátiai , ja esekanra bebonbires noa jaskátima onanmaa iki , jaskara jakonma jawékibo akinra , noa jan mawátiain boti jawékibores non aká iki .
54002007	Faith	Jakopira Criston jawen joi yoiai iti ea janea iki . Jaskáaxon ja judíomaboribi , ja ikon joi onanax , Dioski koshikanon ixon jato onanmati , eara jansoyamai ikonra en mato yoiai .
62003024	Faith	Ja jawen senenhati joi senenhaibora , Dios betan jake . Jatian jara jato meran jake . Neskarainxonra non onanke , jawen Shinan noo meran imaxonatonin , noa onanmaa .
46010024	Recommendation	Noabicho jakon itira non shinanti atipanyamake , wetsabo jakon itiribikayara non shinanti jake .
45012016	Recommendation	Senenbires wetsabo betan shinanmeeti jakanwe , rabitaibo iamakanwe ; ja rabitinin shinanmeeyamaibo keskatiribi ikanwe ; matonbinix jatíbi jawéki onannaton shinanmeeyamakanwe .
49004031	Recommendation	Ja mato meraa iká siná shinan , jatoki jakonmaati shinan , sinati koshín wao iti , jakonmai jatoki yoyo iti itan jatíbi meskó jakonmabo moa keyokanwe .
51001025	Faith	Neskara kopíra Diossen ja joi akaibo jato akinti ea imaa iki , mato akinhanan jatíbiain jawen joi en yoinon ixon .
66001014	Description	Jawen boo iká iki joxo lana keska joxoshaman , itan nibí maana keská joxoshaman . Jainoax jawen okenbekonbi bero iká iki , chii tirí keska .
47004015	Grace	Jatíbi neskarabora noa winóke mato jakon ikanti kopí , jaskaxon Diossen jakonhamisti shinan bitaanan , ichaxonribi Dios iráke ayananbi rabikanti kopí .
43006056	Faith	Jatian jan nokon nami piai itan nokon jimi xeaira , moa ebetan jakonhirai já iki , jatian earibi jabetan jakonbires jake .
43011027	Faith	Jaskáa ja ainbaon yoia iki : — Enra akai ikonhakin Ibó , mia riki ja Cristo , ja Diossen Bake nato neten joti yoipaokani — akin .
44002042	Faith	Jaskataxa , ja raana jonibaon jato esé onanmaa keskatibo jaai jenéyamakana iki . Ja rarebobires keska shinanmeekin , tsinkíxonbo Criston yora shinankin jawékiakatikanai , itan orankinribi jeneyamakatikanai .
58001009	Grace	Jakon jawékibores noixonra , jakonma jawékibo min omisa iki , jakopíra mia Diossen katota iki , min Dios ixon , jaskáaxonra , ja miibetan ikábo bebonbires , raro mia imaa iki ” , iki .
44012002	Violence	Ja Juanman wetsa Jacobo espadanin jato retemaa iki .
55002016	Recommendation	Ja Diossen joi ayamai jonibo jakonmai iresbiresi yoyo ikanaitian , miaribi jato betan jaskáyamawe , jaskati yoyo ikai jonibora , bebonbires jakonmaati iikanai .
62003015	Sin	Jatíbi jaton wetsabo noiamakin jato omisaibora , retemis joni keskabo iki . Jatian matonra onanke , ja retemisbo jawekeskataxbi jatíbitian jati neteya iti atipanyamaa .
43021015	Faith	Jatian moa pikin senenhakanketian , Jesussen Pedro yokata iki : — ¿ Ja nato jatíribi eonmea onanaibaon ea noia bebonbireski , min ea noia Jonassen bake Simón ? — akin . Jaskáa yoia iki : — Jaskara riki Ibó , minra onanke , en mia noia — akin . Jatian Jesussen yoia iki : — Jaskáakin ea noia ixon , ja ovejabo atin jakonhakin nokon jonibo ea koiranxonhananbi ea jato axeaxonwe — akin .
46012008	Grace	Jawen Shinan meranxonra jatíribibo jato imai , yoyo iti onan shinanyabo , wetsabobiribi jato imai , kikinhakin onanxon , jato onanmati onan shinanyabo ,
44007013	Description	Jatian jakiribi bokanketian , jawen wetsabo Josekanbi onanmaa iki . Jaskáaxon Josekan , Faraón jawen rarebo onanmaa iki .
60003010	Recommendation	Wishá meranra ikai neskati : “ Tsoaki ikoni jakoni jaax , raroires jatin keenai , jara jakonmaibo yoyo iki jenetax , moa jansoibo yoyo iki jeneta iti jake .
44004032	Description	Jatianra moa icha joi akaibo jakana iká iki , jabora jaskara shinanyabires ikax , jatobi keskáakin shinannaiboribi ikana iki ; tsoabira natora nokonabicho ikibo iamakana iki , jaton jawékibo iká iki jatíxonbi akinanankin ati .
46015003	Grace	Ja kikin jakon riki en rekenhakin mato onanmaa , ja enpariribi ninkáxon Cristo non ochabo kopí mawata , ja wishá meran yoiai keskati .
66018024	Violence	Ja jemameara , profetabo , Diossen jonibo , itan jatíbi nato netenxon retekana jonibaon jimi merakana iki .
44013048	Faith	Jaskáaketian ninkatax ja judíomabo rarokana iki . Jainoax neskákana iki : Non Ibon joira jakonhira iki ikibo , jaskáaxonra ja Diossen jatíbitian jati neteya imatibaon non Ibo ikonhaakana iki .
66022020	Description	Ja neskáakin jato onanmaira neskati yoyo ikai : “ Ikon riki eara basima joti iki ” , iki . Ibanon jaskara . ¡ Jowé non Ibo Jesús !
50004009	Recommendation	Ja en mato onanma keskati jakanwe . Jainoax ja ea ninkatax itan ea oinnax mato eibakeax axea keskatiribi jakanwe . Jatianra ja xabá shinanya noa imai Dios mato betanbi iti iki .
53003015	Recommendation	Ikaxbi rawíayamakanwe . Ja mato betan joi akai ikenkaya , jakonhaxonres esekanwe .
51002008	Recommendation	Koiranmeekanwe ; ja jaki chipókanai jaton onanna janso shinan yoiaibaonra mato parankanake . Jabaonra , ja Cristokiriti iká joi ikonhayamai , jaskáyamakinra jonibaon jato onanmaabores , itan nato nete jatonharesa koshi shinanbores ikonhakanai .
50003014	Faith	jaskara ea ikí kati en nokoi kaai kaman , jaskáaxon ja Cristo meranxon noa Diossen menitibo en naikanxon bii kati kopí .
56002014	Faith	Jara noa kopi mawata iki , jaskáaxon jatíbi jakonma jawékiainoa kopiaxon noa xabáanox , itan kikin jakonhakinbo ayonxon , jakon jawékibores akin jeneyamai jawen katota jonibo noa imanoxon .
43005024	Faith	Enra mato ikonshaman yoiai , jaweratobaonki , ja en yoiai jawékibo ea ninkaxonai itan jan ea raana nokon Paparibi ikonhaai , jabora moa jatíbitian jati neteyabo iki ; jaskara kopíra moa masá teneyamanoxikanai , moa manotiain kaai iitibi kishpinmeetabo kopí .
66021015	Description	Jatian ja ebé yoyo ikai ángel iká iki , ja jemayabi jawen xepótibo , itan ja katea chiké jan toponti orobires metro tsomaya .
50003019	Sin	Ja jonibora masá tenetiain keyoti kaibo iki . Jaton yora keenai jawékibo iki , jaton dios , jainoax jaton akai jawékininribi ikanai rabíshamani , jan rabintitianbi . Nato netemea jawékiboakinres shinankanai .
54003006	Sin	Jatian jato ikinai koshiribira , Cristo ikonhaa benáshokoira itima iki , jaskaranix rabítaanan , ja Satanás iní keskatiribi ramitax jakonmain katires inaketian .
65001003	Recommendation	Nokon noi wetsabó , eara ikonbiresi keenai , ja mato betanbi noa kishpinmeetabo , non onanna joikiriakin mato wishaxontin ; ikaxbi ramara atiora iketian en mato axonai , ja ikonhati joi jawen katota jonibo jato Diossen meniaton paranan mato ikanon ixon .
44004002	Description	Jabora kikinni sinákana iká iki , Pedro betan Juanman jato esekin , ja Mawábora jirinoxiki , Jesús mawataxbi , jiriribia iketian akin jato yoiaitian .
66018005	Sin	Naikan kamanbira bebonhira jaton ocha akábo nokóke . Jatian Diossenra jaton jakonma jawéki akábo onanke .
43004046	Description	Jaskatax kaax Jesús nokota iki , ja Galilea main iká Caná jeman , jainxon onpax vinoayantanainko . Jatian jainribi iki iká apo betan teetai oficial , jawen bake iká iki isinai Capernaúm jemanko .
45012011	Recommendation	Koirameekainxon , chikishamakin , rayáshaman shinanyaxonres , non Ibon tee axonkanwe .
60001008	Faith	Jaskarabo kopíra já oinnama ixonbi akonbireskin maton Jesucristo noike , jainxon oinnama ixonbi ikonhaabo ikaxa rama mato kikini raroi , jaskáshamani ja raroi yoyo iti joibobi yamake .
62004013	Grace	Ja noa Dios meran jaa , itan noo meran Dios jaa non onannon ixonra , jawen Shinan noa menia iki .
43019029	Description	Jainra vino pae bochoya chomoshoko yakata iká iki . Jatian ja esponja bixon , ja vino pokokana iki , jaskáaxon ja hisopo jiwishoko ponyaman maostankana iki , jaskáaxon boxon Jesús ketaxnankana iki .
51001013	Grace	Ja yamé keskatonin iboa meranoara noa Diossen pikoa iki , jaskáaxonra jawen noi Baken ikinaton jakanabo noa imaa iki .
45016017	Recommendation	Enra mato yoiai ebé joi akaibó , ja meskóakinbo yoixon moa jatonbiribi itiakin jato imaibo , joi ninkáxonyamakanwe , jabaonra maton jakon esé onanaki ramíkin , wetsakeskaakin yoixon , mato atikomaaxonai . Jaskarabo betan iamakanwe .
45012007	Recommendation	Jato akinni teeti shinanya mia imaa ixon , jakonhakin jato akinwe ; jato axeati onan mia imaa ixon , jato axeawe .
43016023	Faith	Ja netenra , moa jawebi maton ea yokáyamanoxiki . Ikonshamanra en mato yoiai , ja nokon Papanra jatíbi ja nokon janenko maton yokatabo mato meninoxiki .
66021019	Description	Jainoax ja jema chiké jaki koshiabo iká iki , meskó metsáshaman makanbaon raoayona ; ja rekenain iká iki ; jaspe makan , ja rabé itin iká iki zafiro , ja kimisha itin iká iki ágata , ja chosko itin iká iki esmeralda makanbaon raoa ,
59004017	Sin	Jaweratonki jakon jawéki ati onanxonbi ayamai jara ochai .
66019005	Faith	Jatianra ja ani yakátiainoax neskati yoyo ikai en ninkata iki : “ ¡ Mato jatíbi ja kikinbaon , itan kikínmabaonribi , jatíbi mato já tee axonaibaon , itan jakonhakin jaki shinannaibaonribi non Dios rabikanwe ! ” iki ikai .
47005002	Faith	Jaskatira nekeabi yorayapari ikax , ja naikanmea yoraya iki katinkaya moa noa iorai keenai .
48006004	Recommendation	Mato Westíorabokayara matonbinix oinmeeti jake , ja maton akai jawékiboki jakon iki ikax , jatian jakon iketianra maton shinan meranbiribi mato rabíti iki . Jaskati ixonra maton wetsabo jakonma shinanmatima iki .
46007036	Recommendation	Tsoaki moa wanoti baritia senen ikax , jawen biti ainbo betan wanoti shinannai , ibanon , jawen shinannai keská iki . Wanotira , ochama iki .
43016002	Violence	Ja jain tsinkíti xobonkoniabora mato pikonoxikanai , jainoax netera nokónoxiki , wetsanbires mato reteax , Dios keenai keskára non ake , ikibo ikanti .
66015001	Description	Jatian en oinna iki , naikan wetsa ja oinxon onanti ratéti jawéki ikai . Ja iká iki kanchis ángelbo , ja senentiainbi jan jato jakonmaati kanchis jawékia . Jabo iká iki jaskaa pekáo , moa Dios siná tantiti nete senenai .
43018023	Description	Jaskáa Jesussen yoia iki : — Ea jakonmai yoyo iketian ea yoiwe , jawe jakonmaki en yoia ixon , jatian ja en yoiabo ikon iketianki ¿ Jaweati min ea tantash aka ? — akin .
50004003	Recommendation	Jainxon mia , ja ebetan tee akin jeneyamai , enra mia yoiai ; nato ainbo rabé min jato akinnon ixon . Jabora ja Clemente itan wetsa ebé teetaiboyabi jakon joi en yoiaitian , ebetanbi onitsapikana iki . Jaton janera ja jati kirika meran moa wishakaatabo iki .
66016006	Sin	Jabaonra min jonibaon jimi , itan min profetabaon jimi chikoa iki . Jatianra rama min jato ja jimi xeamake . ¡ Jaskábiati ikenra min jato ake ! ” iki .
45006002	Sin	Ikama , jaskara shinanyamanon akanwe , nonra ja ochabo moa Cristo betan mawákin kachianbaina iki . Jaskara kopíra jakiribi jaskara ochabo akí noa moa iiti atipanyamake .
66017011	Violence	Ja moatian jakátiibi ja rama yamaa onsá yoina riki , ja posaka itin iká apo yoii iká . Jara ja kanchis ikainoaribi ikaxbi , jawen kikini keyotiain kaai iitai .
48004030	Recommendation	Ikaxbi ¿ Jawe ikiai Diossen joi meran ? Abraham yoiira ikai neskati : “ Ja min yonotiki min bakea bakenra , jawekeskaxonbi , ja min awinkon betan min bakeaa baken iboa jawékibo biti atipanyamake . Jaskara iken ja min yonoti ainbo , jawen bake betanbi moa miibakea pikowe ” , iki .
54006009	Sin	Ikaxbi ja icha jawékia itin keenaibaonra tanakaatibo joketian , teneyamakanai . Jaskatira icha jakonma jawékibo ati shinanyabo ikax , jakonmaatax manótiain bokanti atipanke .
66017016	Violence	Jatian ja chonka machanbo , itan ja onsá yoina min oinnatonra , ja tsini ainbo omisxon jawe chopaomabi jabicho jenenoxikanai . Jaskáxonra jawen nami pixon chiikan menonoxikanai .
46008003	Faith	Ikaxbi jaweratonki Dios noia , jara Diossenribi onanke .
45003009	Sin	Ramakan maton jawekeska shinannai , ¿ Noa judíoboki iórai jakon jonibo ikax , ja judíomabo xewina jakon iki ? Ikáma . Enra moa mato yoia iki , jatíbi jonibora ochan iboabobires iki ixon , judíobo itan judíomabo inonbi .
44007041	Sin	Jaskáaxonra , waka bake jisáakin , jatonbi dios akana iki . Jaskáaxon yoinabo retexon menikana iki . Jaskara jatonbi aká jawéki , jakonhakin shinantaanan , fiesta akáx rarokana iki .
66009020	Sin	Ikaxbi ja jakonmabires jawékinin mawáyamai texea jonibaonra , ja moatian apaokani jakonma jawékiboribi akin jeneyamakana iki . Jainxon ja yoshinbo , itan jatonbi ja rabiti oro akana , koríki akana , bronce akana , makan akana , jiwi akana , rabikin jeneyamakana iki . Ja jawékibo iki oinyamai , ninkáyamai itan niamaibo .
47005011	Faith	Jaskara ikenra , jaki yoitibo ixon , akonkin non Ibo rabiaibo ixon , ja joi ayamai jonibo , Dios ikonhamati non shinanti iki . Diossenra noa kikinhakin onanke , matonribi noa kikinhakin onanna ipainon riki .
49002003	Sin	Jaskaranixa wetsa netebaon jatíbi noabo , non keena keskáres akí jakanabo iká iki , ochayabi pikota ixon , jaskarabores akí , itan ja non ati shinannai jawékibores akí . Jaskarabo akai ikaxa , ja wetsabo keskáribi , atibi noa Diossen castigantiresbo ikana iki .
44002040	Recommendation	Meskó keskáakinbo esekin , Pedron jato neskáa iki : — ¡ Ja nato jakonma jonibo masá tenematibo xarameax , mato kishpinmeekanwe ! — akin .
45008013	Faith	Ja maton keena keskáres akí jaaxa , mato mawáti jake . Ikaxbi , ja Diossen Shinanman akinnares jakonma jawéki ati shinanbo keyokin jeneaxa , mato jatíbitian jati iki .
45010011	Faith	Diossen kirika meranra ikai : “ Ja ikonhaax jaki koshiabora , parankanabo ikantima ” , iki .
45001008	Faith	Wetsa joibo yoiamatianbira , en mato yoiai neskara : Wetsankobo kaxonra , en ninkatai , mato moa Cristo ikonhaax jakonbires ikaibo yoikanaitian , jaskara kopíra , ea Criston akinna iketian , mato kopi en Dios iráke akai .
52001004	Faith	Diossen noia nokon wetsabo , nonra onanke , mato janbi katotabo .
60004008	Recommendation	Maton wetsabo betan ikoni noianankanwe , ja noimisti shinanmanra icha ocha akanabobi moa jato shinanxontimaakin noa imai .
44027001	Description	Jatian noa Italiain raanti shinanxon , Pablo betanbi wetsa presobo , jan jato bonon ixon , sontárobaon koshi capitán Julio menikana iki . Ja iká iki , icha mai iboaa romamea apo betanbi iká sontárobo ikinai .
66015003	Faith	Jatianra ja Diossen yonoti Moiséssen bewá , itan Corderon bewá bewai neskákana iki : “ Non Ibo Dios , jatíbi atipana koshi , itan ratéti jawékibo riki jatíbi min akábo ; ponté , itan ikon riki min ikábo . Mia riki jatíbiainoa jonibaon Apo
60002002	Faith	Ja pikó benashoko bake kikini jawen titan xoma akasai keskatikaya , kikinhakin ja Diossen jakon joi onanti shinanyabo ikanwe , jaskáakin ja joi onanax , shinan meran beboni koshitaanan mato kishpinmeekanon .
66014013	Faith	Jatianra naikanmeax ea akí neskatai en ninkata iki : “ Nato wishawe : ‘ Diossenra raro imanoxiki , ja nenoax ori non Ibo betanbi iiti mawatabo ’ ” , iki iká . Akin ea akai . “ Jaskara riki ixonra Diossen Shinanman yoiai . Jabora jaton teeainoax tantinoxikanai , jaton aká teebora oinnoxikanai ” , iki ixon .
59001027	Faith	Ja akonkin joi ikonhaax , Papa Dios bebon jakon iti riki neskara : Ja kachiana bakeboyabi ja benomaatax onitsapitaibo jato akinti , jainoax nato netemea jakonma jawékiboribi atima .
51002004	Recommendation	Neskarabora en mato yoiai , ja janso joibo ikenbi , jakonshoko keská joibo yoixon mato parankanaketian .
66005013	Description	Jainxonra en ninkata iki , jatíbi ja Diossen joniaka jawékibo , naikanmeax , mainmeax , itan mai meranoa , jainoax aniparomea jawékibo , neskati bewakanai : “ ¡ Ja ani yakatinin yakata betan ja Cordero , ibanon já non rabiti , jaki jakonhakin shinanti , ja riki ani , itan atipana koshia . Jara jatíbitian jaskara inóxiki ! ” iki .
66008008	Description	Jainxon ja rabé itin iká ángelnin jawen trompeta xoon aka iki . Jaskáaketian westíora jawéki , ani manan tiritai keská , aniparonko potaa iki . Jatianra ja aniparo jene , naponbekontanishaman senen jimi baneta iki .
44007058	Violence	Jaskáaxon , jemamea pikobainxon , makanman tsakakana iki . Jatian jaki jansoaibaon , jaton taribo , koiranxonti westíora bakeranon , Saulo janeya namanbi jenebainkana iki .
45015011	Faith	Jainoax iribai neskati : “ Ja non Iboki bewakanwe jatíbi jonibo , jatíbiain jakanabaon ja rabikanwe ” , iki .
45011036	Faith	Diossibakeaxkayara , jatíbi jawékibo joái , jan jamaaresa , jatíbi jawékibo jake , itan jawena riki , ja jatíbi jawékibo . Jaskara iken , ja Diosreskaya jatíbitian rabinon akanwe . Jaskarakaya ibanon .
43001029	Faith	Nete xabáketianra , Jesús jakiriti joaitian Juanman oinna iki . Jainxon jato yoia iki : “ ¡ Oinkanwe , já riki ja Diossen Cordero jan jatíbi jonibaon ocha jato soaxonti !
58011031	Description	Jatian jaskáakin ikonhaa kopíribira , tsini ainbo , Rahab janeya , ja yoitimabo betanribi mawáyamaa iki . Ja joné jato oinni bekana israelitabo jakonhaxon jawen xobon jato bia kopí .
43010010	Grace	Ja yometsora joái jato yometsoaires jaton shinanbo ramiati shinanyares , itan jato réteti shinanyares . Ikaxbi eabiribira joá iki , jonibo jato jamanox , itan jatíbitian jati neteya jato imanox .
50003020	Faith	Jatian noabobiribira naikanmea jonibo iki . Ja naikanmeax noa jan kishpinmati jotira non manake , ja non Ibo Jesucristo .
45015007	Recommendation	Jainxon ja matoiba beaibo jato jakonhaxonres bikanwe , mato Criston aní keskaribiakin . Abákanon jatiankaya , jatíxonbi Dios rabikin .
44021024	Recommendation	Ja jonibo ioax , jato betanbiribi ja axé senenhai , Dios bebon jakon inox chokítanwe . Jainxon jatíbi ja jayá , maxkoroonoxon biti jawékibo , jatonayabiakin kopíatanwe . Mia jaskáketianparira , jatíxonbi onankanti iki ja mia yoii ikanabo ikonma , itan minribi ja esekan yoiaibo senenhai .
45004012	Faith	Jainoax Abrahamribi iki , ja jaton jakina rebichi xatéyabo ikaxbi , Dios ikonhaax jaki koshia judíobaon papa . Jaskáakinra jabaon , jawen jakina rebichi xatexonkanamatian Abraham ini jawékiribi chibani iikanai .
44001026	Description	Jaskáaxon suerte akana , Matíaski paketa iki . Jaskatax ja chonka westíora raanabo betan biakaata iki .
45004007	Grace	Jaskara yoiira inike neskati : “ ¡ Diossenra raroshaman imati iki , ja jakonma jawékibo aká ikenbi , moa shinanxonyamakin , Diossen jato ocha soaxonabo !
66011004	Description	Nato ikonkon onanna joni rabé riki , ja mai Ibo bebon rabé olivo jiwi , betan ja rabé lamparin itina keská .
59004009	Recommendation	Masá shinankanwe , yoyo iananbi winikanwe ; ja maton osanai jawékibo ibanon winitibores baneti ; jatian ja mato raroaibo ibanon masá shinanti jawékibores baneti .
64001011	Recommendation	Nokon keen wetsá , ja jakonma jawékibo mawayamawe . Ja jakon akanai jawékiboreskaya mawawe . Ja jakon jawéki akaibo riki Diossena , jatian ja jakonma jawéki akaibora , jawetianbi Dios onananmabo iki .
45004011	Faith	Moa jaskáa pekáora , Abraham jawen jakina rebichi xatexonkana iki , ja ikonhaax jaki koshia iketian moa Diossen jawetianbi ocha ayosma keskáakin imaa onanti inon ixon . Jaskarainoaxa iká iki ja Abraham jatíbi jaton jakina rebichi xatéoma ixonbi ; Dios ikonhaax jaki koshiaibaon papa baneti . Jakopira rama jaboribi Diossen ocha ayosma keskáakin oinnai .
45006007	Grace	Jawetianki westíora joni mawatai , jatianra moa ochan jaweati atipanyamake .
47004010	Faith	Jaweranobo noa kainko inonbira ja Jesús iní keskatiribi noa onitsapikanai , jaskatax ja Cristo jaa keskatiribi noa jaa onanti iti kopí .
50002021	Sin	Jatíribibaonra jaton jawékibobiribi akin , ja Jesucristo keenai keská axonti shinanyamakanai .
58011011	Faith	Já ikonhaax jaki koshia kopíra , Saran bakeayosma ixonbi , itan Abraham yosishoko ixonbi . Diossen koshi meniatonres bakea iki . Ja jaskara jato imati yoiabora , Diossen akonkin senenhai ixon ikonha kopíres .
43006039	Grace	Jatian ea jan raana nokon Papan shinan riki , jatíbi ea jan menia jonibo , jawekeskaxonbi en jato manómatima ; jara keenai moa nete senenketian , mawákanabo ikenbi en jato jirimaribatin .
46008006	Faith	Nona westíora Diosbicho jake , non Papa jaibakeax jatíbi jawékibo peokootai , itan jawenaboribi ikax noa jakana . Jainoax jaríbake westíora non Ibobicho , janra jatíbi jawéki aká iki . Jatian noaribira jakopires jake .
52003006	Description	Ikaxbi ramara , Timoteon ja Tesalónicainoax joxon , jakonhira joibo noa yoike , ja maton ikonha , itan maton jato noiabo yoixon . Noara yoike , maton noa shinankin jeneyamai , itan maton noa oinkashorai , ja non mato oinkasai keskáakinribi .
60005004	Grace	Jatianra ja pastorbaon koshi joketian , jawetianbi keyóyosma kikin jakonhira jan ratéti jawéki maton biti iki , ja maitira jawetianbi payóyamai .
47003012	Faith	Neskara jawékibo moa onanna ixonra rakétanma non yoiai .
61002012	Sin	Jaskara jonibo riki yoinabo ikai keskatires jakanabo ikax shinanhomabo , yatanxon retekanti yoina keskábores . Jaskatira ikanai jabaon onankaskinhamai jawékiboki jakonmaibo yoyo iki , ikaxbira yoinabo atinres jato retenoxikanai ,
43012006	Sin	Ja jawékiomashokobo shinannaxa iamaa iki Judas jaskati yoyo iki , yometso ikaxa iká iki . Jara ikátiai , ja koríki koiranmakanai , jaskatira menikanainkoniabo yometsokatitai .
62004016	Faith	Jaskaáxonra non onanna iki , itan non ikonha iki Diossen noa noia . Dios iki noimis . Jatian ja noimisbora , Dios meran jake , jainoax jato meranribi Dios jake .
44011019	Description	Jatian ja Esteban retekanontianribira , ja jatíribi joi akaibo masá tenemakin peokana , jabati bokana iki : Feniciain , Chipreain , jainoax Antioquíainbo . Jainbo boxonbi , judíomabo ayamakin ja judíobobichores ja jakon joi yoikana iki .
54006006	Faith	Ikon riki ja Diossen joi akai ikax , noa jakonbires jati . Ikaxbi jato jayata jawékiabicho ikax , raroi jakanabores .
66013007	Violence	Jainxonribi ja Diossen jonibo betan jatoaresnon kaman , reteananti yoia iki . Jainxon jatíbi meskó axéya jonibo , jainoax ani jemabo , meskó joiabo , itan jatíbiainoa ikana jonibo jawen keena keskáakin jato anon ixon koshi menia iki .
60002020	Faith	Ikaxbi ¿ Jawekeskaxonmein jakonma aketian mato ramiakana tenexon , maton jakon jawéki biti iki ? Ikaxbi jakon jawékibo akín maton masá teneaira , Dios bebon kikin jakon iki .
58009015	Grace	Jaskara kopíra , Jesucristo iki , ja bená senenhabekonti joi akainko jato kopi yoyo ikai , já mawatatonra , ja reken senenhabekonti joi aká inontian ochakani jonibo jato xabáai , itan ja Diossen kenaabaon , jatíbitian jayáti jato meniti yoinibo bikanon ixon , jato atikonhaxonai .
45006001	Sin	¿ Jaskara ikenki non jawekeska shinannai ? ¿ Noamein ocha ocharestiki , ibanon ja Diossen jakon shinan bebonbires kaiti ixon ?
49005004	Recommendation	jakonma joibaon moa yoyo iamakanwe . Jainoax iresa join , itan jakonma shirobaonribi iamakanwe , jaskatibo yoyo itira , kikin jakonma iki . Jaskayamakinkaya , Dios rabikanwe .
66006008	Violence	Jatian en oinna iki joni peyakaya rapanshintani kabayo pikotai ; jatian jan peyakaa jonin jane iká iki , Mawá . Já pekáora wetsa joni joá iki ; jawen jane iká iki , jain mawábo iká , jabora nete pochínikontanishaman ikana jonibo jatoaresnon ixon koshi menia iki . Jan jato keyoti jawékibo iká iki ; reteanantibo , jawékiatinin iti , koshi isinbo , jainoax nato mainmea pimis yoinabo .
45004016	Faith	Jaskara ikenra , ja Diossen jaskara imanoxon Abraham yoini jawékibo , jawen chiní bakebaonribi nokoti kopí , moa Diossen jawe kopíbi jato yokáyamaa iki , ja ikonhaax jaki koshitires iketian . Jaskara jato imanoxon yoinira , ja esé senenhaibaonabichoma iki , jara ja Abraham iní keskati jawen joi ikonhaax jaki koshiaibaonaribi iki . Jaskataxiki , ja Abraham jatíbi Diossen joi ikonhaibaon papa baneta .
44028018	Description	Jatian jabaonra , kikinhakin yokáyona pekáo , ea píkokaskana iki , ja aká kopíshaman ea reteti yamaketian .
45009016	Grace	Jaskara ikaxa , joni keenaton , iamax jawekeskabo aká kopíma iki , jato Diossen katotai . Jara noibamisti shinanya ixon Diossenbi jato akai iki .
46010008	Sin	Jatíribi jabo iní keskatiribi , wetsabo betanbires teananyamakanwe , jaskataxa westíora netenbicho rabé chonka kimisha waranka joni keyókana iki .
45007023	Sin	Ikaxbi emeranra jake westíora jawéki , jan ea jakonmaakai , jariki nokon yora iboaka ocha , jara kikinni jakonmatai en jakon akasainbi , jan ea kikinhakin iboaa ikax .
58006001	Faith	Jaskara iken , bebon chibanresnon akanwe , ja Diossen joi non akonkin onannai kaman . Ja peokin onanti Cristo kiriti iká joibora non benaakin yoiamai . Ja reken non onannabo iki , jan noa mawátiain boti jawékibo moa akonkin jeneti , jainoax Dios ikonhaax jaki koshiti ,
46016011	Recommendation	Ja matoiba iketian , kikínmashokoakin shinanyamakanwe , jaskayamakinkaya jakiribi joaitian , jakonhaxonres akinkanwe . Jaskatax ea oinni jonon , non wetsabo betanra non manake .
59002014	Faith	Nokon wetsabo ; jawemabi riki westíora joni Dios ikonha ikax raroibi jan ikonha keskati imai ikax . Jaskara iken ¿ Imeyanti atipanke westíora joni , jan ikonha jawékininbichores kishpinmeeti ?
43007025	Description	Jatian jatíribi ja Jerusalénhain jakanabo ikana iki : — ¿ Natomarin ja retekaskin benakanai joni ?
43020022	Faith	Jaskataanan jatoki xoon ataanan jato yoia iki : — Ja Diossen Shinan bikanwe .
45010003	Sin	Jabaonra onanyamaresai , ja Diossenres jakon jonibo jato imai . Jaskákinra , jatonbinix jakon joni iti shinankin , ja jaskáaxon noa Diossen jakon joni imatikaya , pekáoriakana iki .
62005010	Faith	Ja Diossen Bake ikonhabaonra , ja Diossen yoiabo ikonhai ; jatian ja Dios ikonhayamaibaonra janso keska imakanai , jawen Bakekiriakin jato Diossen yoiabi ikonhayamai kopí .
43014012	Faith	Ikonshamanra en mato yoiai , jaweratoki ea ikonhaax eki koshiai , janra ja en akai keská teeboribi atiki , jainxon , ani wetsa teeboribi ati iki , Ea nokon Papa ikainko kaai kopí .
56002009	Recommendation	Jainxon ja iboaxon yonokanaiboribi , jato onanmawe , jatíbi jawékiainbo jan jato yonoaibaon yoiai senenhakanon , noimisbo itan kewinmismabo ikanon .
58012015	Recommendation	Moa Dios noiabo ixon , jenetimaakinkaya shinankanwe , matora jiwi tapon moka keskábo ixon , jonibo jato jakonmaakaibores inake .
54003007	Recommendation	Jainoax ja joi ayamai jonibaonribi , jakonhakin oinkanai joni iti jake , jaskati jato bebon rabintibo winotax , Satanássen jakonma axonainko pakénaketian .
49004007	Grace	Ikaxbi noa westíorabaonra , Criston keenxon , meniares jawen tee ati onan shinan non bipakea iki .
66016003	Description	Japekaora ja rabé itin iká ángelnin jawen copamea jawéki , aniparonko chikoa iki . Jatianra ja aniparo jene , joni retekana jimi chikoa keská baneta iki . Jaskáketianra jainoa jatíbi jiria yoinabo mawata iki .
49006006	Recommendation	Jato betan jakon iti kopi , oinkanares teetai iamakanwe . Jaskayamakinkaya , Criston yonotibo ixon , ikonkon keenshamanxon , Dios keenai keskáres axonkanwe .
60003016	Recommendation	Ikaxbi jaskáakinbo jato yoikin , rabí shinanhomaxon jakonhaxonres jato yoikanwe , maton shinan meran jakonma aká shinan yamashaman itaanan . Jaskatax ja Cristo ikonhaax mato jakoni jakanabo oinnax , mato jakonmaakin yoiaibo , jato yoyo ika joinbi ikonbiresi rabinkanti kopí .
43006040	Faith	Ja nokon Papan shinan riki , Diossen bake oinxon , ikonhaax jaki koshiaibo , jatikaxbi jati neteya ikanti ; jatian moa nete senenketianra en jato jirimanoxiki — akin jato Jesussen aká iki .
44012023	Violence	Jatianbi ja non Ibon ángelnin ja Herodes rátereskin isinmaa iki , Dioskaya rabikanwe , akin jato ayamaa kopí . Jaskataxa xenabaon pia Herodes mawata iki .
47001003	Grace	Ja non Papa Dios itan non Ibo Jesucristo rabinon akanwe , ja riki jan noa onísai non Papa , itan jatíbitian jan tantiti koshi shinanyabo imakin , noa jenémayamai Dios .
54001006	Sin	Jatíribi joi akaibora neskara joibo jeneax wetsaoritax , moa iresbiresa joibores yoii join ianananreskanai .
45001016	Faith	Eara rabinyamai , nato bená joi jato yoitinin , Diossen atipana koshi iketian , jatíbi ja ikonhaax jaki koshiaibo kishpinmeekanti kopí . Nato joira judíobaonpari ninkata iki , ramara ja judíomabaonribi moa jatíbiainxon ninkákanai .
46003011	Description	Jatian jan koshiatibo moa akanainkora , tsonbi wetsaresibi jan koshiatibo moa nichínti atipanyamake , jan koshia riki Jesucristo .
49005033	Recommendation	Jaskara iketian , mato westíorabaon , matonbinix noikaata keskáribiakin , maton awinbo noikanwe , jatian ja benoyabaon , maton bene joi ninkaxonkanwe .
51002013	Grace	Moatianra mato ikana iki , ocha akí jaabo ikax shinan meran mawata keskábo , ja maton ochati shinanbo jeneama ikax . Ikaxbi ramara Cristo betanbi mato Diossen jamaa iki ; jakopiresa jatíbi non ochabo moa noa Diossen shinanxonyamai .
54004014	Recommendation	Mia jaskara iti yoikatikanai keskáakin , ja ancianobaon jaton mekenman mia mamepaskanontian , ja Diossen mia onan shinan meniatoninres , jakoni teewe .
66021001	Description	Jaskata pekáo en oinna iki bená nai betan bená mai . Ja reken nai betan reken mai , itan ja aniparora moa yama iká iki .
52005016	Recommendation	Jatíbitian raroshamanres ikanwe .
66009006	Description	Ja netebaonra jonibaon mawátibo benakinbi nokoyamanoxikanai , mawákashoraibira iamanoxikanai .
52004014	Faith	Ja Jesús mawataxbi jakiribi jiria , non ikonhaa keskáakinribira , non ikonhai já ikonhaax mawákanabora , Jesús betanbi jato Diossen jirimanoxiki ixon .
62004015	Faith	Jaweratobaonki , ja Jesús riki Diossen Bake ixon ikonhai , jabora Dios meran jake , itan jabo meranra Dios jake .
49004022	Recommendation	Jaskara kopí , ja moatian mato ikátiai keskati jaai jenétaanan , ja shinanbo moa jenekanwe . Jatíbi ja jawékibora moa jakonmaata iki , ja paramis shinanman imaa .
43010009	Grace	Ea riki ja xepóti , jaweratoki eiba jikiai jara kishpinmeeti iki , jaskataxa ikanti iki , oveja kene meran jikimakana iikin pikóxon ja piti pasto meraa keskábo .
58011037	Violence	Wetsabora makanman tsakaxonbo retekana iki , pochínikon xatexonbora , jato retekana iki , chichika kenshon chachixonboribira jato retekana iki . Jatíribibo ikana iki , jainshaman iti onantimabo ikax , boantani , jaton chopabo iká iki oveja bichi , itan cabra bichibo axon sawekanashokobo , jawebiomashokobo , onísshokobo , itan ramiakanabo .
62002029	Faith	Matonra moa onanke , ja Jesucristo atibi keskáakin akai . Jatian jaskara onanna ixonra , maton onanke ja atibi keskáakin akaibo , Diossen bakebo .
44013047	Grace	Non jaskáati yoiira Ibo iká iki neskati : ‘ Enra mato imaa iki jatíbiainoa joniboaon joé keska , jaskatax ja ochokea main ikanabo kamanbi , ja nokon kishpinti joi yoii mato kanon ixon ’ , iki — akin jato aká iki .
47004002	Faith	Ja jonéshoko itan jan noa rabinmati jawékibora moa non ayamai ; nonra jato jansoayamai itan jaskati iká keskámaakinbo , ja Diossen joi non jato yoiamai . Jaskáyamakinra ikon joibores non yoiai , jaskarainxonra Dios bebonxon jonibaon , jaton shinan meran onankanke , ikonra non yoiai ixon .
44002033	Description	Jaskáaxonra naikan boxon , jawen mekayao Diossen yakámaa iki . Jainxonra noa meninoxon yoini , jawen Papán Shinan bia iki . Bixonra , ja Shinanribi noa menike . Ja riki ja maton oinna itan maton ninkati iitai .
51003010	Recommendation	Matora moa bénati jakanabo ikax , bená jonibo iki , jaskara ikaxa jan mato jonia Dios keskatiribi , moa wetsaresibiti mato iikainai , jaskáaxon maton já kikinhakin onani kaai kaman .
43011004	Faith	Jaskara joi ninkaxon Jesussen jato yoia iki : — Nato isinra , mawáti isinma iki . Jara ichaxon Diossen atipana koshi oinkanon ikax iki , jainoax ja Diossen Baken atipana koshiribi oinkanon ikax — akin .
45001017	Faith	Nato bená joinra noa onanmai , ja ikonhaketianres jato Diossen ochaoma keskáakin imai . Já ikonhatires iki , jaskara yoiira ikai Dios jawen Wishá meran neskati : “ Ja ochaoma keskáakin en imaabora , ea ikonhaa kopíres jatíbitian ebé janoxikanai ” , iki .
43019017	Description	Jaskáakin bokin , jabi koros iamaxon , Jesús bomakana iki , “ Mapo xao manan ” , akanainko ( Ja iki judíobaon join aká Gólgota ) .
45012006	Faith	Diossenra , já keenatonbiribi meskó jawen onan shinanbo noa westíorabo menipakea iki . Jaskara ixon , jawen shinanna jawékibo yoiti onan shinan mia Diossen menia iketian , awé ja min ikonhai keskáakinribi jato yoikin .
66004007	Description	Ja reken itinara iká iki , león jisá ; jawen rabé itin iká iki , wakabene jisá . Jawen kimisha itin iká iki , jonin bemanan jisá . Jawen chosko itin iká iki , teté noyai keská .
49005015	Recommendation	Jaskara iken , ja maton ikainkobo kikinni koirameekanwe , ja onanmabo ikai keskati jayamakanwe , onanbo ikai keskatikaya jakanwe .
45010012	Grace	Ibanon tsoabires , judío itan judíomabo inonbi , jatíbira noa ja Diosyabicho iki . Jara jatíbibo betan jakon ixon , já yokákanabo akonbireskin jato akinnai .
45010004	Faith	Ja eséra , moa Cristo joketian jainres senena iki , ramara ja Cristo ikonhaxes , noa jakon joni iti iki .
50004006	Recommendation	Jawekopibi jaakinres shinanni tsokasyamakanwe . Jatíbi mato jan yoronaibokaya oración meran Dios keshaananbi yokákanwe , itan iráke akanwe .
46010006	Faith	Jatíbi neskara winókanabora , ja oinxon non onanti kopí ikana iki . Jaskáaxon jabaon jakonma jawékibo atibo shinankani keskáakinribi , nonribi jakonma jawéki atibo shinankantima kopí .
66009002	Description	Jatianra ja xanken meran iká pozo kepena iki . Jainoaxa koin jokona iki , ani horno meranoax ikai keskati . Jatian ja pozo meranoax koin jokonaton , bari betan niwe mapoara , yamé baneta iki .
52004006	Recommendation	Tsonbi nato jawékibaon , jabé joi akaibo jato jakonmaakinbo akin , jato paranyamabanon . Moara non mato yoia iki , jato jaskáai jonibora , non Ibon jato akonbireskin castiganai ixon .
47005017	Faith	Jatian jaweratoki Cristo ikonhaax moa já betan iki , jara bená joni iki , jan moatian iká jawékibora moa winota iki , jatian ja rama já meran iká jawékibora , bená iki .
43005020	Faith	Nokon Papanra ea noike , noixonra jatíbi jan akai jawékibo ea oinmai ; jainxonra ja en aká bebonbires ratéti jawékibo ea amati iki . Jaskarabo en akaitian oinnaxa , ja en joni benxoaketian oinnax ratéibata bebonbires mato raténoxiki .
49004028	Recommendation	Ja yometso ikátiaibo , moa yometsoi jenékanwe . Maton mekenmanbi moa jakonax teekanwe , ja maxkatabobiribi akintinin mato yorontima kopí .
57001022	Recommendation	Jainxonribi ea jain kaax , itiribi ea benxoaxonwe , maton eki oranabo ninkáxontaanan , mato oinni kanon ixon ea Diossen raantininra ea manáke .
58013009	Recommendation	Ja meskó maton onanyamaa esébo mato yoikanabi jato ninkáxonyamakanwe . Ja Diossen noimisti shinanyabo ikaxkaya , beboni non shinanbo koshinon akanwe . Ja jatíribi jawékiati pitimabo yoikanai jawékibaonra , jawebi jato akinyamaa iki .
52005012	Recommendation	Jainxonra non mato yoiribiai , nokon wetsabó , ja non Ibon tee axonkin mato akinnabo jakonhakin ikinkanwe ; jabora non Ibon joi mato onanmaibo iki , itan mato eseaibo iki .
43009022	Description	Jaskáakinra ja jonin anibaon jato yoia iki , ja fariseoboki rakékin . Ja koshibaon moabi shinankana iká iki , jaweratoboki ja Jesús riki ja Cristo iki ixon onanai , jabo jain tsinkíkanai xobonkonia moa pikokanti .
50003003	Faith	Noabokaya riki ikonkon ja jakina rebichi xatéyabo , jawen Shinanman akinnaton Dios rabiaibo ikax . Cristona ikaxa noa jakon shinanmeetai , jatianra jawen koshinbi jonin akai jawékiboki noa koshiamai .
62003023	Faith	Ja senenhati joi noa Diossen yoiai riki : Jawen Bake Jesucristo non ikonhati , itan jan yoini keskatishaman noa wetsabo betan noiananti .
66013011	Description	Jainxon en oinribia iki mai meranoax wetsa onsá yoina pikotai . Ja iká iki , ja corderona keská rabé machanya , ikaxbira ronin yoyo ikai keská iká iki .
46014020	Recommendation	Nokon wetsabó , bakebaon shinan keskashoko iamakanwe , ja jakonma atinkokaya , bakebo keská ikanwe . Ikaxbi , ja yosibaon akai keskáakinkaya shinankanwe .
59005013	Recommendation	Jawerato matoboki onitsapiti itai orankanwe , jaweratoboki raroshamanbo ikanai Dios rabii bewakanwe ,
58012012	Recommendation	Jaskara iken , ja non meken paxkina keskábo ikax , itan ranboxo yosmaa keskábo iken , jakiribi koshiai keskábo ikanwe .
60001017	Recommendation	Ja non Papa akin maton akai Diossenra , senenbires jaton aká jawékibo jato yoixonai , jaskara kopí ja nato neten mato winotai keskábores jaai kaman , jan yoiai keskatibores mato ikanti jake .
58010036	Recommendation	Matobora ja onitsapiti jawékiain koshi shinanyabo iti maxkákanke . Jaskatax ja Diossen shinannai keskáshamanbo itaanan , jan meninoxon yoia jawékibo maton biti kopí .
58011001	Faith	Ja ikonhaa iti riki , oinnaxmabi , ja non biti jawékinin manata iti . Ikon riki ixon , non oinnama jawékibo ikonhati .
49004017	Recommendation	Jakopira , non Ibon janenko en mato neskara yoiai : Dios ikonhayamaibo ikai keskati moa jayamakanwe . Jabora benotabo ikax , jaton shinannai keskatires jakanabo iki ,
51002016	Recommendation	Jaskara ikenra ja maton piai , itan maton xeai jawékibo kopí , ja fiesta netebo ikenbi maton ayamaitianbo , ja oxe bená ikenbi , maton mekeyamaitianbo , ja tantiti nete ikenbi mato tantiamaitianbo , tsonbi mato janshokobo yointi atipanyamake .
66007015	Faith	Jaskara kopíra Diossen ani yakati bebon ikanai . Jain ixonra , neten itan yaméyabi , Diossen xobonxon jawen tee axonkanai . Jatian ja ani yakatinin yakatatonra , jawen xobonko imaxon jato koiranti iki .
44020010	Description	Jatian Pablon naman joxon , ochómakainxon ja bake ikótaanan , jato yoia iki : — Ratéyamakanwe , mawatama riki — akin .
55002010	Faith	Jaskara kopí riki , jatíbi neskarabo en teneai , jaskatax ja Diossen katotaboribi kishpinmeekanon ixon , itan Cristo kopíres penébires jatíbitian jati netenko ikanti kopí .
60005014	Recommendation	Joi akaibobires ikax , noiananax wetsabo betan saludanani , betsó iananankanwe . Jatikaxbi jakonshaman jakanwe moa Cristonabo ikax .
49005021	Recommendation	Wetsabo betan ninkakannani jakanwe , Dioski rakétaanan .
61003017	Recommendation	Jaskara ikenra nokon noi wetsabo iketian en mato yoiai , moa neskara jawékibo onanna ikaxkaya , ja Dios ikonhaax jaki koshiabo ikenbi jakonma akai jonibaon paranhanan mato jenemakanaketian koiranmeekanwe .
51003018	Recommendation	Ja benoya ainbobora en yoiai , ja maton benen yoiai keskábores jakon shinanyaxon axonkanwe , neskarabo riki ja non Ibo ikonhaa ixon , maton senenhatibo .
54005020	Recommendation	Ja ocha akín jeneyamaibo jatíbi ja joi akaibo tsinkixon , jato bebonxon jato notsinwe , abákanon min jato jaskáa ointaanan , rakéxon wetsabaon jaskara ochabo ashokoyamakin .
45014013	Recommendation	Jaskara iketian wetsabo jakonmanin yoini jenétanankaya , nonbixbiribi noa koiranmeeti iki . Jainoax nobé joi akai joni noa ikaibo ointaanan , meskó shinannax Dioski ochati jisá onannax , noakaya jaskati jaai jeneti iki .
45002010	Grace	Jatian , jakon jawéki akábora , jan raroti jawékibo jato Diossen meninoxiki , jainxonra kikin joni jato imanoxiki , jaskáaxonra jato jakonshaman jamanoxiki . Judíobo itan judíomabo inonbira jato jaskáanoxiki .
58011034	Violence	Ani chii tiritaiboribi nokamakana iki , espadaninbo retekaskanabi , jabákana iki , jatíribibaonra moa yosmakanabo ixonbi , jakiribi koshiinakiranxon , ja reteanantiainxon jaton rawíbo jatoareskana iki .
48006017	Faith	Nenoax orira moa tsonbi jakonmaatinin ea keenyamai . Nokon yora riki , tóabires , ja oinxonra ea onankantiki ja Criston joi yoiai kopí ea akana .
66018021	Violence	Jatian westíora ángel atipana koshiaton , westíora jan reneti ani makan keská wakexon aniparonko potaax neskata iki : “ Jaskáribiira mia ani Babilonia jema keyóti jake , jatianra jawetianbi mia oinyamanoxikanai .
65001020	Faith	Ikaxbi mato , nokon noi wetsabó , ja maton ikonhaa jakon shinanmanbi , koshii jenéyamakanwe . Diossen jakon Shinanman akinnaton orankanwe .
45012002	Recommendation	Ja nato netemea jonibo ikai keskatiribi , moa jayamakanwe . Jaskáyamaikaya , moa bená shinanbo akáx , wetsaresibii jakanwe . Jatianparira maton onantiki , jaskara maton atin Dios keenaibo . Ja iki jakon ati , jawen keenshaman iti , itan senen iti .
46015009	Sin	Ea riki Diossen raanabo namanbires , ja Diossen joi akaibo ramiaxon masábo jato tenemakatitai ikax , jaskara ikaxiki , ea Criston raana joni iti jisámabobi .
62002015	Recommendation	Nato nete noiyamakanwe , nin ja nato netemea jawékiboribi noiyamakanwe . Jaweratobaonki nato nete noia , jabaonra Papa Dios noiyamake .
45002001	Sin	Jaskara kopíra , ja jakonma jawéki akanai ointaanan , jato jakonmanin yoinnai ikax , miaribi jawe keskataxbi ikama keská iti atipanyamake . Ibanon tsoabires , jaskáakin jato yoiira , matonbinix mato yoikaatai , ja akanai jakonma jawékiboribi akai ikax .
48002009	Description	Jatian Jacobo , Pedro , jainoax Juan , jabo iká iki Jerusalénhainoa jatíbi joi akaibo jato koshikiinabo . Jabaon onanna iki , Diossenbi nato tee ea menia . Jaskara onanxon , Bernabé betanbi ea meshakonkana iki . Moa jaton akai teeribi non akai kopí , jabaon jakonbires shinannai non onannon ixon . Jaskara jaton shinan jakonbires ikax , jabo jawe iamakana iki ; noabiribi judíomabo joi yoiai iken , jatian jabobiribi judío jonibo joi yoiai ikax .
43019023	Description	Moa Jesús korosen axon , ja chosko sontárobaon westíoraxonbo jawen chopabo bipakekana iki . Jainxon , ja tari sawetiribi bikana iki , ja iká iki kexéoma , bochikixonbi namaankiriakin timáa chopa .
45002021	Sin	Rama iki moa mia wetsabo eseai ¿ Jawekopíki jato eseamatianbi , minbixparikaya mia esekaayamai ? Mia iki jato yometsotimaakin eseai ¿ Jawekopíki jaskáakin jato eseibi miaribi yometsoai ?
46006019	Faith	¿ Matonki onanyamaa , maton yora ja Diossen mato menia Diossen Shinanman xobo keska , jainoax ja Diossen Shinan mato meran jaa ? Matobima riki , maton yora ibo .
47005014	Grace	Ja Criston noimisti shinanmanra noa iboa iki , ja jatíbibo kopí já mawata non onannontianbi , jaskatira noa jatikaxbi mawata keskábo ikanai .
58003001	Faith	Jaskara iken , nokon wetsabó , mato riki Diossen jonibo , jawenabo inon ixon mato katota ixonkaya , raana joni itan Sacerdotebaon Koshiakin , ja Cristo Jesús shinankanwe , já ikonhaabo ixonra jaskara non jato yoiai .
44020035	Recommendation	Enra mato jatíbitian onanmaa iki , jaskati teexon , ja yoronai jonibo akinti . Shinankanwe ja non Ibo Jesussen noa yoini keská : ‘ Jawéki biax raroti bebonbires iki , jato jawéki meniax noa raroti ’ ” , iki iká .
58013004	Recommendation	Jatíxonbira ja wanoi biananana jawéki , jakonhakin oinkanti jake , moa biananabo ikaxa , mato yosmaananti yamake . Diossenra , ja atima betanbires yoranti akaibo , jainoax wanoya itan benoya ixonbi wetsa betan yoranti akaibo , jaton akábo jato yoixonoxiki .
43020005	Description	Kaax nokóxon beokainxon kini chicho oinna iká iki , chopabobichores ikaxbi jikiamaa iki .
66016018	Description	Jatianra kanábo biria iki , riri ika iki , tirin ika iki . Jainoaxa ja nato netemea jonibo janontianbi jaskati kikini niwanyosma , kikin koshi niwannaitonin mai shakona iki .
66019010	Faith	Jatian ja ángel naman já rabii ea chirankoota iki . Ikaxbi jan ea yoia iki : “ Ea jaskáyamawe ; eara mia keska Diossen tee akairibi iki , itan ja Jesucristo ikábo yoikin jeneyamai min wetsabo keskáribi . Dioskaya rabiwe ” akin . Ja Jesúskiriti iká joibo riki ja profetabo jan shinan meniai .
46002010	Grace	Nato jawékibora noa Diossen onanmaa iki , jawen Shinan meranxon . Ja Shinanmanra jatíbi onanke , Diossen shinan reboyabi .
50002029	Recommendation	Nokóketian kikin raroshaman shinanyaxon , ja non Ibon tee akaibo atinshaman binoxikanwe . Jainxon já keska joniboribi jato jakonhakanwe .
51003020	Recommendation	Jatian bakebora en yoiai , ja maton anibaon yoiaibo jatíbi jato senenhaxonkanwe , jaskarara non Ibo keenai .
47001012	Faith	Kikin raroshamanra noa ikanai , jakonira jatíbibo bebon nato netemeax noa ike ixon , non shinan meran onannax , ja mato betanshaman ikaxa , noa jaskata iki . Jatian noa neskati ikábora , non onan shinanmanbi noa ikáma iki , Diossenkayara jawen noimisti shinanman jaskatibo iti noa onanmaa iki .
43014021	Faith	Ja nokon joi ninkaxon en yoia keská akaira , onanti iki ea akonkin noia . Jan ea jaskáakin noiara nokon Papan noishokoti iki , jatianra enribi noiax moa ea jaki onantiti iki — akin Jesussen jato aká iki .
51002023	Sin	Ikonkon riki , jaskara jawékibaon noa onanbo banémai keská . Ja ikonha ikax noa jaskati jatibo itan rabí shinanhoma itibo , ja kikinhakin non yora washítibo yoikanai ikax ; ikaxbi jaskara jawékibo akinra , tsoabi non jato jakon ixonyamai ; janra non jakonma ati shinanbo nonharesnon ixon noa akinyamai .
64001006	Recommendation	Jaskáakin min jato akinnabora , ja joi akaibo tsinkíkanainxonbo jabaon jato yoike , noixon min jato akinnabo . Ja jayá wetsanko tekiti jan yoronkanaibaon jato akinkin jeneyamawe , ja Dios keenai keskáakin .
55002023	Recommendation	Onanma itan shinanhoma joni keská ikax , yoyo iresaibo betan niakaayamawe , minra onanke jaskatax ramianani join ianankanaibo .
47003018	Faith	Jaskara ikaxa noa jan bepoa keskábo moa yama ixon , westíora espejo keská ixon Diossen koshi shinan non jato oinmai . Diossenra jainmashamanbo noa wetsaresibiakin imaboai , já keskaribi noa inon ixon . Jaskáakin noa akára , jawen ani shinan non jishtiaboai ; jaskáakinra non Ibon akai jawen Shinanman .
58009014	Grace	Jatian nato jawékibo jaskara ikenra , ja Criston jimikaya bebonbires atipana koshia iki . Ja Cristora , jatíbitian ja Shinanman imaa , ochaoma ikax , janbixbi Dioski menikaatax mawata iki . Jawen jiminra noa jan mawátiain boti , non shinan meran iká jakonmabo noa soaxonai , jaskáxon ja jatíbitian jaa Dios non tee axonon ixon .
44011017	Grace	Jaskara iken , ja non Ibo Jesucristo ikonhaketian noa menia keskáakinribi , ja Shinan jato Diossen menikenki ¿ Tsoa iki ea , ja Diossen akai jawékibo bechitenti ? — akin jato aká iki .
49004030	Faith	Diossen jakon Shinan onísmayamakanwe . Ja Shinanra mato meran imaa iki , ja ochankonia mato kikinhakin xabáati nete nokóketian , mato jawenabo onanti iti kopí .
66003003	Recommendation	Jaskara iken ja maton onanna esébo shinankanwe , itan jan yoiai keskati ikanwe ; akonkin ja maton jakonmabo jenekanwe . Mato oxá besoama keskábo ikenra , maton shinannamatian yometso joái keskati ea joti iki .
62003007	Recommendation	Nokon keen bakebó , tsonbi mato paranyamabanon : Ja atibi keskáakin jawéki akaibo riki , itibi keskati jaa jonibo , Cristoribi jaskara iketian .
62004001	Recommendation	Nokon keen wetsabó , ikonhamatianbipari , jatíbi ja Diossen Shinanman imaa yoyo ikaibo riki noa , iki ikaibo jato tanakanwe , ja jato meran iká shinanki Diossena iki ixon , maton onannon . Moara ichaira nato neten ikonma profetabo pikókanke .
44013038	Grace	Jaskara iken , rama onankanwe nokon wetsabó , ja Jesús kopires , jaton ochabo Diossen shinanxontima joi non mato yoiai .
50003001	Recommendation	Jaskara iken , moa Ibo betan ikax kikini rarokanwe nokon wetsabo . Ja moabi en yoia joiribi mato jakiribi wishaxonira ea sináyamai , en jaskáara matona kikin jakon iki .
46011034	Recommendation	Jaweratoki jaskarainoax jawékiakasai abánon jawen xobonbiribi kaxon jawékiakin , jaskara tsinkítiainoaxbo jaskataitian , Diossen noa masábo tenematima kopí . Wetsa jawékibora matoiba kaxonpari , en mato betan benxoai kaai .
43018031	Description	Jaskáakana , Pilaton jato yoia iki : — Matonbikaya boxon , jawen aká jawékibo yoixontankanwe , ja maton esé meran , yoiai keskáakin — akin . Jato jaskáa , judíobaon yoiribikana iki : — Noa judíobaonra non ati atipanyamake , tsoabi jaskáakin retekin — akin .
46012031	Faith	Ja kikin jakonhira Diossen onan shinanyabo itikayara , maton shinanti jake . Ramara ja en mato yoipakea , bebonbires jakon jawékibo en mato yoiai .
58007026	Description	Jaskara ikaxa Jesús iki , ja jaskarashaman Sacerdotebaon Koshi noa jan maxkata ikátiai . Jara ochaoma iki , jakopi jakonmanin yoikanti yama , itan jawen jakonmaomabi iki , jara ochayabo betanma iki , itan jara Diossen naikan boá iki .
50004013	Faith	Jatíbira en atipanke , Criston ea koshi menia .
52004003	Recommendation	Ja Dios keenai riki , jakon jonibo mato ikantinin , ja atimabo betan yorantibo ayamai ,
51004002	Recommendation	Orankin jeneyamakanwe , já shinanyares ixon Dios iráke akin jeneyamakanwe .
44007029	Description	Jaskáakin aká , Moisés jainoax jabati kaax , Madián main nokota iki . Jain jaa iki onanyamakana joni keskares . Jain ixon , rabé bakea iki .
46011007	Description	Benbónra maiti saweti yamake , jara Dios keska iki , jameranxonra jawen koshi shinan jato oinmai . Ikaxbi ainbaonra , jawen benen jakon shinan jato oinmai .
51003015	Faith	Jainoax ja Criston xabá shinanribi mato meran ikí , jenéyamabanon . Jaskara shinanyaxonra westíora yorabicho keskábo imanoxon , mato Diossen kenaa iki , itan maton já iráke anon ixon .
58002010	Grace	Jatíbi jawékira Diossen aká ikax , jawenabires iki , jara keenai jatíbi jawen bakebo jawen pené netenko jabé jaai bokantinin . Jaskara kopíra , Diossen aká iki , jan jato kishpinmati Jesucristo , masábires tenemataanan jakonman senena imakin .
59004001	Sin	¿ Jawekopikayaki mato ramiananai , itan jawéki kopíshokobo mato join ianankanai ? Shinan meran keenai jakonma jawékinin imaara ikai mato jaskati .
46005001	Sin	Mato xaranra ninkakaake , westíora joi akai joni , jawen onan titabi moa awinhaka keská . Neskara jawékira , kikin jakonmabires iki , ja joi ayamai jonibobira jaskákanaibo non jato ninkáyamai .
46010013	Faith	Joni ixon , tenetima keská tanakaati jawékibora maton winoama iki . Ikaxbira maton kikinhakin onanna iti jake , Diossenra maton teneti atipanyamaa bebonbires tanakaatibo mato imatima iki ixon , tanakaatibo nokoketianra , janbi jaskáaxon winotibo mato koshi meniti iki , jaskáaxon maton teneti kopí .
44020029	Violence	Jainxonra en onanribike , ea kaa pekáora , pimís yoina keská jonibo benóxikanai , mato joi akaibo iketian , wetsa keskáakin yoixon mato joi jenemakasaibo .
53001004	Faith	Nonbishamanra , raroananbo ja wetsankonia joi akaiboribi matokiriakinbo jato yoiai . Ja akonbireskin masábo tenemakana , itan atikomabo meranbi maton koshi shinan itan maton ikonhaa shinan , jishtiaitian .
62004012	Faith	Dios iki tsonbi jawetianbi oinyosma , ikaxbi noa wetsabo betan noianana ikenra , Dios noo meran jaai , jatianra ja Diossen noimisti shinanman non jato noia onanti ikai .
48001001	Description	Ea riki Pablo , Jesucristo betan jawen Papa Diossenbi raana joni , jonibaon ea janexon raanama riki . Ja Diossenra jawen Bake mawákenbi jiriaa iki .
58012003	Recommendation	Jaskara iken ja Jesús iníbo onannax , ja shinannires mato jakanti jake , jara omiskin , ja ochaya jonibaon ichabiresakin jakonmaakana iki . Jaskarabo kopíkaya jatsanyamai shinan namanyamakanwe .
45006005	Faith	Jatian noaribi moa Cristo betanbi mawata keská ikaxa , ja jirini keskatiribi noa jirinoxiki .
45015010	Recommendation	Jainoaxibi ikai : “ Ja maibotiibi iká jonibo , judíobo betan tsinkitax rarokanwe ” , iki .
54004001	Sin	Ikaxbi Diossen shinanmanra onantibiresakin noa onanmai , moa netebo senenaitianra , moa Dios ikonhakin jenenoxikanai ixon . Ja janso joi yoikanaibo ikonhakin , jainxon Satanássen jonibo meranxon jato onanmai eséboribi ninkáxon jan yoiai keskáakinbo axonoxikanai .
56003001	Recommendation	Jainxon wetsaboribi jato shinanmawe , ja Apo itan joni koshiboki yoitibo ikantiakin , itan jatíbitian jakon jawéki ati shinanyabores ikanon .
61003005	Sin	Jaskara jonibaonra akai , moatianbira nai betan mai Diossen jonia iká iki ixon shinanyamakin ; jainxon jawen joinresa mai betan jene janbiribi imaa iki ixonbo shinanyamakin .
60003018	Grace	Cristobira onitsapitax non ochabo kopí westíoraibicho mawata iki , jara jakon joni ikaxbi jakonma jonibo kopí mawata iki , jaskáaxon noa Dios betan jakonbires imanox . Jara nekebi jawen yora mawákenbi , Diossen Shinanmanbi jakiribi jirimaa iki .
61002021	Sin	Jakonra ikeana iki , jawetianbi ikon joi jan ikonhayamaakaya ; moa jaskáakin ja ochaoma esé ikonhaa ixonbi jenenaketian .
53003006	Recommendation	Non Ibo Jesucriston janenkora non mato yoiai nokon wetsabo , ja joi akai ikaxbi teeyosma jonibo betan raenanyamakanwe , jaskara jonibora ja non onanmaa keskatibo jayamakanke .
45005012	Sin	Ja westíora joni ochaa kopíshamanra iká iki , nato neten ochati peokooti , jaskarainoaxa jatíbi jonibo mawati peokoota iki , moa jatikaxbi ocha akanabobires ikax .
58011033	Faith	Ja ikonhaabo ixonribira wetsa maiboribi jato bichinkana iki , joni koshi ixon , itibi keskáakinboribi jato ikínkana iki , Diossen jato meninoxon yoia jawékiboribi bikana iki , ja leónboribi jaton kexabo xeponankana iki .
47004009	Faith	masá memaxonbo onitsapimakanabira , noabichoma iki , rishkixon pakekanabira noa mawáyamai .
59004004	Sin	Wetsabo betan iresai jonibo riki mato ¿ Matonki onanyamaa jatíbi nato netemea jawékibores shinannai ikax Diossen rawí banéti ? Jaweratoki nato netemea jawékibores shinannai iki , jara moa Diossen rawí banetai .
44016006	Description	Jatian ja Diossen Shinanman , Asia main joi yoii katima yoiara , Frigia betan Galacia mainres bokana iki .
45010006	Faith	Jatian jakon joni keska Diossen oinnon ixon ; já ikonhairibi neskáakin yoiai : “ Jawetianbi ¿ Tsoamein iti atipanke naikan kaai ? Ixon shinanyamawe . Mato jaskatara itiki : Cristo jonon ixon yoii kati keska .
66016002	Violence	Jatianra ja reken ángelnin kaxon jawen copamea jawéki maiki chikoa iki . Jaskáaketianra ja onsá yoinanin onantiaka jonibo itan ja onsá yoina jisáakin akana rabikatitai jonibo , jaton yoranko kikin jakonmabires , itan chexamis pekebo jokona iki .
66005008	Description	Jatian ja kirika xei biketianra , ja chosko jiria jawékibo betanbi ja rabé chonka chosko ancianobo , ja Cordero bebon chirankookana iki . Jatíbi jabora arpayabobires ikana iki , itan ja incienso bochóya oro copayabobires . Ja iki Diossen jonibaon oración .
62005001	Faith	Jaweratoboki , Jesús riki Cristo , ikax jaki koshiai , jabora Diossen bakebo iki . Jatian jaweratobaonki Papa noiai , jabaonra ja Papan bakeboribi noike .
48005026	Recommendation	Jaskati jaax , moa noa rabírestima iki , noa rawikanantima iki , wetsabaon jawéki oinnax keeni noa notsirestima iki .
54005001	Recommendation	Ja yosi joi akai joni koshi join notsinyamawe , min papabi akai keskáakin shinantaanankaya esewe , jatian ja bakeranonbo kikin min wetsabo akai keskáakin jato ikinwe .
60002012	Recommendation	Ja Dios ikonhayamaibo xarameax mato ikainkobo jakonires ikanwe . Jatianra jabaon , jakonma jawéki akai joniboakin mato rama yoia ixonbi , jakon jawékibo maton aká oinxon , jabaonribi Dios rabikanti iki já joketian .
50003006	Sin	jaskáakin ja eséres senenhakasai ixonra , ja joi akaibo en jato akonbireskin masá meema iki . Ja esekan yoiai keskati ikinra en jatíbi senenhaa iki , jatianra jakopi ea tsonbi ramiakin yoiti yamaa iki .
43004052	Description	Jatian jaskáakana , jato yokata iki : — ¿ Jawetianshamanki iká benxoi ? — akin . Jatian yoikana iki : — Bakish bari matanxameketianra moa yoná jeneibake — akin .
43019031	Violence	Jatian iká iki moa Pascua ikaitian benxokaakanai , jaskara iketianra ja judíobo keenyamakana iki , ja tantiti netenbi yorabo korosenbi imatinin , ja tantiti nete moa ipachoai bebonbires , mekéti nete ikai iketian . Jaskara kopíra Pilato yoikana iki , ja korosen akana yorabo kishi sekeanan , sontárobaon korosenmea pakexon miinkanon ixon .
43019012	Description	Jaskáatianbi , Pilaton moa jaskáaxon Jesús pikoti benaa iki . Ikaxbi judíobo saa ikana iki : — ¡ Nato pikoaxa , ja icha mai iboaa apo betan kikini raenanaima mia ikai ! Wetsaxbires eara apo iki ikaira , icha mai iboaa apon rawí banetai — iki .
43014001	Faith	Jainxon jato yoiboresa iki : “ Onísyamakanwe , Dioski itan ekiribikaya koshikanwe .
50001028	Faith	maton rawibaon jawekeskabo akábi rakéyamataanan . Mato jaskataira onantibires iki , moa jabo jakómabires ikí kaai . Jatianra matobiribi onantiai , Diossenbi akinna kishpinmeetai .
43015016	Grace	Matonra ea katotama iki , Enkayara mato katota iki , jaskáaxonra en mato yoia iki , jakoni bimiai keskáakin icha jakon teeboribi maton akanon ixon , itan ja bimi jatíbitian keyóyamai janon ixon . Jatianra jatíbi maton yokataibo , nokon janenko mato Papan meniti iki .
58011004	Faith	Ikonhai ixonra , Abelnin ja Caínman aká bebonres , jakon yoina retexon , Dios menia iki . Jaskara kopíra , Diossen atibi keskáakin akai joni oinna iki , itan jan menia jawékiribi bixona iki . Jaskáakinra moa Abel mawata ikenbi , ja ikonhaax jaki koshia iní jawékinin noa shinanmaboresai .
46004001	Recommendation	Ja Criston tee akaiboakin itan ja Diossen anoxon shinanna onanyamakana jawékibo , jato onanmaiboakinkayara , maton noa shinanti jake .
66006013	Description	Jainoax naikanmea wishtinbo maiori maanna iki ; niwe koshin aká ja higo bimi xoobo tininai keskati .
46010014	Recommendation	Jaskara iken , jatonbi aká rabiti jawékibo moa rabiamakanwe nokon noi wetsabó .
45012021	Recommendation	Jakonma jawékibaonra miaaresnake koiranmeewe , jakon jawékibores akinkaya ja jakonma jawékibo minhareswe .
55002014	Recommendation	Neskáakinbo jato shinanmakin non Ibo bebonbi jato yoiwe , ja iresa joibaon , join ianananni moa jenékanon , jaskara joibora jawemabi iki , jaskáakinra , ja jaskara joi ninkataibo jaton shinanbo jato jakonmaanankanai .
59004008	Recommendation	Dios benakanwe jatianra jan mato akinti iki . Ja matobo Dios noiti shinanribikinbi , nato netemea jawékibores noiti shinannaibaon moa ocha akin jenekanwe , maton shinanbo jawe jakonmaomabi imakanwe .
59002009	Sin	Ikaxbi wetsabobichores kikin joniakin shinantaanan jatíribibo kikinmashokoakinbo shinanira , ja Diossen esé senenhayamai mato ochai .
52004007	Grace	Jaskara jakonmabores jawékibo akí jakanon ixonra , noa Diossen kenaama iki , jakonibores jakanon ixonra noa jan kenaa iki .
45001018	Sin	Diossenra akai naikanxonbi , jawebi ikonhayamakin meskó jakonma jawéki akí já joniboki jawen siná shinan pakekin . Jakonma jawékibores akin , wetsabaon Diossen ikon jawékibo onankanti ikenbi , jato atikomaaxonai kopí .
62004007	Faith	Nokon keen wetsabó , noara jatíbibo betan noiananax jakanti jake , Diossibakeax noimisti shinan joái kopí . Jatíbi ja noimisbo riki , Diossen bake itan Dios onannabo .
62002009	Sin	Jaweratoboki eara Criston joé meranbires jake ikinbi , jawen wetsabo omisai , jabora yamé meranpari ikanai .
60004014	Grace	Ja Cristo kopí wetsabo mato jakomaibo yoyo ikanainbira mato Diossen raroshaman imati iki , ja Diossen kikin ani Shinan mato meran ikí jenéyamai kopí .
44021019	Grace	Moa jato saludana pekáo , judíomabo xaranxon Diossen jaskara tee amaabo , Pablon onantishamanhakin jatíbi jato yoia iki .
43008046	Sin	¿ Tsoa ja mato betan itinatonki ea yoiti atipana ea ochaya iki ixon ? Jaskáakin ikon en mato yoiabiki ¿ Jaweati maton ea ikonhayamai ?
58010017	Grace	Jatianra jaton jakonma akábo , itan jaton ochabo moa jawetianbi en jato shinanxonyamanoxiki ” , iki .
46001005	Grace	Já kopiresa jatíbi , ja Diossibakeax joái jawen icha jakon jawékibo , mato menia iki . Ja iki , jaskati yoyo iti joibo , itan onan shinan .
45015030	Recommendation	Ebé joi akaibó , non Ibo Criston janenko , itanribi ja Diossen Shinanman noa noimisti shinanyabo imaa iketianra , enra mato yokatai ; ebébi masá teneai keskati itaanan , ea Dios yokáxonkanwe , ea jan akinnon .
43007020	Violence	Jaskáketianra , jonibaon neskaa iki : — Yoshin naikia ikaxa , mia jaskatai ¿ Tsonki mia retekasai ? — akin .
45003025	Grace	Diossenra aká iki jawen bake Jesucristo non toan mawámakin , jawen jimi chikotaton , non ocha akábo noa shinanxonyamanoxon . Jaskara kopíra rama noa ikai , non Ibo Jesucristo ikonhaxes non ochankoniax noa xabakaati . Neskara jawéki aketianra non Dios onanna iki , jawen yoia jawékibo jan senenhai . Jakopira ja moatian non ocha akábo noa shinanxonyamaa iki .
43018018	Description	Jatian matsiribi iketian , ja yonokanaibo betan ja Dios rabiti xobo koirannai policiabo chii keteaax yooti charókana iká iki . Jatian Pedroribi jain jato betan iká iki , yooti chankata .
49006011	Recommendation	Jayakax reteananti jawékibo mato Diossen meniaton panakaakanwe , jaskatax ja Satanássen paranhanan jakonmain pakémakasabi , mato koshi inon .
43013037	Faith	Jaskáaketian Pedron yokáribia iki : — ¿ Jaweatiki en mia rama chibanti atipanyamaa , Ibó ? ¡ Mia kopi mawátira ea jawemabi iki ! — akin .
50004007	Faith	Jatianra jawen xabá shinan mato Diossen meniti iki . Jara jonin shinanman jawekeskaxonbi onanti atipanyamake . Ja xabá shinanmanra , maton jointibo jakon imati iki Criston akinnaton .
59003009	Faith	Non jananra ja non Papa Dios non rabiai , jatian janribira já keskabiakin Diossen joniaka jonibo non jato jakonmaakai .
46005010	Sin	Neskáakin mato yoikinbira , ja joi ayamaibo ikax wetsa betanbires yoranaibo betan , ja jayá ikaxbi , bebon jayátinin keenkaresaibo betan , ja yometsoaibo betan iamaax ja jatonbi aká jawékibo rabiaibo betanribi , moa kikini raenani jenékanwe , akin en mato akáma iki . Jaskarabo betan itima iketianra , nato netemeax mato pikókeanke .
44026009	Sin	Enribira moa shinanna iká iki , ja Nazarethainoa Jesús ikonhaibo jawekeskaxon inonbires , jato ramiati .
61002014	Sin	Jaskara jonibaonra teamisti shinanhomaxonbo ainbo ointi atipanyamake , jaskatira jawetianbi ochai jeneti atipanyamakanke ; jainxon ja ikoni Cristoki koshikanamaboribi jakonma jawékibores akanon ixon jato parankanai ; jaton keen jawéki onainrabo , itan kikin jakonma jonibora ikanai .
43010012	Description	Ikaxbi kopiakanares oveja koirannai joninra akai ovejabo akí pimis yoinabo beai oinxon rakékin jabati kakin jato potabainkin , akonkin jato koiranaima ixon itan ja ovejabo jawenamaboribi iketian , jatian ja pimís yoinanin akai pinoxon , bikaskin wetsaoribo jato janbismakin .
59001019	Recommendation	Nokon keen wetsabo , enra mato neskáakin yoiai : Jatikaxbira mato ikanti jake , yoyo ikanaitian ninkátiresbo , timenbiresa sinatax , mato yoyo iresti yamake .
46009014	Recommendation	Jaskaribira non Ibon yoiai , jaweratoboki ja kishpinti joi yoiaibo iki , ja yoiai kopí menikanatonribira jakanti jake akin .
43012046	Grace	Ea riki ja nato nete tenai joá joé , jaskatax ja ea ikonhaibo yamé meran ikantima kopí .
43005014	Description	Jatian jaskáa pekáo ja benxoaa joni Jesussen meraribia iki , Dios rabiti xobo meranoa , jainoa nokoxon yoia iki neskáakin : — Ramara moa mia benxoke , moa jakiribi ochayamawe , mia ikátiai bebonbiresa mia iribanake — akin .
46016014	Recommendation	Jainxon jatíbi ja maton akai jawékibo , noimisti shinanyaxonshaman akanwe .
43014015	Recommendation	Ea akonkin noixonra , ja en ati yoiabo maton ea axonti iki .
58012025	Recommendation	Jaskarabo iken , koirameekanwe , ja Diossen noa yoyo akabi ninkáxonkashamaira , noa inake . Jatian jaskáakin jato yoiabi , ninkáxonkashamakanaitianra , ja israelitabo jato Diossen castigana iki . Jaskáribiakinra naikanxonbi , jan noa yoiabo non ninkáxonyamaitian , noa castiganshokoti iki .
48004008	Sin	Ja Dios onanamatianra mato ikana iki , ja ikonma diosbaon iboaabo .
44003026	Grace	Jatian Diossenra jawen Bake jirimaxon , rekénpari matoiba raana iki , mato jakonhanon ixon , itan westioraxonbo jakonma jawékibo maton akonkin jenenon ixon ” , akin jato aká iki .
44010039	Violence	Nonbishaman Jesussen jaskara jawéki akábo oinna ixonra , non mato yoiai , jaskarabora aká iki Judea mainxon , itan Jerusalén jemankoxonribi . Ja Jesússa judíobaon jiwi korosen panihannan retea iki .
46001010	Recommendation	Ja non Ibo Jesucriston janenkora en mato yoikin jeneyamai nokon wetsabó ; jatikaxbi westíora shinanyabicho jakanwe , matonbiribi wetsa tsamábo akáx iamakanwe , senenbires jakoni jaax , ja maton shinannai keskatires jakanwe .
51001021	Sin	Moatianra mato iká iki wetsankoniax joá joni keskares , itan Diossen rawíbo . Jakonma shinanyabo itan jakonma jawékibores akaibo ikax .
55002022	Recommendation	Bakeranon ixon , min jakonma ati shinannai jawékibo min shinan meran joáinbi ayamawe . Itibi keskati jawe , non Iboki koshiwe , jato noiwe , jakonax jawe , ja jakonshaman shinanyaxon non Ibo rabiaibo betanribi .
51003001	Faith	Jaskara iken , moa Cristo betanbi jiria keskábo ikax , ja jain Diossen mekayao Cristo itina naikanmea jawékibores shinanni , jakanwe .
66008007	Violence	Jatian ja reken ángelnin jawen trompeta xoon aka iki . Jaskáketianra , oixewaya jimia chii meskoa , maiori maana iki . Jatianra nete pochínikontanishaman maiabi , niibo , itan jatíbi xobibo menota iki .
66011017	Faith	neskákana iki : “ Nonra mia iráke akai Ibó , jatíbi atipana koshia Dios . Mia ramakamanbi jake , itan miara japaonike , ja min atipana ani koshiaxon min jato ikinkin peoketian .
43004010	Grace	Jaskáabi Jesussen neskáakin yoia iki : — Minra onanyamake ja Diossen mia menikasai jawéki , jainxon tsoarin jan mia onpax yokata joni ixonribi min ea onanyamake ; onanxonra min ea kaya onpax yokákeanke . Jatianra en mia meniti iki , mia jayakax jatíbitian jati onpax — akin aká iki .
51003004	Grace	Cristobi riki ja maton jati , já joketianra jabetanbi jawen pené netenko mato inóxiki .
43020031	Faith	Ikaxbi jatíbi nato kirika meran wishaabo riki , Jesús riki Cristo , ja Diossen Bake ixon , já ikonhaax jaki koshiax jakanti kopí aká .
62004006	Faith	Ikaxbi noabora Diossena iki . Jatian ja Dios onannatonra , noa ninkaxonai , ikaxbi ja Diossenamatonra , noa ninkáxonyamai . Jaskákanainkoxonra , non onanti atipanke , tsoarin ja ikon Shinanya itan tsoarin ja janso shinanya ixon .
65001012	Description	Jaskara jonibo riki rabinhomabo , tsinkíxon maton jawékiainko mato xaran jikiax ikanai , shiroananbi icha jawékiai raroshamanbo . Jabo riki , jatonabichoakin shinannaibo , ja nai koin oioma , niwen oken boanbekonai keskábo . Jabora jawen bimititian jiwi bimiamai keskábo iki , moa taponyabi mexaa ikax , kikinni mawata keskábo .
44005015	Description	Jonibaonra , jan rakátinin axon , isinaibo jeman pikokatikanai , abanon jainoa jawetii isinaibo , Pedron otantanibires mapobonhakin , ixon .
49006016	Faith	Ja maton Dios ikonha ibanon , Satanássen jawen chiibires piá keskabo matoki potaa joáx , jaki tsakáti yami panáti keská .
51003023	Recommendation	Jatíbi maton akai jawékibo keenshamanxon akanwe , ja non Ibobi jawen tee axonai shinantaanan , jonibo axonai shinantaanama .
58012016	Recommendation	Wetsabo betanbires yorantibo ayamakanwe , itan Diosbiribi axona jawékibo omisyamakanwe . Jaskarara winota iki Esaú , janra aká iki , jan reken bake ixon biti jawékibo , westíora plato piti kopi , jawen wetsa maromakin .
43018040	Sin	Jato jaskáa , jatíbi neskati saa iribakana iki : — ¡ Min noa já pikoxontinra noa keenyamai ! ¡ Barrabaskaya noa pikoxonwe ! — iki . Ja Barrabás iká iki retemis itan yometso joni .
55003004	Sin	jakonhai keská ixonbora jato jakonmaanoxikanai , jawekeskabo akanaitianra onankonaxmabi niakaaresnoxikanai , iresbiresi yoyo ikira rabínoxikanai , Dios benatitianbira , jaton keena keskábares akí inoxikanai ,
50002009	Grace	Jaskara kopíra jatíbibo xewina koshi Diossen imaa iki , itan wetsa janebo xewina kikin janeyaribi imaa iki ,
61001016	Description	Ja non Ibo Jesucriston atipana koshi , itan jakiribi joái non mato onanmaa joibora nonbi shinanxon non mato yoia joibo iamaa iki . Nonbishamanra non Ibon ani koshi shinan oinna iki .
61003016	Sin	Neskarabokiriakinribira , ja mato bomai kirikabotiibi mato wishaxona iki . Jatian jatíribi jan wishaa joibora onantikomabo iken , ja onanmashokobaon , itan ja Cristoki ikoni koshikanamabaon , ja jatíribi wishakaata Diossen joibo akanai keskáakinribi wetsaoriakanai . Jaskara kopíra jatonbinix manotiain bonoxikanai .
44014014	Description	Jatian jato jaskáxonkaskanai onantaanan , Bernabé betan Pablon jaton tari waxataanan , jonibo tsamata meran jikixon , koshinshaman jato yoia iki :
45015008	Faith	Enra mato yoiai : Cristora joá iki judíobo akinni , ja jaton rekenbo yoini joibo senenhaki , jaskáaxon jan anoxon yoiabo Diossen senenhaai jato oinmati kopí ,
59001026	Sin	Tsoaboki joi akaitonin shinanmeetibi jakonmaibo yoyo iresai ; jabora jatonbinix paranmeekanai , jaskatira joi akai iki ikai ikaxbi , jawemabi iki .
43015020	Recommendation	Shinankanwe ja en mato yoipachoaibo : ‘ Yonokaatai jonira , jan yonoai joni xewinama iki ’ . Ea jakonmaakin masá tenemakana ixonra , matoribi jaskáakanti iki ; en joi yoiaitian ninkaxon ikonhakana ixonra , maton yoiai joiribi ninkaxon ikonhakanti iki .
43008031	Faith	Jatianra jawen joi ikonhakana judío jonibo Jesussen jato yoia iki : — En yoiai keskatibo jaaxparira ikonkon eonmea onannaibo mato itiki .
44007011	Description	Moa jawetio basi pekáora , Egipto main , itan Canaán main , jawékiati keyóketian jakonmabires tenekana iki , jatianra ja non reken papashokobaon ja jawékiati yamaa iki .
63001004	Faith	Eara ikonbiresi raroke , jatíribi mibé joi akaiboribi , ja ikon join yoiai keskatishaman jaax ja non Papa Diossen noa yoiai keskati jakanabo jato nokoax .
54005008	Faith	Jaweratonki ja wetsabo , itan jawen rarebobi jawékinin jato akinti shinanyamai , jara jan ikonha keskati jayamake , itan ja joi ikonhayamaibo bebonbires jakonma iki .
58010022	Faith	Jaskara iken , shinan meran ikonkon ikax , itan akonkin ikonhaa ikax , jain Dios ikainbishaman nokónon akanwe . Moa shinan meran jakonma aká soakaatabo itan nekebi moa jakonshaman onpaxen chokita keskábo ikax .
48001023	Description	Jabaonra ea ninkákana iká iki : “ Ja noa joi akaibo ramiakatitaira , ramabiribi jato jakon joi yoii nike , ja noa keyokasi ikátikinbi ” , iki ea yoii ikanaires .
44027034	Recommendation	Jaskara ikenra en mato yoiai , jawetanishoko moa pikanwe . Jaskatax maton yora koshiinakiranon ixon , neskara winotibira tsoabi mawáyamai — akin .
66002003	Faith	Jainxon ea kopi masá tenekinbi , shinan namanyamakin maton ea jeneyamaa iki .
56002002	Recommendation	Jatian ja yosi jonibo iti jake iresbiresi yoyo ikaimabo , jakonhakin oinkana , itan onankonshamanxon jawéki akai , akonkin Cristo ikonha joni , akonkin jato noia itan ikonkon koshi shinanyaxon ja onitsapiti teneti atipanabo .
44017030	Recommendation	Jaskarabo moatian onanama inontianra , jonibo Diossen jaweayamakin jato oinresa iki . Ikaxbi ramatianbiribi jatíbiainoabo Diossen jato yoiai , jakonma jawékibo jenetaanan jares rabikanti .
43019025	Description	Jatian jain Jesús korosen akana naman iká iki Jesussen tita , jawen titan wetsa jainoaxibi iká iki ja Cleofássen awin María betan María Magdalena .
66019013	Description	Ja chopa sawea iká iki jimin pokoa ; jawen jane iká iki : Diossen joi .
46008009	Recommendation	ikaxbi jatíbi jawékiati namibo piti ikenbi , jaskara atibo koiranmeekanwe , jaskarabo jawékiaxonra , ja shinan koshimapari joi akaibo maton ochan pakémanake .
44013034	Grace	Diossenra moabi yoia iká iki , mawákenbi jirimaxon jawen yora payómatima . Jaskáati ixonra , jawen kirika meran neskáakin jato wishamaa iki : ‘ Enra ja kikin jakonhira itan ikonkon ja David axonti yoinibo senenhaxonti jake ’ , akin .
43014020	Faith	Ja netenra maton onannoxiki ea nokon Papa meran , jatian matobiribi emeran , jatian eabiribi mato meran .
62002003	Faith	Ja Diossen yoiai senenhati joibo senenhaai ixonra , non onanti iki , moa akonkin non Dios onannabo .
43008024	Sin	Jaskara kopíra en mato yoia iki , maton ochanbira mato mawánoxiki , akin . Jaskáakin Eabi riki jan mato akinti akin en mato akábi ea ikonhayamaira , maton ochanbi mato mawánoxiki — akin jato aká iki .
66017006	Sin	Jainxon en onanna iki , ja ainbo ja Diossen joi akaibaon jimin , itan ja Jesús ikábo yoiaitian retekanabaon jimin paena . Jaskara oinnax ea ikonbiresi rateta iki .
58012017	Description	Matonra onanke , jaskáakin moa jawen wetsa menia pekáo , jawen papan jaskara meniti yoiabo bikaskinbi , moa biamani . Jaskáakinra kikinbiresi winixonbi , ja winota jawéki kopí , moa jawebi ati atipanyamaa iki .
43007012	Description	Jatian jonibo iká iki ja yoiaibobires , jatíribibo ikana iki : “ Jakon joni riki já ” , ikibo . Jatian wetsabobiribi iká iki : “ Jara jakonma joni iki , icha jonira jato paranai ” , ikibo .
44011021	Faith	Ja Ibon atipana koshi jato betan iketianra , ichaxon ja moatian jaton jakonma axébo jenetaanan , non Ibo ikonhakana iki .
52002004	Faith	Jaskáyamakinra , jakon ointaanan , Diossen jawen bená joi yoiti noa imaa iki , ja riki ja non yoiai joi . Jonibo raromati kopíresma , ja non jointi kikinhakin onanna Dios raromati kopíkaya .
46015057	Grace	Ikaxbi nonra Dios iráke akai , non Ibo Jesucristo kopíres , moa jaskarabo nonharesa kopí .
54005005	Faith	Ja ikon jabicho baneta benomaayatonra , Dioskires manátaanan yaméyabi neten oracion meran yokákin jeneyamai .
43016024	Grace	Jaskara ikenbira , ramakamanbi nokon janenko jawebi maton yokatama iki , yokákanwe jatianra maton biti iki . Jaskatax mato ikonbiresi raroti kopí .
46007021	Recommendation	Ja iboaxon wetsabaon yonoai inontian , mia Diossen katota ixon , jayora shinanyamawe , ikaxbi mia xabakaati jakon iketian , iwé .
65001019	Sin	Ja jonibo riki , jatonbiribi tsamabo axon , jato ikinnaibo , jaton keena keskábores akai ikax , jato meran Diossen Shinan yamabo .
48001006	Sin	Eara ikonbiresi ratéke , ishtonbires maton Dios jenea ninkatax , ja Cristo kopi mato noixon , jawen bakebo imaa ikaxbi , mato jaskaketian . Ja jakon joi jenexon ake , maton wetsaresibi joi ikonhakin .
58012014	Recommendation	Jatíbibo betan jakonbires xabá shinanyabo ikanwe , itan jakonibo jakanwe . Jatian jaskati jakoni jayamaxonra , tsonbi ja Ibo ointima iki .
43021006	Description	Jatian Jesussen jato yoia iki : — Ja maton bote mekayao ja ani rika nepókanwe , jatianra maton bitiki — akin . Jato jaskáa ja ani rika nepókana iki , nepóxon moa nebíti atipanyamakana iki ichayora yapa iketian .
46007019	Recommendation	Non jakina rebichi xatéya , iamax xatéoma itira jawemabi iki , ja Diossen yoiai joibo ninkaxon senenhaikayara noa iti jake .
45012008	Recommendation	Ja koshiakin jato shinanmati onan imaa ixon , jakonhakin yoixon jato koshi shinan bimakanwe , ja maxkatabo akinti shinanya imaa ixon , yoashiamakin jato akinwe ; jato ikinti onan shinanya mia imaa ixon , kikinni koiranmeetaanan ja tee senenhawe ; ja maxkatabo akinti shinanya imaa ixon , raroshaman shinanyaxon jato akinwe .
44019002	Faith	Jainxon neskáakin jato yokata iki : — ¿ Joi ikonhaxonki , ja Diossen Shinan maton bia iki ? — akin . Jato jaskáa , yoikana iki : — Diossen Shinan yoikanaira , jawetianbi non ninkáyosma iki — akin .
53003014	Recommendation	Jaweratoboki nato kirika meran non yoiai joibo ninkákashamai , oinkanwe tsoarin ixon , jatianra moa mato já betan raenantima iki , ibanon rabini ikax .
46015050	Sin	Enra mato yoiai nokon wetsabo , non namiya xaora , Diossen nai netenko iti atipanyamake , jatian keyotai jawékira , jawetianbi keyóyosma ikain iti atipanyamake .
43006027	Recommendation	Ja nekeabi basima keyotai jawékiatibichoira shinannires teeyamakanwe , jan mato jatíbitian jati jawékiati benaikayara mato jaskáti jake ; jara ja jonin Bakenbichores mato meniti atipanke , jaskáati ja Papa Diossen raana ixon — akin jato aká iki .
59004003	Sin	Jatian yokáxonbira maton biamai , jakonma shinanyaxon ja mato keenai jawékibores anoxon maton yokatai kopí .
49005020	Faith	Ja non Ibo Jesucriston janenko , jatíbitian ja Papa Dios iráke akanwe , jatíbi jawékibo kopí .
48003006	Faith	Abrahamra iká iki , Dios ikonhataanan jaki koshia , jaskara kopíra , Diossen , Ochaoma keskáakin oinna iki .
66021023	Grace	Ja jemara barin nin oxenbi tenatinin maxkáyamake . Ja Diossen penekanbi tenaa kopí , itan ja Corderobi jawen lamparin iken .
45008009	Faith	Ikaxbi matora moa maton keena keskáres akí jayamake . Ramara ja Diossen Shinan mato meran jaketian , jawen keena keskatires mato jake . Jatian ja Criston Shinan jato meran yamaabora , Cristonama iki .
45011023	Faith	Jatian ikonhayamani ixonbi , moa judíobaon ikonhakanketianra , jakiribi jawen jonibo jato Diossen imatiki . Jaskáakin jato jakiribi imati atipana koshia riki Dios .
66014005	Description	Jabora jansoibo yoyo iamakana iki , itan jawe jakonma akábi yoixonti yama .
44024014	Faith	Ikaxbi en mia onantiakin yoiai riki , ja non reken papashokobaon Diosribira en tee axonai , ja bená bain yoiai keská ; jara , jabaon yoiai jakonma esébo akin . Ja kirika meran iká wishá esébo itan ja profetabaon wishani joiboribi en ikonhaitian .
45013008	Recommendation	Tsoabi jawebi ribinyamakanwe ; noitininkayara iti jake , maton jato ribina . Jatian jaweratobaonki jabé joni noia , janra ja esé meran iká jatíbi joibo , moa senenhake .
66016009	Sin	Jatianra jatíbi jonibo kikini menókana iki , ixonbi jaton jakonma jawékibo jeneyamakana iki , itan Dios rabiamakana iki . Jakaya jatíbi ja jakonma jawékibo keyoti koshia ikenbira , jaki jakonmaibiresbo yoyo ikana iki .
66021012	Description	Ja jemara iká iki kextó itan keyá chikekan katea . Ja iká iki chonka rabé xepótia , itan chonka rabé ángelbaon xepótitiibi koirana . Ja xepótitiibi iká iki , ja chonka rabé tsamá Israel jonibaon jane wishakaatabo .
48003013	Grace	Esébo senenhayamaxon non ramibires teneti ikenbira , Cristo non ocha kopi jakonma joni keska mawáxon , noa kishpinmaa iki . Wishá meranra ikai neskati : “ jatíbi jakonma jonibora , jiwin paniax mawákanai ” , iki .
48001013	Sin	Matonra ea ninkata iki , judío ikax , ea jaskati jakátiaibo , itan jatíbi ja Criston joi akaibo jato keyoti shinanxon , jato akonbireskin en masá tenemakatiaibo .
66020002	Description	Ja ángelninra ja ani ronin nexaa iki . Ja moatian rono , ja iki yoshin jawen jane Satanás . Janra waranka baritia senen cadenanin nexaa iki .
44008009	Description	Ikaxbi jain iká iki westíora joni Simón janeya . Ja joni iká iki , moabi yobé ixon , kikin joni keská itaanan ja Samaria jonibo jato parana .
50003010	Faith	Ea keenai riki Cristo onantinin , jan jirimani atipana koshiribira emeran en imakasai . Já onitsapini keskatiribira ea onitsapikasai , jainoax ja mawáni keskatiribira ea mawákasai ,
54005022	Recommendation	Westíora joni Diossen tee akai iti janenoxon , akonkin jawen ikábo onanxonmabi ishtonbires min mekenman mamepasyamawe , jaskataxa mia jabébi ocha akai keská inake , miaribira jaskara jakonmainbo niakaati yamake .
56002003	Recommendation	Jaskáribiira , ja yoxan ainbobo ikanti jake , jaton ikainkobo jakon , joi ninkatax kesharesaimabo , paenaimaboribi . Jaton ikáboribira jakon iti jake ,
46007038	Recommendation	Jaskara ikenra , jaweratoki jawen biti ainbo betan wanoai , jara jakon iki , ikaxbi jaweratoki wanoyamai , jara bebon jakon iki .
59001022	Recommendation	Ikaxbira ja joi ninkatairesbo mato itima iki ; ja join yoiai keskatikayara mato jati jake , jaskati iamaira , matonbinix paranmeetires mato iitai .
43007001	Violence	Jaskarabo iká pekáora , Jesús Galilea main ikax , jatíbiain kakatiai . Jatianra Judea main kakáshamaa iki , jainxon judío koshibaon retenoxon benakanai kopí .
46001030	Grace	Ikaxbi matora , moa Diossen Cristo betanbi imaabo iki . Jaskara ikaxa , jabi iki , ja noa Diossen menia onan shinan . Jaribi iki , noa jan ochaoma keskábo imai , jainxon janribi , noa Diossenabo imaa iki , janra noa jakonmainoa xabáa iki .
43013005	Description	Jainxon bandejanin onpax axon , jaonmea onannaibo jato tachopakea iki , jaskáaxon ja toalla chinexeetaton jato tasopakea iki .
44022004	Violence	Ja Jesús ikonhaibora , retenoxonbo en jato benakatitai , yatanxonbora benboboyabi ainbobo inonbi , en jato cárcel meran niakatitai .
43007043	Description	Jaskáakinbo Jesúski shinannaxa , jonibo moa jatonbiri tsamábo akáx , ikana iki .
60005002	Recommendation	Ja maton ikinnon ixon matoki jenekana Diossen joi ikonhaibo jakonhaxon jato ikinkanwe . Keenshamanxon Dios keenai keskáakin ; ja oveja koirannaibaon jato ikinai keskáakin . Jato ikinti yoikana senenhakinresma , kopíakanti keenkinresmaribi , keenshamantaanankaya jawen tee axonkanwe .
46015056	Sin	Non ochabo kopíra , ja mawáki , noa raketai jan chachimisti tsispinya keská iketian , jatian jan ocha koshi imai riki , ja moatian esé .
59005004	Sin	Ja jonibo wainkobo teemaxonbi maton jato kopíayamaabaonra , mato yokákin jeneyamai . Jatian ja teetabaon mato yokataibora , ja jatíbi atipana koshia Ibon jato ninkáxonke .
60002001	Recommendation	Jaskara kopíra jatíbi meskó jakonma shinanbo moa maton jeneti jake : jatíbi paranmisti shinanbo ; beparanmisti shinanbo , notsiresti shinanbo jainoax ja meskó joibo ninkatax keshati shinanboribi .
46007039	Recommendation	Ja benoya ainbora , jawen bene japariketian , jawenabipari iki , ikaxbi moa jawen bene mawáketianra , moa tsobetan inonbires benoti jawemabi iki , ikaxbi iti jake joi akai joni .
55002018	Sin	Jabora ja ikon joi ikonhayamai moa wetsaorikanabo iki , jaskáakinbo shinankinra yoikanai , ja mawataxbi , jiritira moa winota iki ixon . Jaskákinra , jatíribi ja Cristo ikonhaabo jaton shinanbo onantimaanankanai .
48005006	Faith	Nonra Cristo Jesús iráke akai ; ramara non jakina rebichi xatéya iamax xatéoma iti moa jawekeskamabi iki . Ja noimisti shinanman amaa , Cristo ikonhatikaya riki bebonbires jakon .
58005009	Grace	jatian jaskáakin jatíbi senenhaxa , jatíbi jawen joi senenhaxonaibo , jato jan kishpinmai itoshia iki .
46016001	Recommendation	Ja joi akaibo akinnoxon , koríki tsinkikin , ja Galacia main iká joi akaibo , jaskáakin ati en jato onanmaa keskáakinribi akanwe .
49005022	Recommendation	Beneya ainbobaonra , ja Ibo akai keskáakinribi jaton benebo jaton joi ninkáxonkanti jake .
43008012	Faith	Jato yoiboreskin , Jesussen jonibo neskaa iki : — Ea riki nato netemea joé . Jaweratobaonki ea ikonhaxon , en yoia keskábores ea axonai , jabora yamé meran iamai , jan jati joé meran jakanti iki — akin .
65001017	Recommendation	Ikaxbi mato , ja nokon noi wetsabó , shinankanwe , ja non Ibo Jesucriston raanabaon mato yoini joibo .
44017025	Grace	Jara tsonbi jawéki axontinin keenyamai , jabicho riki noa jan jamaa itan jatíbi jawékibo noa jan meniai .
62005009	Faith	Ja jonibaon yoiaibora non ikonharibai , ikaxbi ja Diossen yoiaikayara , bebonbires non ikonhai , Diosbi jawen Bakekiriti yoyo ika iketian .
45013014	Faith	Jaskáyamaikaya , Jesucristo betanbi westíora shinanyabicho ikanwe , moa jawekeskaxonbi ja yora keenai jawékibores axontima kopí .
58011030	Description	Jaskáakin ikonhakanketianribira , kanchis nete ja Jericó jema katea chité , ja israelitabaon mayákanketian , ja chitébo ras ika iki .
44019011	Grace	Jainxon Diossen koshi shinanman akinnaton , ani ratéti jawékibo Pablon aká iki .
43008034	Sin	Jatian Jesussen jato yoia iki : — Ikonshamanra en mato yoiai , jaweratoboki ocha akí jaabo iki , jabora jan jato ochamaitonin iboakabo iki .
62004011	Faith	Nokon keen wetsabó , jaskáakin noa Diossen noia ikenra , noaribi wetsabo betan noiananti jake .
44002028	Grace	Min keena keskatishaman jatira , min ea onanmaa iki . Ebebi ixonra min ea raromanoxiki ’ , iki inike .
54004013	Recommendation	Ea jain kaai kaman ja non wetsabo tsinkixon jato Diossen joi yoyo axonkin jeneyamawe , jainxon ja joi jato onanmataanan ja non wetsabo bebonhakin jato shinan koshimawe .
47004008	Description	Icha atikoma jawékibo jakenbira non namaankinbo shinanyamai ; meskóakinbo shinankinbira moara non atipanyamake ixonbo non shinanyamai ,
44002013	Description	Ikaxbi jatíribibo shiroires ikana iki : — ¡ Paenaxa ikanai ! — ikibores .
66021018	Description	Ja chiké iká iki jaspe makan aká ; jatian ja jema iká iki orobires , ja vidrio rapenea keská penéshaman .
66015006	Description	Ja xobo meranoaxa , jan jato jakonmaati jawékiya kanchis ángelbo pikókana iki . Ja sawekana chopa iká iki , lino chopa rapeneshaman , itan jaki orobires sintóranin xonexeyabo .
45012014	Recommendation	Jan mato ramiakaibo , jakonmaa itiakin shinanxonyamakanwe , jakon ikantiakinreskaya jato Dios yokáxonkanwe .
66001015	Description	Jawen okenbekonbi taebo iká iki , horno meranoa tsekaxon bronce penéa keská . Jainoax jawen joi iká iki , jene icha maanni xoo ikai keská .
43017026	Grace	Enra jato onanmaa iki , tsoarin mia itan jawekeskarin mia ixon . Jatianra en jato onanmaboresai ja min ea noia shinanribi jato meran inon ixon , itan earibi jato meranbi iti kopí ” , akin Jesussen orana iki .
45008032	Grace	Diossenra jawen bake noa washíyamaa iki , jaskakinra non toan mawáti raana iki . Jaskara kopíra anóxiki Diossen jawen Bake betanbi noa jatíbi jawéki menikin .
65001018	Sin	Jabaonra mato yoia iká iki : “ Moa netebo senenkaitianra , janoxiki jatoki jakonmai shiroai jonibo , jaton jakonma ati keen shinanman imaa , keskati jakanabo ” , akin .
45011018	Recommendation	Jaskara iken judíobo jakonmanin yointaanan , mato jakonman rabíamakanwe . Shinankanwe , mato kopima riki , jabo jakana , jabo kopíkayara mato jakanke .
47001024	Faith	Jawekayaki maton ikonhatiki ixonra non mato yoiamai , moa jaki koshiabo iken , jaskatax bebonbires raronon ixon , mato akinkasi riki noa .
43011001	Description	Westíora jonira japaonike isinai Lazaro janeya Betania jemamea , jawen poibo iká iki María betan Marta .
52004008	Sin	Jaskara iken , tsoaki neskara esébo ninkákashamai , jara jonibaon yoiai ninkakashamai iamai , ja jawen jakon Shinan mato menia , Diossen joi ninkákashamaira ja jaskatai .
62004002	Faith	Jaskaáxonra , maton onanti iki , ja ikoni Diossen Shinanman yoyo ikaibo . Jatíbi , ja Jesucristora nato neten joni keskatax joá iki , ixon yoiaibo riki , Diossen Shinanman imaa ikaibo .
65001008	Sin	Jaskáribira winoti bokanai , ja en mato yoikin atai jakonma jonibo . Jaton iresbiresa shinanmanra jaton yora ramiakanai , ja Ibon koshira jawebi onankashamakanai , itan ja ángelbokiribi jakonmaibo yoyo ikanai .
60003011	Recommendation	Jainoax jakonma jawékibo akin jenetaanan jakon jawékiboresibi ati jake . Jatíbibo betan jakonax jatiakin shinannires jawé .
51001023	Faith	Neskarabo mato iti kopíra , ja ikonhaa ikax kikini jaki koshii mato jenéti yamake , ja bená joi maton ninkataton yoiaiboki manati jenéyamakin . Nato bená joi riki , jatíbiain nato neten yoikaata , ea Pablonribira ja joi jato yoikiinai .
43008059	Violence	Jatian jabaon makanbo bikana iki , ja makanman tsakaanan retekaskin . Ikaxbi icha xaran jonetax ja Dios rabiti xobo meranoax moa pikota iki .
49004024	Recommendation	já keska inon ixon , Diossen mato jonia bená shinanreskaya mato meran imakanwe . Jatian jara onanti iti jake , ponté shinanya ixon , moa jakonmabo ayamai , ja ikon join yoiai keská .
66014012	Faith	¡ Nenora onanti inóxiki , ja Diossen jonibaon koshi shinan , ja jawen esé senenhaibo , itan ja Jesúski koshii jenéyamaibo !
44013030	Description	Jaskáakankenbira Diossen jirimaa iki .
43010011	Description	Ea riki jato akonkin koirannai , ja akonkin ovejabo koirannai jonira , jato kopi mawáti jawemabi iki .
49003002	Grace	Jainxon maton onanribike , Dios jakon shinanya ixon , mato joi yoiti tee ea menia .
56003010	Recommendation	Jaweratobaonki ja joi akaibo xaranxon wetsa tsamábo akai , westíoraakin iamaax rabéakin kenaxon eseanan notsinwe . Jatian mia joi ninkáxonyamaitian moa jainoa pikowe .
43010019	Description	Jatian Jesussen jato jaskáa ninkatax , ja koshibo jakiribi jatonbiribi tsámabo aribakana iki .
43003033	Faith	Ikaxbi jaweratonki ikonhaai , janra noa onanmai ja Diossen yoiaibo riki ikon ixon jan onanna .
61003014	Recommendation	Neskara kopíra en mato yoiai nokon noi wetsabo ; neskara jawékibo iti maton manai kaman , jakonax jakanabo , Diossen joxon nokotiakin shinanireskaya jakanwe , moa ocha akí jeneabo ikax jawenbi yointi yamabo , mato ikanon .
53003001	Faith	Jayá senentiainbira en mato yoiai nokon wetsabo , noki orankanwe , ja non Ibon jakon joi ishtontani jatíbiain yoikaanon ixon , itan jakonhaxonbo ninkákantiakin . Matonpari ja joi ninkáxon aká keskáribiakin .
47004014	Faith	Nonra onanke Diossen ja non Ibo Jesús jirimani , keskáakinribi já betanbiribira noa jan jirimanoxiki ixon , jainxonra mato betanbiribi ja ikainko noa bonóxiki .
59005014	Recommendation	Jawerato mato xaran ikáboki isinai iki , ja joi akai jato ikinai ancianobo kenamakanwe , jaki orankanon ixon , itan non Ibon janenkonribi xenin sikakanon ixon .
44007023	Description	Iiti , moa chosko chonka baritiaya ixon , Moiséssen jawen kaibo israelitabo oinni kati shinanna iki .
44023027	Violence	Nato jonira retenoxon , judíobaon jato yatanmaa iká iki , ikaxbi enra romano joni onanxon , nokon sontároboyaxon jato bichinhanan , en jato retemayamaa iki .
44019029	Description	Jaskáakinra , jatíbi ja jeman ikana jonibaon shinanbo tsokasanankana iki . Jaskáxon ja Gayo betan Aristarco yatanxon ninibokin , jain jonibo tsinkíti akanainko bokana iki . Ja rabé jonira iká iki Macedoniainoa , Pablo betan niaibo .
44003014	Sin	Ja ochaoma itan jakon joni pikotinin keenyamataanan , ja retemis joni pikonon ixonres maton yokata iki .
44015009	Faith	Diossenra noa itan jaboribi wetsaresibiakinbo oinyamaa iki . Jaboribira ikonhaketian , jaton jakonma shinanbo soaxona iki .
46011028	Recommendation	Jaskara ikenra , ja piti piamatianbi , itan ja xeati xeaamatianbi , westíorabopari jaton shinan meranbo oinmeekanti jake .
46015058	Faith	Jaskara kopí nokon noi wetsabo , noixon Diossen tee akin jeneyamakanwe , matonra onanke , ja non Ibo betan ixon jawen tee non akaibo , yankama .
46004016	Recommendation	Jaskáakinra en mato yoiai , ja ea ikai keskatiribi mato inon ixon .
46001021	Faith	Diossenra shinanna iki , jaton onanti shinanmanbi tsonbi , já onankantima . Jatianra Diossen shinanna iki , jawemabi keskáakin jawen joi shinankanainbi , ja joi ninkaxon ikonhaibores , jato kishpinmati .
60003001	Recommendation	Jatian mato benoyabora en mato yoiai , ja maton benen yoiai keskatibo ikanwe . Jaskáxon ja joi ikonhayamaibaonbi , maton joi yoiamabi maton ikábo oinxonres , ikonhakanon ixon .
47005020	Recommendation	Jaskara ikenra , Cristonbi jawen joi yoiaibo noa imaa iki , jaskáakinra janbi noo meranxon jawen joi yoikin mato jeneyamai , jaskara ikenra , Criston janenko non mato yoiai , Dios betan mato raeanaankanon ixon .
44002024	Description	Ikaxbi Diossenra xabáaka iki , ja mawainoa jiriataanan . Ja mawakanra jawekeskaxonbi jaaresti atipanyamaa iki .
59002007	Sin	¿ Jabomarin ja maton rabiai jakonhira non Ibon janeki jakonmaibires yoyo ikaibo ?
54003003	Description	moa paeni jeneta , ishtonbires sináxon jato jakonmaakai jonima , siná joniribi iti yamake , koríkiakinres shinannairibi itima iki , noimis itan jakon shinanya jonikaya iti jake .
43004014	Grace	Ikaxbi , tsonki ja en menia onpax xeai , jabora jawetianbi nomin iwetsatima iki . Ja en menia onpaxra jato meran ikax , jawetianbi tsosinhosma jene pononai keská iti iki , jaskakinra jatíbitian jan jato jamati iki — akin .
62002005	Faith	Ikaxbi jaweratobaonki jawen joi senenhaxonai , jabo riki onanti , akonkin Dios noiabo . Jaskati jaxonresa non onanke , noa Dios betan jakonshaman jaa .
66016013	Description	Jainxon en oinna iki ja ani roninman kexakameax itan onsá yoinanin kexakameax , jainoax ja janso profetanin kexakameax , kimisha jakonma shinan tokoro jisábo jokonai .
59002008	Recommendation	Matonra jakon atiki ja Wishá meran yoiai esébo akonkin senenhaxon . Jainra ikai neskati : “ Minbix mia noikaata keskáakinribi , wetsabo jato noiwe ” iki .
47004005	Faith	Ja non yoiai joibo maton noa senenhaxonon ixonra non mato yoiamai ; ja non Ibo Jesucristonin yoiaibo maton senenhaxonon ixonra non mato yoiai . Noabo riki mato akinni teetaibo Jesús noia kopíres .
46015033	Recommendation	Jato paranmayamakanwe . Neskarara yoikanai : “ Ja jakonma akaibo betan raenanira , non jakon axébo moa noa shinanbenotai ” , iki ixon .
58013020	Grace	Ja jakon xabá shinanya jato imai Diossenra , ja non Ibo Jesús , mawákenbi jirimaa iki , ja ovejabo ikinnai joni keska , jawen jiminra ja senenhabekonti joi jatíbitian itiakin onanti imaa iki .
50001027	Recommendation	Ea keenaikaya riki mato jakonax jati , ja Cristokiri iká jakon join yoiai keskatishaman . Mato oinni kaxon , iamax kayamaxonbira , en ninkákasai westíora shinanbicho akáx , mato kikini koshikana , itan ja jakon joi yoiti kopí mato jatikaxbi akinanani iikanairibi ,
46006014	Grace	Diossenra jawen atipana koshin , ja Ibo jirimaa iki . Jaskáribiakinra , jawen atipana koshin noa jirimanoxiki .
55001006	Recommendation	Jaskara ikenra en mia yoiai , ja nokon mekenman mia mamepasnontian , mia Diossen onan shinan meniaton min axeakin jeneyamanon ixon .
60004006	Grace	Neskara kopíra ja mawataboribi ja jakon joi jato yoia iki , jaskatax Dios betan jaton shinan meran jakanon ixon ; nato netemeax castiganmetaanan , joni ikai keskati mawákanabo ikenbi .
46007023	Recommendation	Diossenra icha kopíaxon mato bia iki , wetsa jonibo iboamaxon , yonomayamakanwe .
46010010	Recommendation	Jainoax Dioski joíti jakonmaiboribi yoyo iamakanwe , jatíribibora jaskati yoyo ikanketian , ja retemis ángelnin joxon jato retepakea iki .
47002017	Faith	Noara ichaxon wetsabaon akai keskáakin , Diossen joi yoixon , jato kopí yokataiboma iki , noara jaskáyamai , ikonira noa Dios bebon yoyo ikai , jan raanabo ikax , Cristo betanbi itaanan .
45015001	Recommendation	Noa moa Diossen joinko koshiabo ixonra , ja ramakaya koshiaibo non jato akinti jake , jawetianbira noabicho jakon iti non shinanti yamake .
50002024	Faith	Enbishaman mato oinni katira ea Ibon ishtontani akinti jake ixon , ikonhaax jaki koshikinbi .
66007001	Description	Jatian jaskata pekáo en oinna iká iki , ja nete senena chosko pasenenatiibi , chosko ángelbo chankakana . Jabo ikana iki ja mai betan aniparo , jainoax jiwiboki niwe pakénaketian chiteax chankákana .
60004003	Sin	Basibiresa ja Dios ikonhayamaibaon akai jawékiboribi maton aká iki , jakonmanin kikini cheatabo mato ikana iki , jakonmabo atin keenaibores ; jawékiananbi paeni , itan ayorakin pae xeaibo ; jainoax ja kikin jakonmabires jatonbi aká jawékibo rabii .
66011005	Violence	Jaweratobaonki ja joni rabé ramiakasai , jatianra jaton kexakan chii tiri jokonhaxon jaton rawibo menokin keyoti iki . Jaskataxa tsoa inonbires , já ramiakasaibo mawákanti iki .
44023005	Recommendation	Jaskáakana , Pablon jato yoia iki : — Nokon wetsabó , sacerdotebaon koshikayabira ikenbira , en onanyamaa ike , Diossen joi meranra ikai neskati : ‘ Min jemamea joni koshi jakonmaakin yoiamawe ’ , iki — akin .
66022015	Sin	Ikaxbi ja ochiti keskábo , ja yobé jawékiki koshiabo , ja wetsabo betanbires yoranti akaibo , retemisbo , ikonma dios rabiaibo , jatíbi ja paranmistin cheatabo , jabora jemaoribi banékanti iki .
66002014	Sin	Ikaxbi jaweti jawékira jake ja nokon keenma : Ja matoiba ikábo , ja Balaamman esekan yoiai keskatibo ikaibi maton oinresai iketian . Janra anike ja Balac esekin , ja ikonma diosbo menikana nami pimaxon , itan wetsabo betanbires yorantibo amaxon , israelitabo ochamanon ixon .
53001003	Faith	Mato kopira , non jatíbitian Dios iráke ati jake nokon wetsabo . Non jaskáati riki jakon , mato Cristoki koshii jenéyamai , itan wetsaboribi jato noikin maton jeneyamaitian .
46012002	Sin	Ja joi ayamaibo mato inontianra , ja jatonbi aká jawéki yoyo iosma , itan jiriomabo ikenbi , onanxomabi chibanaibo ikax , já rabiti shinanyabores mato ikana iki .
49005025	Recommendation	Ja wanoyabaon , maton awinbo noikanwe , ja joi akaibo noiax , jato kopi Cristo mawáni keskáakinribi .
45012017	Recommendation	Mato jakonmaakana , kopikin jato jakonmaayamakanwe , jatíbi jato jakonhatireskaya shinankanwe .
60005006	Recommendation	Ja Dios atipana koshia iketiankaya , rabíti shinanhomabo itaanan jaki jenekaakanwe . Jaskáxon mato jan jaskara imatitianbiribi , kikin joniakin mato imanon .
44014017	Grace	Ikaxbi ja jakon jawékibo akai meranxonra , mato onanmaa iki tsoarin já ixon , itan ikonkon jan jato jeneyamai . Janra mato oi bemaxonai , maton banábo bimimaxonai , jainxon jan mato meniai ja jawékiati , maton shinan raroshaman ikanon ixon — akin .
54003011	Recommendation	Jaskáribiira ja diáconobaon awinbo ikanti jake , jakon ninkakaataibo , joi keshamabo , jaton shinan meran kikini koiranmeetaiboribi , jainoax jatíbi jawéki atinkobo senenhakaiboribi .
66002021	Sin	Ja ainbo jaskatibo jakenbira en nete nenkeaxonboreske , jawen ochabo akonkin jenetaanan abanon Dios ikonhakin ixon . Ikaxbira ja ainbo wetsabo betanbires yorantibo akí jenekashamai .
44012020	Description	Jatian Herodes iká iki , ja Tiro betan Sidónhainoa joniboki sinata . Jatoki jaskata ikenbi shinan akáx , já raeakasi jaiba bekana iki . Jatianra jatoki jakon shinanxon , Blaston jato akinna iki . Jara iká iki , apo Herodes betanbi teetai joni koshi . Ja jonira Herodes yoimakana iki , moa jabetan jakon inoxon , jawen mainmeabichores jaton jawékiatibo biai kopí .
43008049	Sin	Jatian Jesussen jato yoia iki : — Eara yoshin naikiama iki . Ja ea ikairiki nokon Papakibiribi jakoni yoyo iki , ikaxbi matobiribira eki jakonmai yoyo ikai .
43006018	Description	Jatian bokanainbi niweaba koshi paketa iki . Jaskaketian ja ian ishtonbires bechon ania iki .
45008018	Faith	Ramatian jaxon non masá teneai jawékibo riki en oinna jawemabi , jaskata pekáo noa Diossen jakon netenko iki katibo shinanxon non oinna .
62002012	Grace	Ja mato bakeshoko keskábora , nato kirika en wishaxonai , Cristo kopíres moa Diossen maton ochabo moa shinanxonyamaa iketian .
55001009	Grace	Diossenra kishpinmataanan , jawen jakon jawékibores axoni jakanon ixon , noa katota iki , non jawe jawéki aká kopíma , jaskarabiribi jawen shinan iká iketian , ja Cristo Jesús kopí noa noia ixon . Nato nete joniamatianbi noa noia Diossenra ,
43019006	Violence	Jato jaskáa , ja sacerdotebaon koshiboyabi policiabo , ja oinnax neskati saa ikana iki : — ¡ Korosen awé ! ¡ Korosen awé ! — iki . Jaskakanaitian , Pilaton jato yoia iki : — Jaskara iketian , matonbikaya korosen atankanwe . En jato korosen amati ikaxbira en oinna jawe jakonmabi akáma iki — akin .
60001010	Grace	Profetabaonra meskóakinbo tanaxon shinanman kikinhakin onanbokana iki ja kishpinmeeti joi , ja joira akana iki ja Diossen jawen jakon shinanman noa yoikin .
63001007	Sin	Nato netenra moa icha paranmis jonibo jakanke , jaskara jonibaonra ikonhayamai , Jesucristo nato main joáx , noa keska yorayaribi ikátiai . Jaskara jonibo riki , Criston rawíbo ikax , jato paranaibores .
44024005	Sin	Nato non nokoa joni riki , kikin jakonmamis joni . Janra jatíbi judíobo , jatobiresbo jato rawikananmai , jainoax jaribira ja wetsaresibi esé chibanai Nazaretnobaon koshi iki .
54003016	Grace	Ikon riki ja non onanyamaa iká ikon joi ikonhaxon non chibanai , kikin ani jawéki . Cristora nato neten joni keska joá iki . Diossen Shinanmanra noa onanmaa iki . Ángelbaonra oinkana iki . Jatíbiainra jawen joi ninkakaata iki . Ja joi ninkáxonra jonibaon ikonhakana iki , itan Diossenra naikanxon jakonhakin bia iki .
66016021	Violence	jatian naikanmeax ani oixewabo joniboki maana iki ; jawen iwe iká iki , chosko chonka kilo winoabo . Jatian jonibora jakonmaibiresbo Dioski yoyo ikana iki , ja jakonmabires oixewa jatoki pakexon kikinhakin jato castigana kopí .
61003013	Faith	Ikaxbi nonra , Diossen noa jain imati yoiai bená mai betan bená nai manai , jainra jatíbi itibi keská ikax jakonbires inóxiki .
66006014	Description	Jatian nairibi , ja kirika xeixon moa benxoakana keskati yamaa iki . Jatianra jatíbi mananbo , itan jatíbi nasiboribi shakotax taxkebotana iki .
58010010	Grace	Diossenra noa jawenabobiribi imaa iki , ja Jesucristo Diossen keena keskáres akí , janbixbi westíoraibicho menikaatax , mawata iketian .
52001002	Faith	Non oranaitiibira , jatíbi matoakin shinantaanan , non Dios iráke akai .
66006004	Violence	Jatianra wetsa joshin kabayo pikota iki . Jatianra jan peyakaa jonin , atipana koshi bia iki , itan ani espadaribi menia iki , ja jonibo jakon iikanainbi jatobires reteananmanoxon .
54006001	Recommendation	Jawerato joi akaiki jan iboaka joni tee axonai iki , janra jawen ibo kikin joniakin ointaanan jaki jakon shinanti jake . Jaskatax tsoabi Dioski , itan jawen joi non jato onanmaikiribi , jakonmaibo yoyo ikantima kopí .
51003009	Recommendation	wetsabo betanribi jansoananyamakanwe , matora ja moatian ikátiai keskatibo moa iamai , itan maton akátiai jawékiboribi moa ayamai .
66002020	Sin	Ikaxbi westíora jawékira nokon keenma iki : Ja Jezabel janeya ainbaon jakonma jawéki akainbi maton jaweayamaitian . Jara ikai janbixbi profeta ainbaon shinanmeeti . Ikaxbira paranhanan , nokon tee akaibo jawen esé onanmakin akai jato neskáakin , ja wetsabo betanbires yoranti , itan ja ikonma diosbo , yoina retexonkana nami pitiboribira ochama iki akinbo .
48003008	Grace	Jawen joi , moabi Wishakaata meranra Diossen yoia iká iki , ja judíoma joniboribi ocha ayosma keskáakin imati , já ikonhaax jaki koshikanketian . Ja kopíra Diossen Abraham yoia iki : “ Mia kopiresa jatíbiainoa jonibo en jato jakonhanoxiki ” , akin .
58012005	Recommendation	Jaskatira , ja jawen bakebo iken , Diossen esea joibaon mato moa shinanbenokanke . Ja Wishá meran ikai neskati : “ Nokon baké , ja jakonma min akaitian , non Ibon ponténon ixon mia yoia , ninkáxonkashamai iamawe , jainxon ja koshi joinbo mia akábi , shinan namányamawe .
58013017	Recommendation	Ja mato ikinnai koshiboki yoitimayamakanwe , jabaon mato yoiai keskatiboreskaya ikanwe , jabaonra mato koirankin jeneyamai . Jabaonra onanke jaton aká jawékibo Dios yoii bonoxikanai ; joibo jato senenhaxonkanwe , jaskáxon jabaon raroshamaanan jakonmaibo yoyo iamakin jaton tee senenhakanon . Ja jakonmaibo yoyo itinra , noa jakon jawékibaon akinyamai .
44013019	Description	Jaskáaxon ja Canaánhain iká kanchis main jemabo jato keyoxona iki , jain non reken papashokobo jakanon ixon .
54006003	Faith	Jaweratonki wetsaresibi joibo onanmakin , ja non Ibo Jesucriston ikon join yoiai keskáakinbo jato yoiamai , itan non yoiai ikon esekan yoiai keskámakinboribi yoiai ,
63001010	Recommendation	Jawerato joniki ja Criston joi meran yoiai keskáma , wetsa keska joi mato yoikasi nokotai , jaskara jonibo maton xobon imayamakin jato jowé ayamabobikanwe .
47001005	Grace	Ja Criston masá teneni keskáakinribi , akonbireskin masá tenekinbira , jaibakearibi icha jan tantiti koshi shinan non biai .
65001011	Sin	¡ Jawe ireskiaipanon ! Ja jonibora , Caín iní keskatiribi iki ikanai . Koríki gananti shinanyares ikaxa , Balaam iní keskaribii jakonmain pakékanke . Jainoax ja Coré iní keskaribiira , jaton yotimaninbi ja jonibo mawati iikanai .
65001010	Sin	Ikaxbi ja jonibora , jaton onannama jawékiboki , jakonmaibiresbo yoyo ikanai . Jatian ja yoinabaon atinshokores , jabaon onannatonra akanai , jatonbinix jan jakonmati jawékibores akin .
58011007	Faith	Ja ikonhai ixonra , Noekan jan oinyosma jawéki winoti kaaibo , Diossen yoiaibo ninkátaanan , jawen rareboyabi kishpinmeenoxon , ani wapóro aká iki . Jaskáakin ikonhaxonra , jaton akábo ja nato netenmea jonibo jato yoixona iki . Jaskara kopíra , já ikonhaax , atibi keskáakin akai joni baneta iki .
58009006	Description	Jatíbi neskara jawékibo moa ayonaxa chibanmai ja sacerdotebo jikikatikanai ja reken xobo chiteain , jaskáxon Dios rabiti kopí .
44007051	Sin	Jatian jato joi yoikin keyoamatianbi , Esteban ja joni koshibo neskáa iki : ¡ Maton keena keskábores akaibo riki mato ! ¡ Matonra Diossen joi ninkáyamai ! Mato ikai jatíbitian Diossen Shinanki yoitimati . Maton reken papashokobo ipaoni keskatiboribi .
54001009	Sin	Jainxon non onanribike , westíora Diossen esébira jakoni jaa jonibaonama iki ixon . Ja esé riki jakonma jonibo axona , yoitima jonibo axona , jakonmamisbo axona , ocha akí jakanabo jato axona , jainoax ja Dioski shirokin jakiakinbobi shinanyamaiboribi axona , jaton papa , itan jaton titabi reteaiboribi axona , retemis jonibo axona ,
46005009	Recommendation	Ja kirika wishaxonainkora en mato yoia iki , ja wetsa betanbires yoranti akaibo betan mato raenantima .
48001015	Grace	Jaskarabo akí ea itainbira , jatianpari keenxon , ea Diossen kenaa iki , jawen joi jato yoiti . Moabi ea noitaanan , nokon titan chixanainoabi ea katota ixon .
45007015	Description	Enra onanti atipanyamake , ja en akai jawékibo , ja en akasai jakon jawékibores atitianbi en ayamai , jatian ja jakonma jawéki iketian en omisai jawékiboreskayara en akai .
61003018	Faith	Jaskáyamakinkaya jan noa kishpinmaa non Ibo Jesucristo bebonhakin onanboreskanwe , jawen noimisti shinanyabo ikanwe ¡ Jabichores rama itan jatíbitian rabinon akanwe ! Jaskarashaman ibanon .
46004010	Description	Ja Cristo ikonhaa kopíra , akanai onanma joniboakin noa shinankin , ikaxbi enra Cristo iráke akai matobobiribi onan joniboakin shinankanaitian , noara jawemabiakin shinankanai , matokayara kikinbo iki , noara omiskanai , jatian matora jakonhakanai .
60005009	Faith	Já ninkáxonyamakanwe ; Dioskireskaya kikini koshikanwe ; mato ikai keskatiribi , jatíbiainoa mato betan joi akaibo onitsapitai onantaanan .
51003022	Recommendation	Ja iboaxon yonokanaibora en yoiai , ja nato mainxon mato jan yonoaibaon yoiaibo , jatíbi jato senenhaxonkanwe ; jabaon oinnares jato betan jakon banénoxonma , ikonkon maton jointianixbi , non Iboki rakétaanan .
66017012	Description	Ja chonka machan min oinna riki , jan jato ikinkin peoamapari chonka apobo . Ikaxbi westíora horara onsá yoina betanbi , ja apobaon koshiaribi ikanti iki .
46002012	Grace	Nonra nato netemeabaon shinan biama iki . Nonra bia iki Diossen Shinan , jaskáaxon jawen jakon shinanman noa kopi Diossen aká jawékibo , non onanti kopí .
59005001	Recommendation	Ramara ja mato jawékinin senenabo en yoiai , ninkákanwe : Ja jakonmabires jawékibo winókin maton masábires tenei kaai onantaanan , winiananbi saí ikanwe .
66002010	Recommendation	Jaskara iken mato masá tenemakanti jawékiboki rakéyamakanwe . Enra mato yoiai ; jatíribi mato xaranmeabora Satanássen amaa tanakin , mato cárcel meran anoxikanai , jatianra chonka nete senen mato masá tenemanoxikanai , jaskara iken , ja mato ikai jawékibo mawatai kamanbi tenexon senenhanoxikanwe ; jatianra ja maton biti jati en mato meniti iki .
54006011	Recommendation	Ikaxbi mia Diossen tee akai joni ixon , jatíbi neskara jakonma jawékiakinbo shinanyamawe , ponté shinanyanix Dios keenai keskábores axoni jawe , jaki koshii jenéyamawe , jato noiwe , atikomabo nokoxon koshiakin shinanwe , jato betan senenbiresibi shinanmeeti jawe .
59005005	Sin	Nato netenra bebonbires jatíbinin senenax jakonhirai jakanabo mato ikanai , itan jan mato keenai jawékibores akí raroi mato jenéyamai . Jaskati riki mato jawen nete senenketian retenoxon kikinhakin waka xoámakana keskábo .
66004004	Description	Jainxon en oinribia iki , ja rabé chonka chosko yakátinin , ja ani yakáti kateaketana . Ja yakátibotiibi iká iki , westíora ancianobo yakata . Jabo ikana iki joxoshaman chopa saweyabo , itan orobires maiti maiyabo .
66018007	Description	Ja rabíkin jakonma jawékibo aboa kopí , onitsapimaxon , winimakanwe . Jara ikai jawen shinan meran neskati : ‘ Nenora ea yakáke , westíora apo ainbo keská ; eara benomaatama iki , itan jawetianbira ea onitsapiamanoxiki ’ , iki .
60003007	Recommendation	Jatian mato wanoyabora en yoiai , jakonax maton awin betan ninkakanankanwe . Jakonshamanxonreskaya ikinkanwe , ja ainbobora non kikinhakin méketi iki ixon shinannai kopíbichoma ; jabora mato aká keskaribiakin , jakon shinanya ixon Diossen jabé jamanoxon yoiaboribi iki . Jaskáakanwe ja maton oracion jan tsokásatibo yamati kopí .
54002012	Recommendation	Ja Dios rabii tsinkítiainxon ainbaon jato joi yoitininra ea keenyamai , jainxon ainbaonra jawen keena keskáakinbores netémataanan benbo ati yamake , jara netéresti jake .
46001009	Faith	Diossenra akonkin senenhai , jan yoiabo . Janra mato kenaa iki , jawen Bake Jesucristo betanbi mato janon ixon , ja iki non Ibo .
48005013	Recommendation	Ikaxbi en mato yoia riki nokon wetsabó , Dios keenxonresa mato ochamea xabáa iki , jaskáakin mato xabáa ikax , maton keena keskáres akí jayamakanwe . Jaskáyamaikaya wetsabo betanbires noianani jaax , akinnanani jakanwe .
59002012	Recommendation	Ja ochankonia noa jan xabáa esé meranxon , non aká jawékibo noa Diossen yoixonti ikenra ; mato yoyo ikainkobo , itan maton ikainkobo , mato koiranmeeti jake .
46012005	Faith	Meskóakin Dios tee axontibora jake , ikaxbi jatíbira non Ibon ati yoiaibobires iki .
45009005	Description	Jabo riki , non reken papa ipaonibaon chiní bakebo , jatian ja jonibo xarameax pikota ikaxa , Cristo iki judíobaon rarebo . Jara jatíbi jawékinin koshi iki , ¡ Ja Dioskaya riki , non jatíbitian rabikin jenetima ! Jaskara ibanon .
47001006	Description	Jatian jaskáakin non masá teneaibo riki , matoribi jan tantiti koshi shinan bitaanan , kishpinmeekanon ikax . Jatian ja koshi shinanyabo noa Diossen imai riki , ja non akai keskáakinribi masá tenekinbi koshixon , ja shinanyaxonribi maton tenenon ixon , mato akinti kopí .
47001021	Faith	Jatian Diossenra noa itan matobo Cristo betanbishaman imataanan , jaki koshimakin noa jenémayamai , janra noa jawenabo imaa iki .
44010015	Recommendation	Jaskákenbi , jakiribi yoiribia iki : “ Ja Diossen jakonhaa jawékibo kerasen yoinyamawe ” , akin .
66018009	Sin	Ja nato netemea apobo ja ainbo betan yorannax jakonmain paketabora ; winiananbibo yoyo inoxikanai , ja ainbo menota koin chankata oinnax .
43014023	Faith	Jaskáa Jesussen yoia iki : — Ja ea noiara en yoiai keskábo ninkatax jaskati jake . Jatian jara nokon Papan noiti iki , itan nokon Papa betanbi ea joti iki , jabetan jaai .
62004010	Grace	Neskáakin riki noa noia : Nonpari Dios noia iká kopíma , janpariakin noa noixonkayara jawen Bake raana iki , já mawata kopí non ochabo moa noa shinanxonyamanoxon .
62001007	Faith	Ikaxbi ja Dios , joé meranbires jaa keskati noaribi joé meran jaa ikaxa , ja nobé joi akaibo betan noa jakonshaman ikanai . Jatianra , jawen Bake Jesucriston jimin , jatíbi ochabo noa soaxonai .
48004007	Grace	Jaskara ikaxa , rama mia yanka yonokanai joni keskama iki . Rama riki mia Diossen bake . Jatian mia jawen bake ikenra Dios keenai , minribi jawen jawékibo bitin .
58001008	Faith	Ikaxbi jawen Bakebiribi yoii ikai neskati : “ Jatíbitian Apo riki mia Diossé , jato ikinkinra , atibi keskáakin jato ikinnai .
43010033	Sin	Jatian judíobaon yoiribikana iki : — Ja non mia makanman tsakakasaira , min jakon jawéki aká kopíma iki , Dioski mia jakonmaibires yoyo ikai kopíkayara non mia akasai . Ja noa keska joniribi ikaxbi minbixbi eara Dios iki mia ikaitian — akin akana iki .
66014011	Description	Jan jato masá tenemai koinra , jatíbitian jokoni jenétima iki . Ja onsá yoina itan já jisáakin akana rabiaibo , jainoax jawen janen onantiakabora , yaméyabi neten tantiti yamanoxiki ” , iki .
47004001	Faith	Jaskara kopíra nato tee jenetibo non shinanyamai , Diossen jawen jakon shinanman ati noa yoia iketian .
58013006	Faith	Jaskara ikenra , kikinni Dioski koshiax noa neskatibo yoyo iti atipanke : “ Ja Ibo riki ea jan akinnai , jakopíra , jonibaon akanti jawékibaon ea rakéyamai ” , iki .
45014003	Recommendation	Jaskarabo ikenra , ja jatíbi pitibo piresti onanxon , piaibaon ja piti piamai ointaanan , jato omistima iki . Jatian jatíbi pitibo pitima shinankin piamaibaonra , jatíbi piti piresaibo , jaskaratonbo jato yoitima iki . Matora jatíbi moa Diossenabires iki .
45015005	Grace	Diosbi riki , mato jan koshi shinan itan jakon shinan bimai . Abánon janbikaya , mato wetsabo betan jakonax jatiakin imakin , ja Criston jaskati jati yoini keskatishaman , mato jakánnon .
58007027	Description	Jara wetsa sacerdotebaon koshibo keskáma iki ; jara maxkáyamake , jawen ochabo kopípari , ataanan , japekaopari ja wetsabaon ocha kopibo netetiibi , yoina retexon menotinin . Jaskáyamaikayara moa jatíbitian iká iti kopí , westíoraibicho janbix menikaatax , non ochabo kopí Jesús mawata iki .
62003017	Sin	Atiki ja icha jawékia jonin , ja wetsa joi akai joni jawékinin yoronainbi , akinhamakin ¿ Jamein itiki , jawen shinan meran Diossen noimisti shinanya ?
47005008	Faith	Ikaxbi jaki koshii jenéyamakinra , moa nato yora potabainax non Ibo betanbi jaai katin noa keenai .
60002011	Recommendation	Nokon noi wetsabo nato neten basi iamai ikax , winotai jonibo keskábores ikenra , en mato yoikin jeneyamai ; ja maton jakonma shinanbo jenekanwe , jaskara shinanbaonra maton jati jakonmaakai .
60002017	Recommendation	Jatíbibo jato jakonhakin akanwe , non wetsabo jato noikanwe , kikin aniakin Dios shinankanwe , ja icha mai iboaa apo jakonhakanwe .
44007025	Description	Moiséssen shinanna iki ; nokon kaibobaonra onanti jake , jakonmainoa en jato xabáati , Diossen ea raana joá riki ixon . Ikaxbi jawen kaibobaon jaskara shinanyamakana iki .
50003002	Violence	Koiranmeekanwe , ja omisti joniboki , itan ja jakonma akaiboki , ja non jakina rebichi xatéya iti yoiaibokiribi , koirameekanwe .
56001016	Sin	Nonra Dios onanke ikibora ikanai , ikaxbi jaton ikainkobora jaskaramabo ikanai . Jabora jato omisaibores iki , itan yoitimabo ikax jakoni iti atipanyamaa jonibo iki .
45010002	Faith	Enra kikinhakin onanke , jabora Diossen yoiai keskábores senenhati shinanyabo ikanai . Ikaxbi , onanxon atikeskaakin atibora onanyamakanke .
47001004	Grace	Janra jatíbi non masá teneainkobo , jaskatax tantiti koshi shinanyabo noa imai , jaskáaxon nonribi ja masá teneaibo , jan noa menia tantiti koshi shinanyaxonribi non jato akinti kopí .
55002015	Recommendation	Jawekeskabo inonbi , Dios bebon westíora jakon joni inox koiramewe , westíora teetai joni ja yoixon rabinhati yama ikai keskati , akonkin ja ikon joi jato onanmai iti .
53002004	Description	Nato joni riki , jatíbi ja Diossen jawékiboki , iamax ja rabiti jawékiboki jakonmaatai . Jaskatira iti iki , ja Diossen xobonko jikixon ibotaanan , ea riki Dios ikibo ikí .
49006004	Recommendation	Jainoax mato papabo , maton bakebo sinámayamakanwe . Jaskayamakinkaya , jakonhaxonres esekin jato aniakanwe , itan non Ibo keenai keskáakin jato axeakanwe .
45008037	Grace	Ikaxbi jaskara jawékibo winókinbira , non onanke Criston noa noixon akinna , nonharesai .
44026014	Violence	Noa jaskáara , jatíxonbi non mai tsakakana iki , jainxon en ninkata iká iki , arameo join ea neskáakin yoikin : ‘ Saulo , Saulo , ¿ Jaweatiki min ea ramianoxon benai ? Minbixbi kensho jawékinin chachikaatai keskatira mia iitai ’ , akin .
66002009	Sin	Enra maton masá teneaibo , itan mato jawebiomashokobo onanke , matokaya jawékinin senenabo ikaxbi . Jaskaribiakin en onanke , judíobo iki ikaibo ixonbi mato ramiaibo , ja jaskataibora Satanássen jonishamanbores iki .
46013006	Faith	atima keskáakin jawéki akanaitian jaskaraton raroaima , ikon jawékibo akanaitonreskaya raroai .
59001021	Recommendation	Jaskara kopí ja nato netemea jakonmabires , itan rami jawékibo kaikaresaibo moa ayamakanwe . Jaskáyamaikaya ja Diossen jawen joi maton shinan meran imaa iken , rabí shinanhomanix ja join yoiai keskatires ikanwe , ja joira jato kishpinmati atipana koshia iki .
46003006	Grace	Enra ja bero banaa iki , jatian Apolosninra onpax machíananbi koirana iki , ikaxbi Diossenra ja banábo animaa iki .
66014008	Sin	Jaskata pekáo wetsa ángel joáx neskati koshin saí ika iki : “ ¡ Moara yamake , moa yamake , ja ani jema Babilonia . Jan jatíbiainoa jonibo ja vinon paenhaxon , ja wetsabo betanbires yoranti jawékibo jato amakatitai ! ” iki .
43015014	Recommendation	Matobo riki nokon kikin ebé raenanaibo , ja en yoia keskábo akai ikax .
62005021	Recommendation	Nokon keen bakebó , ja ikonma diosbo chibanyamakanwe .
55003006	Sin	Jaskara jonibaonra , wetsa xobonbires jikixon shinan onanmashoko ainbobo jato parankanai , jabora ikanai , jaton keena jakonma jawéki ati shinanyaresbo .
49004015	Faith	Jaskáyamaikaya , ja ikon joires noiax , jatíbi jawékiain noa anikaresti jake Cristoki koshiax , ja iki , non yoran mapo keska .
49004003	Faith	Ja Diossen jakon Shinanman moa westíora shinanyabicho keská , mato imaa keyónaketiankaya , xabáshaman shinanyabores jakanwe .
44009005	Description	Jatian Saulon yokata iki : “ ¿ Miaki tsoa iki , Ibó ? ” akin . Jaskáaketian yoia iki : “ Ea riki Jesús ja min ramianoxon chibani iitai ” , akin .
60003015	Recommendation	Jaskáyamakinkaya maton Ibo keskáakin maton shinan meran Cristo rabikanwe , jainxon jawe kopí Criston manataboki ikanai ixon mato yokákanaitian , moa jato yoitiresbo ikanwe .
44007033	Recommendation	Jaskakenbi , non Ibon yoia iki : ‘ Min zapato jopéwe , ja mia chankatainkora iresama mai iki .
62002024	Faith	Jaskara iken , ja peokin ninkáxon maton ikonhayantana joi , jatíbitian maton shinan meran imakanwe . Jatian ja maton peokin ninkata joi maton shinan meran ikenra , ja Bake Cristo betanbi ja Papa Dioski mato jakonshaman ikai .
43008051	Faith	Ikonshamanra en mato yoiai , jaweratonki ja en yoiai keskábo ninkaxon akai , jara jatíbitian jati iki — akin jato aká iki .
66020011	Description	Jainxonra en oinna iki westíora joxo ani yakatinin joni yakata . Jatian já bebonmeaxbi ja mai betan nai kikini manota iki ; jatianra jaweranobi jakiribi oinwetsayamakana iki .
46006013	Recommendation	Jainxon yoiribikanai : “ Jawékiati riki , non poko meran boai , jatian ja non pokobiribi iki , non jawékia jain boai ” , iki . Jara ikon iki , ikaxbi ja rabébira keyoti boaibobires iki . Jatian ikonma jawéki riki , non yoran wetsabo betanbires yoranti ati , ja non yora riki non Ibona , jatian non Ibo riki , ja non yorana .
45006011	Faith	Jaskáribiira , ja ochana moa mato mawata keská iti jake , ikaxbi Diossenara mato jiria iti jake , Cristo betanbi itaanan .
47002014	Faith	Jaskara ixonbira , en Dios iráke akai , ja Cristo meranxon jatíbi jawékibo nonharesti noa imaa kopí , jatian noo meranxonribi jawen joi jatíbiain jato ninkámai , ja joira jakonhira inin poatai keskati , jatíbiain nokotai .
62001005	Grace	Nato riki ja Jesucristonbi noa onanmaa joi , jara tekikin non mato yoiai : Dios riki joébires , jaskara ikaxa , jaiba jawe yamébi yamake .
43006037	Grace	Jatíbi ja nokon Papan ea menia jonibora , eki bekanti jake , jaskati bekanaitianra jawekeskaxonbi en jato biamati atipanyamake .
58013001	Recommendation	Jaskara kopí joi akaibobires ikax , wetsabo betanribi noianani jenéyamakanwe .
58007025	Grace	Jaskara kopíra , ja Dioski nokókasi jaki beaibo , jatíbitian jato jan kishpinmati atipanke , jara jatíbitian jake , jaskáaxon jato Dios yokáxonti kopí .
43019015	Violence	Jato jaskáa , saa ikana iki neskati : — ¡ Korosen metasti riki ! ¡ Korosen metasti riki , ibanon mawati iki ! — ikibo . Jaskákanaitian , Pilaton jato yokata iki : — ¿ Enki atiki maton apo korosen akin ? — akin . Jato jaskáa , ja sacerdotebaon koshibaon yoikana iki : — Ja icha mai iboaa romamea apoyabichoresiki noa . Wetsa non apora yamake — akin .
45011005	Grace	Jaskáribira rama ichama jakanke , ja Cristo ikonhaax jaki koshiabo , jakon shinanya ixon jato Diossen katotabo .
66017002	Sin	Nato netemea apobaonra ja ainbo betan yoranti akanke . Jainoax nato mainmea jonibora ja vino pae xeamaa paena keská ikanai jabé yoranti akáx ” , akin .
45012010	Recommendation	Joi akaibo ikax , iti keskatikaya noianankanwe . Wetsabopariakin shinankanwe , itan jakonires oinhanankanwe .
45008014	Faith	Jatíbi ja Diossen Shinanman yoiai keskati jakanabo riki , ikon Diossen bakebo .
66012003	Description	Jainoax wetsa ja oinxon onanti jawéki naikanmeax pikoribia iki . Ja iká iki ani joshin ronin kanchis mapoya , chonka machanya . Jawen mapotiibi iká iki , westíora maitibo .
45008017	Faith	Jaskara jawen bake ixonra , Diossen jato meninoxon yoini jawékibo , nonribi binoxiki . Ja jawékibora non Cristo betanbi iboanoxiki . Jatian já iní keskatiribi onitsapita ikaxa , noaribi jabetanbi jawen jakon netenko inóxiki .
54005017	Recommendation	Ja joi akaibo jato jakonhakin ikinai ancianobora , bebonbires jakonhakin shinanxon jawékininbo akinkanai iti jake , ja jaskaakanaibora iti jake , jakon joi jato yoiananbi ja joi jato axeaishamanbores .
46008007	Sin	Ikaxbi jatíxonbira , ikonkon neskarabo onanyamakanke , jatíribibo ja jatonbi akana jawékibo rabii , moa axea ikanabaonra , ja diosbo iboamakanara ibirai ixon shinankin , ja namibo pikin jeneyamakanai , jatian jaton shinan meran koshimaparibo ikaxa , jaskarabaon moa jato tsaiabo shinankanai .
43015002	Grace	Jatian westíora nokon mebi bimiamaitianra ponxteai , ikaxbi bimiaitianra wetsa ponyanbo xatexon , xabáakai icha biminon ixon .
60005003	Recommendation	Ja maton ikinai joi akaibo , iboaxon jato yonoai keskáakin jato ayamakanwe , jaskáyamaikaya jakoni mato ikaibores jato oinmakanwe .
52004013	Recommendation	Nokon wetsabo , ja mawataboki jawekeska winókanai ixon , maton onanyamaa itinra , noa keenyamai . Ja manátiomabaon masá shinannai keskáakin , matonribi masá shinannaketian .
58011029	Description	Ja ikonhakana kopíribira , israelita jonibaon , ja ani Joshin paro mai manxanshaman imaatonin shitákana iki . Jainxonra ja Egipto sontárobo jato ikanatonribi shitákanaitian , jenen jato keyoa iki .
44007020	Description	Jaskara inontianra , Moisés pikota iki . Jatian ja bake Diossen oinna iká iki jakon . Jawen anibaon jaton xobonbiribi kimisha oxeres ikínkana iki .
58005002	Grace	Jatian ja sacerdoteboribi , shinan koshimaboribi ixonra , jabaon ja onanmashokobo itan ja benota keská ikax ochaiboribi , noibataanan , jato akinti atipanke .
45013012	Recommendation	Moara yamé basi iki , jatian nete xabátira , moa ochóma iki . Jaskara kopí , ja yamé meranxon akanai ocha jawékibo jenetaanan , joé keska napo janon akanwe . Ja noa jaskatara iti iki , kikinbires jakon , ja jayakax reteanantibaon sontáro raokaata keská .
49006009	Recommendation	Jainoax mato , jan jato iboabo , matoribi jaskákanwe maton yonotibo betan . Jakonma join jato rakéayamakanwe . Shinankanwe , mato iki jato betanbi , westíora naikanmea Iboyabicho , jatian janra senenbires jato jakonhai .
45012015	Recommendation	Ja raroaibo betan rarokanwe ; ja masá shinanni winiaibo betan winikanwe .
45002005	Sin	Ikaxbi min keena keskáres akai ixonra akai ja Diossen yoia jawékibo min ikonhakashamakin . Jaskáakinra , minbi jan castigameti jawéki akí mia iitai . Diossenra jatíbi jonibo castiganoxiki moa jato jaskáati nete nokoketian .
44014019	Violence	Jaskatibo iikanainbi , jawetii judíobo Antioquíainoax itan Iconionkoniax bexon , ja icha joni tsinkitabo Pabloki jato jakonmaakin shinankinkana iki ; jaskáxon Pablo makanman tsakayonxon moa retekana shinankin , niniboxon jeman pikoanan potakana iki .
43013021	Description	Neskáakinbo jato yoiax , ikonbiresi Jesús onisa iki . Jaskáxon , jato onantiakin yoia iki : — Ikonshamanra en mato yoiai , ja mato betan iká westíoratonra , jakonhai keská iikinbi ea jakonmaati jake — akin .
48003022	Faith	Ikaxbi Diossen joi meran noa onanmai : Jatíbi jonibo ochan jatoaresabo , ja Jesucristo ikonhaax jaki koshixonres , ja Diossen noa meniti yoinibo biti inon ixon .
66011007	Violence	Jatian jabaon moa Diossen joi yoikin senenhaketianra , mai xanken chichokeax onsá yoina pikóxon , ja rabé joni betan reteanankin jatoaresxon jato retenoxiki .
58003014	Faith	Noabora moa Cristo betan iki , ikaxbira já ikonhakin peonontian iní keskatibi senenai kaman , noa jaki koshii jenéti yamake .
45008010	Faith	Ikaxbi Cristo mato meran jaketianra , maton kayaribi janoxiki . Moa mato Diossen ochaoma keskáakin oinna kopí . Ikaxbi maton yorara , mawáti jake moa ochan tsaia ikax .
44007052	Sin	Ja jakon Joni Jesús joti yoiai profetabora aká iki , maton reken papashokobaon ramiakin . Já joketianra , jakonhai keská ixonbi jakonmaaxon , matonbi retea iki .
48005021	Sin	wetsabo jawékia iken , jatoki notsiresaibo ; joni reteaibo ; paennaibo ; naxkibo , itan meskó jakonma jawéki akaiboribi . Jakiribira en mato yoiai , maton jaskara onannon ixon . Jaskara jakonmabo akí jaa jonibora , jawekeskataxbi ja Diossen ikinaton jati netenko jikiamanoxikanai .
43012036	Faith	Ja joé keska mato betanbipari iketian ikonhakanwe , jaskataxa nokon jonibo mato iti iki — akin jato aká iki . Jaskáakin jato yoia pekáo , moa jatoibakeax tson meratimain kaa iki .
58003002	Faith	Jesussenra jan ati ikábo , Dios senenhaxona iki , jaskara tee ati ja imaa ixon , ja Diossen xobonko teekin , Moiséssen aní keskáakinribi .
56003006	Grace	Ja jawen Shinanra , noa kishpinmai Jesucristo meranxon akonbireskin noa menia iki .
44004036	Description	Jatianra Josekan jaskáa iki , jara iká iki ja raanabaon Bernabé akin janekana , ( ja riki : “ Jan jato tantiti jakon shinan bimati bake ” , iki iká ) . Ja Chipreainoaxbi pikota Levikan rarebo .
48006009	Recommendation	Jaskara kopí jakon jawékibo akí , jatsanyamanon akanwe . Jaskáakin jéneyamaxonra , non kopí biti netebiribi nokoketian non biti jake .
48002019	Faith	Jaskara ikaxa , ja eséainoax moa ea mawata keská iki , Dios keenai keskatires janox . Ja kopira ja eséki ea moa koshiamai .
66011001	Recommendation	Jatianra westíora jan toponti tawa keskáshoko ea menikana iki ; jaskáxon ea neskáakin yoikana iki : “ Wenixon ja Diossen xobo betan jainxon Dios yoina menoxonti toponwe , jainxon toponwe , jawetii joninki ea jainxon rabiai ixon .
66014004	Description	Natobora ikana iki ja wetsabo betanbires yoranti ayamaax , ochayamaabo . Jabo riki ja Cordero jaweranobires inonbi kaaitian , chibanaibo . Jabora jonibo xaranmeax kishpinmeekana iki , ja reken jawéki Dios betan Cordero menikana keská inox .
66009007	Description	Ja chanpobo iká iki , jameax reteanannoxon kabayo axeakana keskábo . Jaton maponko iká iki , westíora oro maiti keská maiabo . Jaton bemanan iká iki , jonin bemanan jisábo .
60002016	Recommendation	Moa xabakaata jonibo keskatikaya ikanwe . Jatian moa jaskati xabakaatabo ixonra , jakonma jawékibo non ati jawemabi iki ixon shinanyamakanwe . Jaskáyamaikaya Diossen yonoti jonibo keskatires ikanwe .
54004010	Faith	Jaskara kopíribira , ja jiria Dios manaananbi ikonbiresi onitsapiananbi noa kikini teetai , ja iki jatíbi jonibo jato kishpinmai , ja ikonhaax jaki koshiaiboresa jato imai .
58010029	Sin	Jaskara iká ikenra , bebonbires castigamekanti iki , ja Diossen Bake moa ikonhayamakin jamatai keskáakin akaibo , itan jawen jimi noa kopí chíkoni ikonhayamaibo , jainoax jan noa noia Diossen Shinanki jakonmaibires yoyo ikaibo . Ja jimi riki ja senenhabekonti joi aká jan onanti imai , ja meranxonribira , jabo jawenabobiribi jato imaa iki .
43020021	Grace	Jainxon Jesussen jato yoiribia iki : — ¡ Jakonbires Dios betan ikanwe ! Ja nokon Papan ea raana keskáribiakinra enribi mato raanai — akin .
65001016	Sin	Jaskara jonibora , jatíbi jawéki kopí joikanai , itan jakonmaibiresbo yoyo ikanai . Jabaonra benai jatona jawékibichores . Jainoax yoyo iki rabíkanai , itan jato jawéki bichinkasires , wetsaboki jakoni yoyo ikanai .
66006015	Description	Jainoax nato netemea apobo , kikin jonibo , jainoax sontárobaon koshibo , jatíbi jawékia jonibo , atipana jonibo ; jainoax yonokaatai itan yonokaataima jonibo kini meranbo , itan ani makan xaranbo jonékana iki .
66021008	Sin	Ikaxbi ja rakébo , ja ikonhayamaibo , ja jakonmabires akaibo , ja retemisbo , ja wetsabo betanbires yoranti akaibo , ja yobé jawékiki koshiaibo , ja diosmabo rabiaibo itan jatíbi jansobora , chii ian azufreya ikainko potanoxiki . Ja riki ja jain rabeti mawáti ” , akin .
44022016	Recommendation	Jaskara iken , moa basiyamai , wenitax bautizameexon , ja non Ibo yokáwe , min ochabo mia soaxonon ’ , akin .
66009008	Description	Jaton boo iká iki , ainbaon boo keska . Jaton xetabo iká iki , leónman xeta keska ,
55002024	Recommendation	Westíora non Ibon tee axonai jonira , jaskati ramiamisaibo iti yamake , jatíbibo betan jakonires já jonikayara iti jake , jato joi axeati onan , itan manátia joniribi .
51002005	Faith	Eabi mato betan jain itinaxmabira nokon shinan meran ea jain mato betan itinke , jaskatira ea kikini raroai , jakonibo jaax mato Cristoki koshii jenéyamai onantaanan .
60003012	Sin	Non Ibonra ja jakon jawéki akai jonibo jato koirannai . Jainxon jaton oranaiboribi jato ninkáxonai Ikaxbi ja non Ibora ja jakonma jawéki akaiboki , jakonmaatai ” , iki .
53002013	Faith	Ikaxbi nonra mato kopi jatíbitian Dios iráke ati jake , non Ibon noia nokon wetsabo ; matopari kishpinmeenon ixon mato Diossen katotabo iken . Ja jakon jonibo noa imai Diossen Shinan meranxon , itan ja ikon joi maton ikonhaa ikenribi .
66022011	Recommendation	Ja jakonma akaiton abanon jakonmabo aaboreskin , ja jakonma shinannaitonin abanon jakonmabores shinankin . Ikaxbi ja jakon akai jonin abanon jakonbores akin ; ja Dioski menikaatabo ibanon bebonbires jaki menikaati ” , akin .
44002038	Faith	Jatian Pedron jato yoia iki : — Maton jakonma shinanbo akonkin jenetaanan , Criston janenko bautizameekanwe , maton ocha akábo moa Diossen mato shinanxonyamanon , jatianra jawen Shinan mato jan meniti iki .
52005015	Recommendation	Koiranmeekanwe , mato betan joi akaibaonbi mato jakonmaara , maton jato kopíkin jakonmaanake ; jaskáyamakinkaya , jatíbitian jakon atires shinankanwe , matobichores jaskakananyamai , jatíbibo betanribi jaskákanwe .
45001027	Sin	Jatian benboboribi ikana iki , moa jaton awinbo akí jenetaanan , jabé benbobo betanbi ianannani . Jaskákinra rabinti jawékibires akana iki , jaskarainoaxa rama jaton jakonma jawéki aká kopibi , jaton yora masá tenemakanai .
50002018	Recommendation	Jaskara iken matoribi ebébi rarokanwe .
44003019	Recommendation	Jaskara iken , maton jakonma shinanbo akonkin jenetaanan , Dioski banéribikanwe , maton ochabo mato soaxonon , jatianra non Ibon maton shinanbo tantimati iki ,
66021025	Description	Jawen xepótibora neten xepóyamanoxiki , jainra yaméyamanoxiki .
43006054	Faith	Ikaxbi tsonki ja nokon nami piai itan nokon jimiribi xeai , jara moa jatíbitian jati neteya iki ; jatianra moa nete senenketian , mawata ikenbi en ja jirimanoxiki .
43019011	Sin	Jaskáa Jesussen yoia iki : — Ea jaskáatira mia jawe koshimabobi ikeanke , Diossen mia jaskara imaama ikax , jaskara iken ja korosen akannon ixon mia ea meniakayara mia iká bebonbires ochake — akin .
59002017	Faith	Jaskáribira ja non ikonha jawéki winotai , onantiakin yoia , nekebi ja non ikonha jawékinin jishtiamaira ; westíora mawá jawéki keskáres iki .
45008003	Sin	Diossenra , ja Moiséssen esekan atipanyamaa ika jawéki aká iki . Jawetianbira ayamakeana iki , non yora keenai jawékibo non teneti atipanyamaa iketian . Ikaxbira Diossen jawen bake raana iki , noa keska ochan koshinma yorayaribi , non ocha kopi mawati . Jaskara yorayaxonra , jatíbi ochabo janharesa iki .
60003014	Recommendation	Ikaxbi ja jakoni jakanabo ixonbi masábo teneira mato raroreskanti jake , jaskatira tsokibi mato rakéti itan ratéti yamake .
51003021	Recommendation	Jatian papabora en jato yoiai , maton bakebo sinámayamakanwe , matonra jakonma shinanmanake .
66018002	Sin	Jara koshin yoyo ika iki : “ ¡ Moara keyóke . Moara keyóke , ja ani jema Babilonia ! ¡ Jara moa yoshinbaon jati banéke , jainoaxibi jatíbi meskó jakonma yoshinbo jain jonékanti . Jainoax jatíbi kerás pechia yoinabaon naa , itan kerás ani yoinaboyabi , ja omisti jawékibo jain ikantiribi banéke ! ” iki .
62002022	Sin	Jatian ¿ Tsoa iki ja janso ? Tsoamakan ja Jesús riki , Cristoma iki ikai . Já riki ja Criston rawí , ja Papa Dios betan ja Bakebi ikonhayamai ikax .
46011027	Sin	Jaskara ikenra , jawerato joi akaitoninki akonkin shinanxonmabi , non Ibo shinankin ja pan piai , itan ja xeati xeai , jara non Ibon jimikibi , itan jawen yoraki ochai .
59002020	Faith	Onanma joni iamawe ; onanwe , ja min ikonha jawékinin nekebi jishtiamai ikaxa , ja min ikonha jawéki yankabires iki .
43018003	Description	Jain ikanaibi Judas nokota iki westíora tsama sontároboya itan jawetii policiabo , ja Dios rabiti xobo koiranaiboya ; ja sacerdotebo betan fariseobaon raana , jabaon kakin bokana iká iki , lamparinbo itan tirí joétai jawékibo .
53003003	Grace	Ikaxbi ja Ibonra nobetan senenhai ixon , maton shinan meran koshibo mato imati iki , itan jatíbi jakonmainoa mato koiranti iki .
44007021	Description	Moa jónetikoma iketian potakankebi , Faraónman bake ainbaon meraxon bia iki . Jaskáaxon jawen bakebi keskáakin ikinna iki .
66008005	Description	Jainxon ja ángelnin , jain incienso ati bixon , jainxon Dios yoina menoxontiainoa chii tsisto bitaanan bochoaxon maiori potaa iki . Jatianra tirin ika iki , riri ika iki , kanábo biria iki itan niwana iki .
66018003	Sin	Jatíbiainoa jonibora wetsabo betanbires yorantibo akí ; ja vino xeax paena keskábo ikana iki , nato netemea apobaonra jabé yorankana iki . Jainoax jawékinin maroai nato mainmea jonibora , koríkiakana iki , jan jato jawéki bixona .
44026021	Violence	Neskarabo kopíra , ja Diossen xobo meran iketian , yatanxon judíobaon ea retekaskana iki .
55004004	Sin	Ja ikon joi ninkákashamataananra , jatíbi meskó jatonbi shinanxon yoikanai janso joibores , jato ninkáxonoxikanai ,
43006064	Faith	Ikaxbi jarake mato jatíribibo ea jan ikonhayamaibopari — akin . Jesussenra peokootainxonbi moa onanna iká iki , tsoaborin jan ikonhayamaibo , itan tsoarin já jakonhai keská iikinbi , jan jakonmaati ixon .
43013026	Description	Jatian Jesussen yoia iki : — Tsoaki ja pan pakex pokotaanan en meniai , ja riki já — akin . Jaskataanan jenen pan pakex tsaimaa iki jainxon Judas Iscariote menia iki ja Simonman bake .
54006020	Recommendation	Timoteo , ja en mia ati yoia teebo jakonhakin awé , ja iresbiresi yoyo ikaibo , itan noabokaya riki ja ikon joi onanabo iki ikaibaon yoiaiboribi jato ninkáxonyamawe ,
44017005	Violence	Ikaxbi ja ikonhaayamai judíobaonbiribi , notsikin jato jakonmaanoxon ja jeman niresa jakonma shinanya jonibo tsinkikana iki . Jaskáax jeman saa ibotani jato rateboi boax , Jasónman xobon nokotax , jain weikana iki , ja Pablo betan Silas ja icha jonibo tsinkitainko yatanhanan bonoxon benai .
62005016	Sin	Jaweratonki , ja mawátima ocha akaitian jawen wetsa oinnai , janra jaki oranti jake , jatianra Diossen jati meniti iki . Ikaxbi ja iti jake , jan mawátima ocha . Wetsa ochara jake , jan mawáti ocha . Jatian jaskara ochakira , en mato oranti yoiamai .
43013020	Faith	Ikonshamanra en mato yoiai : Jaweratonki ja en raana biai , janra eabi biai , jatian jaweratonki ea biai , janra ea jan raanaribi biai — akin jato aká iki .
58012028	Faith	Ja Diossen ikinnaton noa jain jati netera , wetsanko taxketaima iki . Neskarabo kopíkaya , iráke ayananbi Dios rabinon akanwe jawen keena keskáakin , noitaanan aniakin shinanxon .
44019013	Description	Jatian jainribi ikana iki , ja jato yoshin pikoxoni jatíbiain kawantanai jawetii judíobo . Jabaonra , ja non Ibo Jesussen janenko yoshinbo píkoshokokaskin jato neskáakana iki : “ ¡ Ja Pablon yoiai Jesussen janenkora en mato yoiai yoshinbó , pikókanwe ! ” akin .
44015040	Grace	Jatian Pablonbiribi , Silas ionoxon bia iki . Jatian jain ikana joi akaibaon , non Ibon jakon imanon ixon , jawen mekenman jenekana pekáo , moa Pablo betan kaa iki .
63001008	Recommendation	Jaskarabo iken , matonbinix koirameekanwe , ja mato akinni noa teeta jawékibora , jawemabi banénake itan ja Diossen noa meniti yoiaboribi , maton biamanake .
66011006	Violence	Nato ikonkon onanna jonibora , jaskara iti Diossen yoia joi yoikanai kaman , oi beyamanon ixon nai xepoti atipana koshiabo iki . Jainoaxibi jabo keenxontiibi , jenebo jimi imati , itan meskó jakonmanin mai ramiati atipana koshiaboribi ikanai .
44008021	Sin	jawekeskaxonbira min biti yamake . Diossenra onanke , mia jakonma shinanya .
43017010	Faith	Jatíbi ja nokonabora minaribi iki , jatian jatíbi ja minabora nokonaboribi iki . Jaskara ikenra ja nokon ani koshiribi jato meran onantibires ikai .
45003012	Sin	Jatikaxbira , jakonma jawéki akí jakanabobires iki . Jatíxonbira jakonmabires jawéki akin , jakon jawékibo ramiakana iki . ¡ Tsoa jonibira yamake , jakon jawéki akí jaa ! ¡ Westioratanibira yamake !
50002003	Recommendation	Jato jakonmaati kopí , iamax rabínoxonres jawéki ayamakanwe . Jaskáyamakinkaya mato westíoraxonbo , wetsabo mato xewinaton shinankanwe .
66001013	Description	Ja kanchis lamparin orobires napon nia iká iki , westíora jonin Bake jisá , já iká iki tapó chopa saweya , itan orobires sintóranin xonexeya .
66022003	Faith	Jainra moa jakonma jawéki yamanoxiki . Ja Dios betan Corderon ani yakatira ja jeman inóxiki . Jatian jawen tee akaibaonra rabinoxikanai .
60004007	Recommendation	Moara jatíbi jawékibo senenti ochóma iki ; jaskara iken akonkin shinankanwe , itan akonkin Dios orankanwe .
44014026	Grace	Ja Atalíainoax , Antioquíain boí pishíkana iki . Ja Antioquía iká iki , jainxon joi yoii bokanaitian , Diossen jato jakonhanon ixon , jatoki oranyantankana .
46007028	Recommendation	Wanoaxa mia ochayamai , jatian westíora xontako benoara ochamaribi iki . Ikaxbi , ja wanoaibo itan benoaibaonra nekeabi atikomabo , nokokanti jake , jaskarabo mato inaketianra , en mato yoiai .
49006012	Sin	Noara jonibo betan reteananyamai , noara reteananai , ja niwen niai jishtima yoshinbo betan , jabaonra nato nete iboa koshi ixon , jakonma jato amai .
59001005	Recommendation	Jawerato matoboki shinanti onan itin maxkata , Dios yokákanwe ; janra keenshamanxon , yoashiamakin mato meniti iki .
52005019	Recommendation	Ja Diossen Shinanman akai tee , bechiteyamakanwe .
58009002	Description	Ja Dios betan nokoananti xobo iká iki , neskáakin akana . Reken iká iki , westíora nachite , ja iká iki “ Dios rabiti chité ” , akin akanai , jain iká iki candelabro , itan Diosbiribi bexonkana pan jain akanai mesaribi .
66003018	Recommendation	Jaskara ikenra en mato eseai , ja oro en chiikan charaxon penéaka eibakea marokanwe , mato ikonkon jatíbi jawékiabo ikanon . Jainxon joxo choparibi eibakea maroxon sawekanwe , mato moa jawebi rabintima kopí . Jainxon eibakearibi bero rao biax moa bechexeekanwe , maton jakonhakin oinnon .
62005013	Faith	Enra ja Diossen Bake ikonhaibo iketian , mato neskarabo wishaxonai , moa jatíbitian jati neteyabo mato ikanai maton onannon ixon .
43007018	Faith	Ja jawen shinanmanbi yoyo ikai joni riki , jaskáaxon jashaman rabikanon ixon benai ikaires . Ikaxbi , eabiribi ponteti yoyo ikai , jan ea raana nokon Papabiribi rabikanon ikax , jaskara ikaxiki , jakopi ea jakonmaakin yoikanti yama .
47004007	Grace	Ikaxbi neskara jakon joibora non shinan meran noa jayáke , ja non shinanbo mapó akana chomo keskabores ikenbi . Jaskatax noibakeax iamai ja ani atipana koshi Diossibakeax joái onanti iti kopí .
45012019	Recommendation	Jakonmaakana , matonbi jato kópikasi iamakanwe , ebé joi akaibó , Diossen mekemanreskaya jenekanwe . Wishá meranra ikai non Ibo neskati : “ Ea riki jan jato kopíxonai , ja akana keskáakinribira en jato onitsapimatiki ” , iki .
43008054	Faith	Jatian Jesussen jato yoia iki : — Ja enbix rabikaatira , ja ea rabikaataibo jawemabi iki . Ikaxbi jan ea rabiai riki ja nokon Papa . Ja yoii mato jara non Dios iki mato ikai .
45014020	Recommendation	Westíora piti kopíshoko ja joni moa Dios-betan jakoni jakenbi , jaibakea ochómayamawe . Jatíbi jawékiati jawékira jakonbires iki ; Ikaxbi ja non piaitian oinxon , jakonma shinantaanan , Diossen joi jenekanti riki , jakonma .
43019040	Description	Jaskáaxon , ja rabéxonbi Jesussen yora bokana iki , boxon chopan rakawaxon , ja bokana inintininbo ayonkana iki , jayá kini meran anoxon , ja judíobaon axébiribi jaskara iketian .
58010034	Faith	Jaskáakanabira , ja cárcel meran akana joi akaiboribi maton jato noibaa iki . Jainxon mato jayata jawéki mato bichinkanabi , mato raroreskana iki . Naikan kaxonra bebonbires , itan keyóyosma jawéki non binoxiki iki ixon onannax .
44013023	Grace	Ja Davidkan rareboboainoara , moabi jato jaskáaxonti yoini ixon , ja Israel jonibo jato kishpinmati Diossen jato raanxona iki , ja riki Jesús .
46002009	Faith	Wishá meranra neskáakin yoiai : “ Diossenra , já noia jonibo , tsonbi oinnama itan tsonbi ninkatama , jainxon tsonbi shinannama jawékibo jato axona iki ” ixon .
45008011	Grace	Jatian moa mawákenbi jan Cristo jiriani Diossen Shinan , mato meran jaketianra , jan Cristo jirianitonribi , moa máwatabo ikenbi , mato jirimanoxiki , ja mato meran iká jawen Shinan meranxon .
45008016	Faith	Ja noo meran Diossen Shinan ikátoninra , noa onanmai , moara noa jawen bakebo iki ixon .
48006007	Recommendation	Matonbinix paranmeeyamakanwe . Tsoabira Dioski shiroti atipanyamake . Jaweboki jonin banai , jaribira jan tsekati jake .
45011022	Grace	Oinkanwe , Dios riki kikinbires jakon itan jakonma ixontimaribi , jaskara ixonra , jakonmaakanketian jato masá tenemaa iki , jatian matobiribira jakonhaa iki . Jatian jaskáakin jakonhaa ikax , mato jakoni ikaitianra , mato jakonhaaboresti jake . Jatian jaskáyamaitianra , matoribi moa Diossen jeneti iki .
59005007	Recommendation	Jaskara iken nokon wetsabo , ja non Ibo joái kaman manátiabo ikanwe , oinkanwe jawekeskaakinki ja wain teetaibaon jakonshamani jawen banábo biminon ixon , oi bexon mai mechaati manai ixon .
55001016	Grace	Ja Onesíforo betan jawen rarebobo jawen akinmisti shinanman non Ibon akinbanon , janra ichabiresakin ea bebonhakin shinan koshimaa iki , jainoax ea preso iketianribi , eon rabinyamaa iki ,
62002028	Faith	Nokon keen bakebó , ramakaya jenéyamai Cristo betan jakonshaman ikanwe . Moa jakiribi joketian , jaki koshitaanan rabinyamai jakonbires noa já bebon ikanti kopí .
48005016	Recommendation	Jaskara ikenra , en mato yoiai : Diossen Shinan keenai keskábores axoni jakanwe . Jaskati jaaxkaya , ja maton jakonma ati shinannai keskábores akí jayamakanwe .
54001015	Grace	Ja Cristo Jesús ochaya jonibo jato kishpinmai nato neten joá , jatian ea riki ja reken kishpinmeeta akin en jato yoiai joibora , kikin ikonhira iki , jaskara ikenra jatíxonbi ikonhakanti jake .
49006010	Faith	Jatian ramara ja nokon wetsabo en yoiai , Ibo betanbi ikax , jawen ani atipana koshikires koshikanwe .
46010012	Recommendation	Jaskara iken , jaweratoki ikoni shinan meran Dioski koshia shinanmeetai , jara ochan pakénaketian koiranmeeti iki .
58010014	Grace	Janra westíorai mawatatonbicho , ja Dioski kikinni menikaatabo , jatíbitian jakonman senenabo itiakin jato imaa iki .
43010031	Violence	Jato jaskáa joni koshibaon jakiribi sináxon , makan biríbakana iki tsakanoxon .
46011003	Description	Ikaxbi neskara jawéki maton onantininra ea keenai . Cristo riki jonibaon mapo keska , jatian wanoya joni iki , benoya ainbaon mapo keska , jaskáribira Dios iki , Criston mapo .
58011036	Violence	Jatíribibora jatoki shiroananbo jato rishkikin , onitsapiakana , iki , cadenaninbo , itan cárcel meranboribi jato akana iki .
58006019	Faith	Ja nato manátininra jaoraobi taxkemayamakin , akonkin non kaya koiranna iki , taxkemayamakin anclanin wapóro tewanai keskáakin . Noa jan manatara , ja Diossen xobo meran iká chopa panaabi bebanbaini , naikan nokota iki ,
49005011	Recommendation	Ja yamé keska meran já jonibaon , ja axon jakonma jawéki bitima akanaibo ayamakanwe . Jaskayamakinkaya , jakonma jawékibo akanaitian oinxon , jato notsinkanwe .
59004011	Recommendation	Nokon wetsabo , wetsabo betan jakonmanin yoinyananyamakanwe ; jaweratoki jawen wetsaki jakonmaati yoyo ikai , iamaxon jawen aká jawékibo yoixoni iitai , jara Diossen eséki jakonmai yoyo iananbi , ja meran yoiai joiboribi jakonmaakin yoii iitai . Ja esekan yoiaibo jakonmaakin yoiira , jan yoiaibo senenhatitianbi ja esé meranxon jato jakonmaires mia iitai .
66021021	Description	Ja chonka rabé xepótibo iká iki , chonka rabé perlabo . Jatian westíora xepótibo iká iki , westíora perlanin akábo . Jatian ja jema napónbekonmea calle iká iki , orobires , vidrio keská bexnan penéshaman .
58003006	Faith	Ikaxbi Cristo riki , Diossen Bake ikax , ja Diossen xobomea teebo akin , ja atibo akonkin senenhai , ja iki noabo yoii iká , já ikonhakin jeneyamai raro shinanyaxon , ja bii kati jawékinin manatabo ikax .
45012009	Recommendation	Akonkin wetsabo noikanwe ; jakonmaa jawékibo jenetaanan , jakon jawékibores akanwe .
66011013	Violence	Jatianbira kikin koshi niwana iki . Jaskáxonra ja jemamea chonka parte iká senen xobo poxaa iki . Jatianra kanchis waranka joniboribi mawákana iki . Jatian ja texeabaon kikini rakeananbi , ja naikan iká Dios rabikana iki .
48003020	Description	Ikaxbi ja Abraham yoinontianra , wetsa joni yoimaanan Diossen yoiamaa iki , janbishamanra yoia iki .
43019010	Description	Jaskáabi , jawebi yoyo iamaitian Pilaton yoia iki : — ¿ Jaweatiki min ea jawe joibi yoiamai ? ¿ Minki onanyamaa ea joni koshi ? Ea keenxonra , en mia pikoti atipanke . Ea keenxonribira en mia jato korosen amati iki — akin .
44008032	Description	Ja yoyo akai kirika meran wishaa iká iki neskara : “ Carnero retenoxon bokanai keskáakinra , bokana iki . Ja carnero bake rapéstekanabi jawe iamai keskatira , jawebi yoyo iamaa iki .
44013021	Description	Iikinbi , apoya itin keenkin Dios yokákana iki . Jaskáakin yokákanketian , Benjamínman rarebo Quis janeya jonin bake Saúl jato jikimaxona iki . Janra chosko chonka baritia senen jato ikinna iki .
56001010	Sin	Icha yoitima jonibora jake , jabo riki , ja jakina rebichi xatéya ikanti jato yoiai judíobo . Jabaonra akai iresbiresa jawékibo yoianan jonibo parankin .
44010012	Description	Ja chopa kakaati keská ikainko iká iki , chosko taeya meskó yoinabo , jainoax meskó ronobo , itan meskó pechia noyai yoinaboribi .
43017022	Grace	Ja min ea menia ani atipana koshiribira en jato menia iki , noa ikai keskatiribi westíorabicho ikanon ixon .
55001013	Faith	Ja eibakea min onanna jakon esekan yoiai keskati iki jenéyamawe , jainoax ja Cristo Jesús ikonhaax noa jayata jawen noimisti shinanyanixibi jawen .
43002006	Description	Jatian jain iká iki sokota makan chomo , judíobo Dios rabii tsinkítiain boax Dios bebon jakon inox jan onpax akáx chokikanai . Ja chomobaonra weitai iká iki , posaka chonka , iamaax pacha litro onpax .
46015034	Recommendation	Moa ochaibo jenétaanan jakiribi jakoni jatiakin shinankanwe , jatíribi matobaonra Dios onankanamaparibo ikanai , neskáakinbora en mato yoiai , mato rabínnon ixon .
49004002	Recommendation	Rabí shinanhoma , itan noibamisbo ikanwe , manátia itaanan , noiananax jaton ikábo wetsabo tenexonreskanwe .
65001023	Recommendation	Jatíribibo jato kishpinmakanwe , ja chii meranoa jato ishton pikoti keskáakin . Jatian wetsabo noibaxon akinkanwe , ikaxbi koirameekanwe , ja jakonma jawékibo akanaton , jaton chopa tsaiabobi jato omisnankanwe .
45008028	Grace	Nonra onanke , jatíbi ja Diossen imai jawékibora jawen noi bakebo , jan jakonhati jawéki iki , janra jaskáai , ja moabi jaskara shinanna ixon , jato kenaabores .
45016019	Recommendation	Jatíbiainoa joi akaibaonra mato onanke , Criston yoiabo maton senenhaxonai . Jaskarabo mato ninkataxa , ea raroai . Jatian ea keenai riki , onan shinanyabo ixon , maton jakonhakin jawékibo atin . Ikaxbi , jakonma jawékibores maton atima iki .
58009004	Description	Jain iká iki westíora jainxon incienso menoti orobires akana , itan ja senenhabekonti joi aká jan onanti imai bonanti oronbires jatiobi sikaaketana . Ja bonantiain iká iki oro akana westíora jarra , maná napokoya , jainribi iká iki , ja Aarónman kekoti jakiribi xoxoa , itan ja senenhabekonti joi aká jain wishakana tablaribi .
45003027	Faith	Ramakan non jawe yoiai ¿ Eamein itiki rabiti , ja esé senenhaax kishpinmeeta riki ixon shinannax ? Ikámabobi . ¿ Jawekopí ? Ja non esébo senenha kopíma , Jesucristo ikonhaa kopíres iki .
43014010	Faith	¿ Minki ikonhayamai ea nokon Papa meran , jatian nokon Papa emeran ? Ja en yoiai jawékibora nokon shinanmanbi en yoiamai . Ja nokon Papa emeran jaatoninra , jawen teebobiribi emeranxon akai .
44016022	Violence	Jaskatax ja jonibo jatoki sinákana iki . Jatian ja joi benxoai joni koshibaon jato yoia iki , chopa jopemaxon ja joni rabé rishkikanti .
43013034	Recommendation	Ja senenhati bená joira en mato meniai : Ja en mato noia keskatiribi , wetsabo betan noianankanwe .
47005001	Grace	Noabo riki chopa xoboakana keskábores ikax basima ras ikaibo . Ikaxbira non onanke ja chopa xobo ras ikai keskati noa ikai ikenbi , naikanxon noa Diossen keyoyosma yoraya imati , jara jonibaon aká yorama iki .
43012044	Faith	Jainxon Jesussen koshinshaman neskáakin jato yoia iki : “ Ja Ea ikonhaitonra , eabicho ikonhayamai , jan ea raana nokon Paparibikaya ikonhai .
44009013	Description	Jaskáa ninkáxon Ananíassen yoia iki : “ Ja jonin ikára ichaxon ea yoikana iki , Ibó ; ja mia ikonhaa jonibo Jerusalénhainxon jato ramia .
55003002	Sin	Jaránoxiki jatonabichoakin shinannai jonibo , icha koríkia itin keenkaresaibo , rabikaatai jonibo , ea riki kikin joni iki iresbiresi yoyo ikaibo , jakonmai Dioski yoyo ikaibo , jaton aniboki kikinbiresi yoitimaibo , jato iráke ati shinanhomabobi , itan Diossakin jawebi shinanhomabobi ,
45005009	Grace	Cristonra , non toan mawáxon , jawen jimin non ochabo noa soaxona iki . Jakopira rama moa noa ochaoma keskábo iki . Noa jan jaskáa ixonra , atixonbi noa anoxiki , jatíbi ochaya jonibo , moa Diossen jato castiganti nete nokóketian , noa jaskarainoa xabáakin .
45014014	Sin	Ikaxbi ja Ibo ikonhai ixonra en onanke , yamarake janbixbi jawékiati jakonma ikai . Ikaxbi tsonki ja jawékiatira jakonma iki ixon shinannai , janra piti yamake .
54004006	Faith	Neskara jawékibo ja non wetsabo jato onanmaaxa , Cristo Jesussen jakon yonoti mia itiki . Miara iti iki ja min ikonhaa jakon joi , itan ja min chibanai jakon esé kikinhakin onanna .
