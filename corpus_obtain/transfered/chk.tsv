62003016	Faith	Iei usun sia silei met wewen chen : Kraist a fangela manauan fän itach , ina usun pwal kich sipwe fangala manauach fän iten pwiich kana !
43013001	Grace	Iei ewe rän me mwen ewe chulapen Pasofer . Jesus a silei pwe a tori ewe fansoun an epwe towu seni ei fanüfan o feila ren Saman . A echeni nöün kewe mi nom won fanüfan fansoun meinisin , iwe , a echeniir tori sopolan manauan .
58003017	Sin	Nge iö Kot a song ngeni lon ükükün faik ier ? Ir chokewe mi tipis o mätiu lon ewe fanüapö .
60001014	Recommendation	Oupwe aleasochis ngeni Kot . Ousap mwüt ngeni manauemi epwe nom fän nemenien ekewe mocheniangau oua eäni me lom lupwen ousap mwo silei Kot .
45011032	Grace	Pun Kot a föri pwe aramas meinisin repwe fötek fän nemenien aleasolap , pwe epwe pwärala an ümöümöch ngeniir meinisin .
66006006	Description	Iwe , üa rongorong och mi wewe ngeni eu möngüngü mi feito seni lein ekewe föman mönümanau a apasa , “ Liwinin ruu paun pilawa mi amas seni föün wiich iei ükükün peiofen eman chon angang lon eu rän , pwal liwinin wonu paun pilawa mi amas seni föün parli iei ükükün peiofen eman chon angang lon eu rän . Nge kosap afeiengaua ekewe irä olif me ekewe irän wain ! ”
59004010	Recommendation	Oupwe püsin atekisonakemi mwen mesen ach Samol , iwe , i epwe atekiakemiitä .
44017031	Grace	Pun a filätä eu rän epwe apwüngü unusen chon fanüfan meinisin fän pwüng ren eman mwän i a awisa ngeni . A fen alletätä ei ngeni aramas meinisin ren an amanauasefäli ei mwän seni mäla . ”
43019002	Description	Iwe , ekewe sounfiu ra fittiifengeni palen iräfölüföl o isetä won möküran pwe mwärin , ra pwal aüfa ngeni echö üf mi parachol .
54005014	Recommendation	Iei mine üa mochen pwe ekewe fefin mi mä pwülüer nge ra ier kükün repwe pwüpwülüsefäl , repwe nöünöü o tümwünü angangen lon imwer . Repwe föri ei pwe resap awora ngeni ekewe chon oputakich och popun ar repwe kapasingau usuch .
43014011	Faith	Oupwe chök lüküei lupwen üa apasa pwe ngang üa nom lon Semei , nge Semei a nonom loi . Are ousap lükü mine üa apasa , oupwe lükü pokiten ekewe föför üa föriir .
66020014	Violence	Mürin mäla me ewe lenien sotup ra koturulong lon ewe nomun ekkei . Ei nomun ekkei , iei ewe aruen mäla .
58009026	Description	pun are epwe iei usun , epwe riaföü fän chomong seni ewe fansoun Kot a föri fanüfan . Nge iei lupwen a arapakan sopolan fansoun fanüfan , Kraist a wareto fän eu chök , nge a naf ngeni fansoun meinisin , pwe epwe amorala tipis ren an asor püsin inisin .
44013018	Description	Lon ükükün faik ier Kot a alisiir me lon fanüapö , inamwo ika ra lükümach ngeni .
46011033	Recommendation	Iei mine , ämi pwii kana , lupwen oua mwichfengen le mongö ewe mongö än ach Samol , oupwe witiwiti chiechiemi kewe .
66006012	Violence	Iwe , üa nenengeni pwe ewe Lam a ülei ewe awonuen pwau . A fis eu chechechin fanü mi fokun lapalap . Akkar a fokun rochola usun chök mangaku mi chol seni tuk , nge ewe maram a fokun parala usun chök paren cha .
58011035	Violence	Ren än ekewe fefin lükü , ra angesefäli aramaser kewe mi mäla mürin ar manausefäl . Nge pwal ekoch aramas resap tipeeu ngeni ar repwe ngasala , iei mine ra mäla pokiten aramas ra fokun ariaföüür , pwe repwe manausefäl ngeni eu sokun manau mi fokun mürina .
44016037	Violence	Nge Paulus a üreni ekewe meilapen polis , “ Ra wichikem mwen mesen ekewe aramas , nge esap wor äm tipis , nge fen äm chon Rom ! Mürin ra aturukeemilong lon imwen fötek , nge iei ra mochen tinikeemila le monomon ? Apwi , esap fokun ina ! Ekewe samollap repwe püsin feito ikei o atowukeemiwu . ”
45013009	Recommendation	Ekewe allük , “ Kosap lisowu , kosap solä , kosap mocheniaiti pisekin eman ” , ekei allük meinisin me pwal ekewe ekoch ra nom fän ewe eu chök allük , “ Kopwe echeni chon arum usun püsin om echenuk . ”
62003003	Faith	Iwe , eman mi eäni ei apilükülüköch lon Kraist a püsin alimelimöchü manauan usun Kraist a limelimöch .
45007022	Faith	Pun seni lon letipei üa pwapwaiti än Kot allük .
50004004	Recommendation	Oupwe pwapwa lon ach Samol fansoun meinisin , üpwe apasasefäli : Oupwe pwapwa !
66001012	Description	Mürin üa kuluei pwe üpwe nengeni iö we a kapas ngeniei . Iwe , üa küna fisu lenien atittin seni kolt ,
58003018	Sin	Ngeni iö Kot a pwon fän akapel pwe resap fokun tolong lon ewe fanü ia repwe asösö ie ? Sap ir chokewe mi aleasolap ?
43010008	Sin	Chokewe meinisin ra akomwoto mwei ir chon solä me chon achomau , nge ekewe sip resap aüseling ngeniir .
60002018	Recommendation	Ämi chon amanau , oupwe aleasochisi ämi kewe masta o meninitiir , sap ngeni chök chokewe mi eäni kirikiröch me tipepwetete , nge pwal ngeni chokewe mi tipepöchökül .
44006013	Description	Mürin ra emwenato ekoch mwän ar repwe apasa kapas chofona usun i . Ra üra , “ Ei mwän esap ükütiu le kapasingau usun ach ei mwichefel me än Moses kewe allük .
47005018	Faith	Ekei mettoch meinisin ra pop seni Kot , i ewe mi achäfengenikich me i ren Kraist o ngenikich ewe angangen achächä .
59005010	Recommendation	Ämi pwii kana , oupwe chechemeni ekewe soufos mi kapas fän iten ach Samol . Oupwe eäniir lenien apirü lon ar mosonotam me likitü fän ekewe riaföü .
44002021	Faith	Nge iö epwe köri iten ewe Samol epwe manau . ’
66007012	Faith	Ra apasa , “ Amen ! Feiöch , ling , tipachem , kilisou , iteüöch , manaman me pöchökül än ach Kot tori feilfeilachök ! Amen ! ”
60003003	Recommendation	Ousap eäni fouten lükün , pwe oupwe liöch ren sokun firesin möküremi are mwärimi mwärämwär kolt are sokopaten üf oua üföüf .
55001008	Faith	Iei mine kosap säwäsini om kopwe pwärätä ach Samol , kosap pwal säwäsiniei , ngang eman chon fötek fän iten Kraist . Nge kopwe etiei le riaföü fän iten ewe Pworausen Manau ren än Kot manaman .
43017019	Description	Iwe , üa püsin apiniei fänäsengesiir , pwe pwal ir repwe pin lon let .
66003002	Recommendation	Kopwe nela ! Kopwe apöchöküla mine a chüen wor reöm me mwen an epwe wesewesen mäla . Pun üa küna pwe om kewe föför resap unusöch mwen mesen ai we Kot .
66016004	Description	Mürin ewe aülümanün chon läng a ninätiu masouen sepian we lon ekewe chanpupu me ekewe puächen koluk pwe ra wiliti cha .
45005002	Faith	Ren ach lükülük , Kraist a emwenikichelong lon än Kot ümöümöch , iei sia manau lon . Iei mine sia pwapwaäsini ach apilükülüköch ngeni ewe ling Kot epwe ngenikich .
49005005	Sin	Oupwe fokun silei , pwe esap wor eman mi föri sokun föförün lisowu ika mocheisou ika tipemong ( pun tipemong a wewe ngeni angang ngeni anümwäl ) epwe angei och feiöch seni lon ewe Mwün Kraist me Kot .
58011008	Faith	Ren än Apraham lükü , a aleasochisi Kot lupwen a köri pwe epwe towu seni fanüan o feila ngeni eu fanü Kot a pwon ngeni pwe epwe fanüeni . A feila seni fanüan , nge esap silei ia epwe feila ie .
49005018	Recommendation	Ousap apuchakemi ren wain , pun ei epwe afeiengauakemi . Nge oupwe urela ren Ngünmifel .
61002002	Sin	Iwe , chomong aramas repwe apirü ar föför mi fokun ngau . Nge pokiten mine ra föri , ekoch aramas repwe kapasingau usun ewe Al mi Let .
49002018	Faith	Pun ren Kraist kich meinisin , chon Juta me chon lükün Israel , sia tongeni feito mwen mesen Samach ren eman chök Ngün .
44021025	Recommendation	Nge ren ekewe chon lükün Israel mi lükü Jesus , aia tinala toropwe ngeniir o asile ngeniir mine sia apwüngala , pwe resap mongö ekewe mongö ra piin asor ngeni ekewe uluulun anümwäl , resap ün cha , resap ochoch fituken man mi ffor , resap pwal föri sokun lisowu . ”
44005003	Sin	Mürin Petrus a üreni , “ Ananias , pwota ka mwüt ngeni Satan pwe epwe nemeni letipom , pwe ka chofona ngeni Ngünmifel ren om aopala och seni ewe moni ka angei fän iten fanüom we ?
49004014	Recommendation	Mürin sisap chüen sokuni sokun semirit , sisap chüen chüwölüwölfeil ren no kana o mamaanfeil ren enienin asepwälin än chon likatuputup afalafal , ir ätekewe mi emweningaua ekoch aramas ren ar tunochofona .
46006009	Sin	Enlet , oua silei pwe ekewe chon föföringau resap mwüni Mwün Kot . Ousap püsin atupukemi ! Chon föri föförün lisowu , ika chon angang ngeni anümwäl , ika chon lisowu ngeni mi pwüpwülü , ika chon amömö inisir , ika chon lisowufengen lefilen mwän me mwän ika fefin me fefin ,
58010025	Recommendation	Sisap likiti ach eti ach mwichfengen usun ekoch ra föföri . Nge sipwe fokun apöchökülafengenikich lefilach , pun sia silei pwe Ränin ach Samol a arapoto .
51003005	Sin	Iei mine oupwe amäloi ekewe mochenian fanüfan mi nom remi : sokopaten föförün lisowu , lüangau , mocheisou , mocheniangau me tipemong . ( Pun tipemong och sokun angang ngeni anümwäl . )
52005008	Faith	Nge kich sia chon lerän , ousipwe mamasafichi . Sipwe üföüf lükülük me chen usun chök eman a üföüf echö chechen leupw mi för seni mächä , sipwe pwal eäni apilüköchün manau pwe ina imwach akau .
55001007	Grace	Pun ewe Ngünmifel Kot a ngenikich esap afisi ngenikich ach sipwe pireir , nge a ngenikich Ngünün mi aurakich ren pwora , chen me ewe tufichin püsin nemeni inisich .
62002004	Sin	Iwe , are eman a apasa pwe a silei i , nge esap aleasochisi an kewe allük , ei aramas i eman chon chofona , nge ewe let esap nom lon .
50002002	Faith	Iei mine üa pese ngenikemi ämi oupwe föri met ai pwapwa epwe unus ren . Oupwe eäni eu chök ekiek , eu chök chen , oupwe pwal ngün eu me tipeeu .
43007030	Description	Mürin ra sotuni ar repwe turufi , nge esap wor eman a atapa , pun esamwo tori an fansoun .
54006018	Recommendation	Kopwe allük ngeniir , pwe repwe föri mine a mürina , pwe repwe pisekisek lon ar föför mürina , repwe kichiöch o mochen alisi aramas .
43018030	Description	Ra pölüeni , “ Äm aisap tongeni emwenato ei mwän , are esap wor an föföringau . ”
45014006	Faith	Ätewe mi ekieki pwe a fokun aüchea ewe eu rän , a föri iei usun fän iten an epwe pwärala pwe a alinga ach Samol . Ätewe mi mongö ekewe mongö meinisin , a föri iei usun pwe epwe alingala ach Samol , pokiten a kilisou ngeni Kot fän iten ewe mongö . Nge ätewe esap mochen mongö ekoch sokun mongö , a föri iei usun pwe epwe alinga ach Samol o kilisou ngeni Kot .
45012012	Recommendation	Oupwe pwapwa lon ämi apilükülüköch , oupwe mosonotam lon ämi riaföü , oupwe iotek fansoun meinisin .
44024023	Description	Iwe , a allük ngeni ewe meilapen sounfiu mi tümwünü Paulus , pwe epwe mamasaöchü Paulus , nge epwe ekis angasa o mwüt ngeni chiechian kana ar repwe alisi ngeni met a osupwang ren .
46013007	Description	Chen a engila fän mettoch meinisin , a lükü meinisin , a apilüküni meinisin , a tipeppos fän mettoch meinisin .
47004013	Faith	A mak lon ekewe Toropwe mi Pin , “ Üa lükü , iei mine üa kapas . ” Ren ena chök ngünün lükülük äm aia pwal lükü , iei mine aia kapas .
52005014	Recommendation	Ämi pwiim kana , aia pesekemi pwe oupwe fönöü chokewe mi chipwang , oupwe apöchöküla letipen chon niuokus , oupwe alisi ekewe chon apwangapwang , oupwe pwal mosonotam ngeni aramas meinisin .
66016010	Description	Mürin ewe alimanün chon läng a ninätiu masouen sepian we won än ewe manmwacho lenien motun king . Iwe , rochokich a pwölüela mwün ewe manmwacho , nge ekewe aramas ra küüwu chönawer pokiten watten ar metek .
48006016	Grace	Kinamwe me tong epwe nom ren chokewe meinisin mi aleasochisi ai kei kapas lon manauer , ewer , epwe nonom rer pwal ren nöün Kot kewe aramas meinisin .
44018025	Faith	A fen kaiö usun Alen ach Samol o seni pöchökülen pwapwan letipan a afalafal o aiti ngeni aramas ekewe mettoch mi enlet usun Jesus , nge a chök silei usun än Johannes angangen papatais .
46010031	Recommendation	Iei mine are oua momongö ika ükün , ika met oua föri , oupwe föri meinisin pwe Kot epwe ling ren .
62002027	Recommendation	Nge ren ämi , Kraist a fen tinatiu womi Ngünün . Fansoun än Ngünün we epwe nonom lomi , ousap osupwangen än eman epwe aiti ngenikemi och . Pun Ngünün a aiti ngenikemi usun mettoch meinisin . Iwe , mine i a aiti ngenikemi a let , nge esap mwäl . Oupwe aleasochisi mine Ngünün we a aiti ngenikemi , iwe , oupwe nonom lon Kraist .
59002026	Faith	Pun usun eu inis a mäla are ewe ngün esap nom lon , pwal iei usun ewe lükülük a mäla are ese fiti föför .
44027035	Description	Iwe , wesin an apasatä ekei kapas , Paulus a angei ekis pilawa o iotekin kilisou ngeni Kot won mwer meinisin . A kinikisietiu o a popuetä le mongö .
44015020	Sin	Nge sipwe makkei echö toropwe o asile ngeniir , pwe resap mongö och mongö mi limengau a piin asor ngeni ekewe uluulun anümwäl , resap föri sokun lisowu , resap pwal ochoch fituken man mi ffor me ün cha .
44023003	Sin	Mürin Paulus a üreni , “ Kot epwe fokun pösapeek , en tit mi peinitipwech ! Ka mot ikenan ren om kopwe apwüngüei fän pwüngün ekewe Allük , nge en ka purätiu ekewe Allük ren om allük ngeniir , pwe repwe pösapeei ! ”
45008001	Description	Iwe , iei esap wor liwinin tipisin chokewe mi nonom lon Kraist Jesus .
52005009	Grace	Kot esap afilikich pwe sipwe angei riaföün an song , nge a afilikich pwe sipwe küna manau ren ach Samol Jesus Kraist ,
66020008	Violence	Epwe feila pwe epwe atupu chon ekewe mwü won unusen fanüfan , ekei mwü Kok me Makok . Satan epwe achufengeniir meinisin pwe repwe maun , iteiter meinisin ra usun iteiten föün pien aroset .
46006011	Grace	Iwe , ekoch me leimi ra föri ekei sokun föför me lom . Nge oua fen küna limöch seni ämi tipis , oua küna pin , oua küna pwüng fän iten ach Samol Jesus Kraist , pwal ren ewe Ngünün ach Kot .
55001012	Faith	Iei popun üa nom lon ei sokun riaföü , nge üsap säw ren . Pun üa silei iö üa lükü , nge üa alletä pwe a tongeni tümwünü mine a lükü ngeniei tori ewe Ränin lesopolan .
49006018	Faith	Oupwe föri ekei mettoch meinisin lon ämi iotek ngeni Kot pwe epwe alisikemi . Oupwe iotek won met oua föri usun Ngünmifel a emwenikemi . Iei popun ämi oupwe mamasa o tupwöl fansoun meinisin , oupwe iotek fän iten ekewe chon pin meinisin iteiten fansoun meinisin .
52001001	Grace	Äm Paulus , Silas me Timoty aia kapong ngeni chon ewe mwichefel lon Tesalonika , ir nöün Samach Kot me ach Samol Jesus Kraist : Ümöümöch me kinamwe epwe nonom remi .
50004005	Faith	Oupwe tipepwetete ngeni aramas meinisin . Ach Samol a arapoto .
46011026	Faith	Wewen ei , pwe iteiten fansoun lupwen oupwe mongö ei pilawa o ün seni ei kap , oupwe asilefeili mälan ach Samol tori epwe war .
59005015	Faith	Iwe , ei iotekin lükülük epwe apöchöküla ewe chon samau . Ach Samol epwe apwäki , nge ekewe tipis a föriir repwe musala .
55001003	Faith	Üa kilisou ngeni Kot , ewe üa angang ngeni ren mwelien letipei mi limöch usun ai kewe lewo ra föri . Üa kilisou ngeni Kot lupwen üa chechemenuk fansoun meinisin lon ai iotek lerän me lepwin .
66006016	Description	Ra kökkö ngeni ekewe chuk me ekewe achau , “ Oupwe turutiu wom o aopakem seni mesen ewe eman mi mot won ewe lenien motun king , pwal seni än ewe Lam song .
66002017	Description	Are a wor selingen eman epwe rongorong mine Ngünmifel a üreni ekewe mwichefel ! Iö mi pwora ngeni mine a ngau üpwe ngeni och seni ewe mana mi monomon , üpwe pwal ngeni eman me eman leir eföü fau mi pwechepwech a mak won eu it mi fö , esap wor eman epwe silei pwe ewe chök eman mi angei . ”
61002003	Sin	Lon ar tipemong ekei chon afalafal chofona ra angei ar win ren ar aronga ngenikemi pworaus ra püsin afisätä . Fansoun langatam tori iei , Kot nöür we soukapwüng , ewe Chon Afeiengaueer , a fen molotä o a chök nenela pwe epwe apwüngüür .
53002011	Sin	Iei popun Kot a tinala rer ewe manamanen atuputup , pwe repwe lükü mine a chofona .
45002024	Sin	Ekewe Toropwe mi Pin ra apasa , “ Pokiten ämi chon Juta , ekewe chon lükün Israel ra aitengaua iten Kot . ”
55003008	Sin	Usun Jannes me Jampres ra ü ngeni Moses , ina usun ekei aramas ra ü ngeni ewe let , ir aramas mi fokun ngau ar ekiek , ar lükülük esap pwüng .
66003019	Recommendation	Üa apwüngü o amiriti chokewe meinisin üa tongeer . Iei mine kopwe achocho o aier seni om tipis .
45005001	Faith	Iwe , pokiten sia küna pwüng me ren Kot ren ach lükülük , sia kinamwefengen me Kot ren ach Samol Jesus Kraist .
54004016	Recommendation	Kopwe püsin tümwünuk , kopwe pwal tümwünü mine ka afalafal won . Kopwe likitü le föri ekei mettoch , pun are kopwe föri iei usun , kopwe püsin amanauok me chokewe mi aüselingok .
44026011	Violence	Fän chomong üa ariaföüür lon ar kewe imwen felikis , üa pwal achocho le föri mine repwe fangata ar lükülük ren . Lon ai lingeringeritiir üa fen mwo nge feila ngeni ekewe telinimwen chon ekis pwe üpwe ariaföüür .
48005019	Sin	Iwe , a pwä ekewe angangen fituk : Lisowu , limengau , mocheisou ,
46003007	Grace	Iei mine ewe chon fotuki me ewe chon atütü esap wor aüchear , nge Kot echök ewe mi aüchea , pun a amärätä ekewe irä .
46001007	Faith	iei mine ousap osupwang ren och ekewe feiöchün Ngün lupwen oua witiwiti ach Samol Jesus Kraist an epwe pwä .
66014002	Description	Iwe , üa rongorong eu möngüngü seni läng a wewe ngeni ngüngün chomong koluk , a pwal wewe ngeni chopun chopulap mi leüömong . Ei möngüngü üa rongorong a usun chök ngingiin kitar lupwen ekewe chon ettik kitar ra ettiki .
44010043	Faith	Ekewe soufos meinisin ra pwärätä usun i o apasa , pwe meinisin mi lükü i repwe küna amusamusen ar tipis kana pokiten itan . ”
45002007	Faith	Ekoch aramas ra likitü lon ar föför mürina , ra kütta ling me iteüöch me ewe manau esap müchüla . Iwe , Kot epwe ngeniir manau esemüch .
66001004	Grace	Kapong seni Johannes ngeni ekewe fisu mwichefel lon ewe fanü Asia : Ümöümöch me kinamwe seni Kot epwe nonom remi , ewe Kot mi nom iei , ewe a fen nonom me ewe epwe feito me mürin , pwal seni ekewe füman ngün mi nom mwen an we lenien motun king ,
44019004	Faith	Mürin Paulus a üreniir , “ Ewe papatais Johannes a eäni , a föri ngeni chokewe mi aier seni ar tipis . A pwal üreni ekewe aramasen Israel ar repwe lükü ewe eman epwe feito me mürin , iei i Jesus . ”
61002009	Violence	Ekei pworaus ra aiti ngenikich , pwe ewe Samol a silei usun an epwe amanaua ekewe aramas mi likitü lon ar lükü seni sosot , nge epwe amwöchü ekewe chon föföringau ngeni ewe Ränin Kapwüng , pwe epwe apwüngüür .
58011016	Grace	Nge ra ösüküsükü eu fanü mi mürina seni , ewe fanü mi nom läng . Iei mine Kot esap säwäsiniir ar repwe aita ngeni i ar Kot , pun a amolätä eu telinimw fän iter .
54004007	Recommendation	Kopwe afäluk ren ekewe tutulap mi ü ngeni ewe kapasen Kot , esap wor lomoten ach sipwe apworausa , nge kopwe chök achocho le asipok lon om souläng .
66020009	Violence	Ra chöfetal won fanü o rongeela lenien ewe mwichen chon pin me ewe telinimw Kot a echeni . Nge ekkei a feitiu me läng o keniirela .
44010048	Description	Iei mine a allük ngeniir pwe repwe papatais lon iten Jesus Kraist . Mürin ra tüngor ngeni Petrus pwe epwe nonom rer ekoch rän .
45002019	Grace	Ka lükü pwe en eman chon emwen fän iten ekewe mi mesechun , pwal eu saram fän iten chokewe mi nom lon rochopwak ,
62002025	Grace	Iwe , iei met Kraist a püsin pwon ngenikich : ewe manau esemüch .
59003017	Description	Nge ewe tipachem seni läng a fokun limelimöch , a pwal akinamwe , tipepwetete me kirikiröch , a uren tong o awora chomong föför mi mürina , esap lifilifil aramas , esap pwal atuputup .
43003035	Faith	Ewe Sam a echeni Nöün o atolonga mettoch meinisin fän nemeneman .
61003009	Grace	Ewe Samol esap mang le apwönüetä an pwon usun ekoch ra ekieki , pwe a mosonotam ngenikemi , pun esap mochen pwe eman epwe pöütmwälila , nge a fen mochen pwe meinisin repwe ekieksefäl .
46007007	Grace	Üa wesewesen mochen pwe ämi meinisin oupwe wewe ngeniei . Nge eman me eman a wor en me lifangan me ren Kot , eman a angei och sokun lifang , nge pwal eman och sokun lifang .
46014001	Recommendation	Iwe , oupwe fokun achocho ngeni ämi oupwe eäni chen . Nge oupwe pwal kütta ekewe lifang seni Ngünmifel , akaeuin ewe lifangen afalafala än Kot kapas .
47004006	Grace	Pun Kot , ewe mi apasa , “ Saram epwe tinewu seni lon rochopwak ” , i chök ewe Kot mi asarama letipem o ngenikem ewe saram , pwe aipwe silei usun än Kot we ling mi pwä won mesen Kraist .
44018024	Description	Lon ewe fansoun eman chon Juta itan Apollos , i a uputiu lon Aleksantria , a tori Efisos . Ätei eman mi silelap le afalafal , a pwal silefichi kapasen lon ekewe Toropwe mi Pin .
58013012	Grace	Iei popun Jesus a pwal mäla lükün ewe telinimw , pwe epwe apini ekewe aramas ren püsin chaan .
56002015	Recommendation	Ikkei ekewe mettoch kopwe aiti ngeni ekewe souläng . Kopwe aea om pwüüng lon wisom , lupwen kopwe apöchöküla än ekewe souläng lükülük , pwal lupwen om kopwe apwüngüür . Kosap mwüt ngeni eman epwe turunufaseek .
62004009	Grace	Iwe , Kot a pwäri an echenikich ren an tinato Nöün Aleman lon fanüfan , pwe kich sipwe manau ren .
43017024	Grace	Semei , üa mochen pwe chokewe ka ngeniei repwe nonom rei ia ngang üpwe nom ie , pwe repwe nenengeni ai we ling ka fen ngeniei , pun ka echeniei mwen fanüfan esamwo wor .
45003016	Sin	Ra afisätä tatakis me feiengau ekis meinisin ia ra feila ie .
58004014	Faith	Iei mine ousipwe kamwöchünük won ewe lükü sia pwärätä usun . Pun a nom rech eman Souasor mi Lap , Jesus ewe Nöün Kot , a feitä läng o a nonom mwen mesen Kot .
61001017	Grace	Äm aia nom ren , lupwen Saman Kot a ngeni iteüöch me ling . Lon ena fansoun eu möngüngü a tori i seni ewe mi Unusen Ling a apasa , “ Iei i nei mi achengicheng üa fokun pwapwa ren . ”
46012011	Description	Nge ewe eman chök Ngün a föri ekei mettoch meinisin , a ngeni eman me eman aramas ekewe sokopaten lifang usun an mochen .
66008012	Description	Mürin ewe afömanün chon läng a ettiki nöün rappwa . Iwe , eu leülüngatin ewe akkar a rochola , pwal eu leülüngatin ewe maram me eu leülüngatin ekewe fü , pwe eu leülüngatir resap chüen saram . Lerän esap wor saram lon ükükün rüanü awa , lepwin esap pwal wor saram lon ükükün rüanü awa .
44018017	Violence	Mürin ir meinisin ra turufi Sostenes , ewe samolun imwen felikis , o wichi mwen ewe lenien kapwüng . Nge Kallio esap ekieki usun mine ra föri .
43010039	Violence	Iwe , ra sotunisefäli ar repwe turufi Jesus , nge i a müttir sü seniir .
47004016	Faith	Iei mine sisap apilükingau . Inamwo ika inisich a apwangapwangala o mäla , nge manauen ngünüch a söföla rän me rän .
43012003	Description	Mürin Maria a angei eu rume mi wor lö lon mi fokun pwokus o mömong mi för seni ewe irä nart , a ninätiu won pechen Jesus o talüpwasei ngeni meten möküran . Iwe , pwokusun ewe lö a ponofeil lon unusen ewe imw .
58011009	Faith	Ren an lükü a nonom lon ewe fanü Kot a pwon ngeni usun eman chon ekis . A nom lon imw mangaku usun chök pwal Isaak me Jakop , ätekewe mi pwal angei ewe chök pwon me ren Kot .
50003017	Recommendation	Ämi pwii kana , oupwe chök sopwela le apirüei . Oupwe nenengeni chokewe mi föri sokun föför mi pwüng äm aia aiti ngenikemi .
48006002	Recommendation	Oupwe mwärelong fän wosen chiechiemi wosochou , ika oupwe föri ei , oupwe aleasochisi än Kraist allük .
59002024	Faith	Iei usun oua küna pwe eman aramas a küna pwüng me ren Kot ren an föför , sap ren an lükülük echök .
45009014	Faith	Iwe , ifa usun , sipwe apasa pwe Kot a föri mine esap pwüng ? Apwi , esap ina !
45014001	Recommendation	Oupwe etiwa ewe aramas mi apwangapwang lon an lükülük , nge ousap anini ngeni won met mefian .
66012007	Violence	Mürin a fis maun lon läng . Mikael me nöün kewe chon läng ra fiu ngeni ewe trakon , nge ewe trakon me nöün kewe chon läng ra pwal fiu ngeniir .
49004026	Recommendation	Are oua song , ousap mwüt ngeni ämi song epwe emwenikemiilong lon tipis ! Ousap amwöchü ämi song tori akkar epwe tuputiu .
60003009	Recommendation	Ousap liwini ngau ngeni ngau are ottek ngeni ottek , nge oupwe afeiöchüür , pun Kot a körikemi ämi oupwe föri iei usun , pwe oupwe angei eu feiöch .
43008029	Grace	Iwe , ewe mi tinieito a etiei . Esap likitiei ai üpwe aleman , pun üa föri mine a pwapwa ren fansoun meinisin . ”
49006014	Recommendation	Iwe , oupwe amolakemi , oupwe peliti ngeni lukalapemi let , oupwe üföüf pwüng pwe iei ämi chechen leupw mi för seni mächä ,
66001020	Description	Iei wewen ewe monomonen ekewe füföü fü ka küna me lon pöüifichi , pwal wewen ekewe fisu lenien atittin seni kolt : ekewe füföü fü , ir ekewe chon künöön ekewe fisu mwichefel , nge ekewe fisu lenien atittin , ir ekewe fisu mwichefel .
58002009	Grace	Nge sia küna Jesus , ewe Kot a föri pwe epwe kis fän ekewe chon läng lon fansoun mochomoch , pwe ren än Kot ümöümöch epwe mäla fänäsengesin aramas meinisin . Iwe , iei sia küna i , pwe a mwärini ling me iteüöch pokiten an riaföü me mäla .
50002013	Grace	pun Kot ewe a angang lomi , epwe afisätä ämi mochen me ämi tufichin apwönüetä letipan .
43015011	Grace	“ Ngang üa fen ürenikemi usun ekei mettoch , pwe ai pwapwa epwe nom lomi o ämi pwapwa epwe unusöch .
54001001	Description	Ngang Paulus , eman nöün Kraist Jesus soukünö fän än Kot ach we Chon Amanau allük me Kraist Jesus ach apilükülük ,
54002009	Recommendation	Üa pwal mochen pwe ekewe fefin repwe üföüföch , repwe öüköchü üfer o üföüf sokun üf mi fich ngeni souläng . Resap firesi mökürer ren sokopaten fifires , ika mwärämwär kolt ika fau aüchea ika üföüf üf mi mömong ,
43002015	Violence	Iei mine a piti efoch säl o aea le cheela ekewe sip me ekewe kow meinisin seni lon ewe imwenfel . A atoropasa ekewe föün moni o akulätä ekewe chepel än ekewe chon akasiwili moni .
49002010	Grace	Pun Kot a förikich pwe sipwe eäni ei manau , a förikich lon Kraist Jesus pwe sipwe föri ekewe föför mi mürina a fen amolätä fän itach pwe sipwe föföri .
60004012	Recommendation	Ämi chienei mi achengicheng , ousap weitifengenikemi ren pwichikaren ewe riaföü a torikemi , pwe oupwe sosot ren . Ousap ekieki pwe iei och mine esap öch ngenikemi .
66019007	Recommendation	Ousipwe mweireir o fokun pwapwa , ousipwe mwareiti an tekia ! Pun a war fansoun apwüpwülüen ewe Lam , nge pwülüan we , ewe fin apwüpwülü söfö , a püsin amol ngeni ewe rän .
49006017	Recommendation	Oupwe angei ewe Manau pwe ina imwemi akau , pwal ewe kapasen Kot pwe ina nöümi ketilas ewe Ngünmifel a ngenikemi .
44007024	Violence	Iwe , a küna eman re Isip mi wichi eman re Israel , iei mine a feila rer pwe epwe peni ewe re Israel , iwe , a niela ewe re Isip .
53003013	Recommendation	Nge ämi pwiim kana , ousap fokun chipwangela lon ämi föföröch .
46016013	Faith	Oupwe mamasa , oupwe üppos lon ämi lükülük , oupwe eäni sokun mwän , oupwe pöchökülela .
44007043	Sin	Apwi ! Ämi oua ekifetalei ewe imwenfel seni mangaku än ewe kot Molok , pwal ewe uluulun Refan , ämi we koten fü . Iei ekewe uluulun anümwäl ämi oua föriir pwe oupwe fel ngeniir . Iei mine üpwe tinikemiila pekilan Papilon pwe oupwe oola . ’
53002015	Recommendation	Iei mine ämi pwiim kana , oupwe üppos o kamwöchünük won ekewe kapas mi let äm aia aiti ngenikemi lon äm kewe afalafal pwal lon ekewe toropwe aia mak ngenikemi .
47005005	Grace	Iwe , Kot ewe mi amolakich ngeni ei sokun siwil , i a ngenikich Ngünün pwe allükülükün mettoch meinisin a amolätä fän itach .
54002011	Recommendation	Ekewe fefin repwe kaiö fän mosonoson me tipetekison .
54005019	Recommendation	Kosap aüseling ngeni än eman atipisi eman souakom are esap wor ruoman ika ülüman chon pwärätä an tipis .
45016016	Recommendation	Oupwe kapongfengen lefilemi ren ewe kapongen souläng . Chon ewe mwichefelin Kraist meinisin ra kapong ngenikemi .
66018019	Description	Iwe , ra wätä pwül won mökürer , ra kechü lon ar letipeta o apasa , “ A ifan me watten feiengauan ! A ifan me amairün feiengauen ei telinimw ! Iei ewe telinimw ia chokewe mi wor waar sip mi sai le matau ra pisekisekila ren wöün . Lon eu chök awa mettoch meinisin mine a eäni a pöüt seni . ”
62003001	Grace	Oupwe nengeni ükükün watten än ewe Sam echenikich ! An chen a fokun tekia pwe a aita ngeni kich nöün . Iei mine kich wesewesen nöün Kot . Ina popun pwe fanüfan esap sileikich , pun esap silei Kot .
60005005	Recommendation	Ina usun pwal ämi alüal kana , oupwe aleasochisi ekewe chinlap . Ämi meinisin oupwe fokun eäni tipetekison lon ämi alilisfengen lefilemi . Pun a mak lon ekewe Toropwe mi Pin , “ Kot a ü ngeni chon lamalamtekia kana , nge a ümöümöch ngeni chon tipetekison kana . ”
45003004	Faith	Apwi , esap fokun ina usun ! Kot epwe fokun let , inamwo ika aramas meinisin ra chon chofona . Usun ewe Toropwe mi Pin a apasa , “ Epwe fokun pwäla pwe en mi pwüng lupwen ka kapas . Kopwe fokun win lon kapwüng lupwen ra apwünguk . ”
44009014	Violence	A feito ikei fän ewe pwüüng a angei seni ekewe souasor mi lap pwe epwe fötekiniir meinisin mi fel ngonuk . ”
61002001	Sin	Nge mi pwal wor soufos chofona me lein ekewe aramas me lom , pwal ina chök usun epwe pwal wor chon afalafal chofona leimi . Repwe atolonga sokun afalafal mi afeiengau o chofona , repwe amamäsini ewe Samol mi angaseer seni tipis . Iwe , repwe püsin atoto wor feiengau mi fisikai .
43005018	Violence	Ren ekei kapas ekewe nöüwisen chon Juta ra fokun alapala ar ekiekin mochen niela Jesus , pun esap chök atai allükün ewe ränin sapat , nge a pwal apasa pwe Kot Saman . Ren ei a püsin anönnöi ngeni Kot .
46011002	Faith	Iwe , üa mwareitikemi pokiten oua chechemeniei fansoun meinisin , oua pwal aleasochisi ekewe afalafal üa ngenikemi .
44002025	Faith	Pun Tafit a kapas usun , ‘ Üa küna ewe Samol , a nom mwen mesei fansoun meinisin . A arap ngeniei , pwe üsap osukosuk .
60001023	Grace	Pun oua upsefäl ren Kapasen Kot mi manau o nonom tori feilfeilachök , usun nau nöün eman mi manau tori feilfeilachök , nge sap nöün eman mi mäla .
59005016	Recommendation	Iei mine oupwe pwärifengeni ämi tipis kana , eman ngeni eman o iotekifengenikemi , pwe oupwe pöchökületä . Än eman chon pwüng iotek a manaman o a fokun pwönüetä .
43006047	Faith	Enlet , üpwe wesewesen ürenikemi : Iö a lüküei a eäni manau esemüch .
43014018	Grace	Üsap likitikemi usun ekewe mi mäsen . Üpwe liwinsefälito remi .
45003002	Grace	Ewer , a chomong ar feiöch lon chomong sokun pekin ! Aeuin , Kot a lükü ngeniir an Kapas .
49006005	Recommendation	Ämi amanau , oupwe aleasochisi ämi samol lon ei fanüfan fän niuokus me chechech . Oupwe föri ei fän wenecharen lelukemi usun chök nge oupwe aleasochisi Kraist .
45002004	Grace	Eli ka turunufasei an kirikiröch mi fokun lapalap , an songomang me tongotam ! Kosap mefi pwe än Kot kirikiröch a mochen emwenuk ngeni ekieksefäl ?
62005014	Faith	A wor ach apilükülüköch lon ach churi Kot , pun sia silei pwe are sia tüngor och mine a fich ngeni letipan , a aüselingakich .
45015013	Faith	Nge ewe Kot , i popun ämi apilükülük , epwe aurakemi ren watten pwapwa me kinamwe ren ämi lükü i , pwe ämi apilükülüköch epwe säsewu ren manamanen Ngünmifel .
43019041	Description	A wor eu tanipi lon ewe leni ia Jesus a iräpenges ie . Ikenan a wor eu minefön peias , esap mwo wor eman a peias lon .
66019020	Violence	Iwe , ewe manmwacho a kuf o oola fitifengen me ewe soufos chofona , ewe mi afisätä manaman me mwen mesan . Ren ekei manaman a atupu chokewe mi eäni asisilen ewe manmwacho me chokewe mi fel ngeni uluulun we . Ewe manmwacho me ewe soufos chofona ra koturmanauolong lon ewe nomun ekkei a küü ren primston .
45012020	Recommendation	Nge iei oupwe föri usun mine a mak lon ekewe Toropwe mi Pin , “ Are chon oputom a echik , kopwe amongöü , nge are a kaka , kopwe aünü , pun are kopwe föri iei usun , säw epwe küri usun ekkei a kürikich . ”
51003016	Recommendation	Än Kraist kapas mi fokun aüchea epwe nonom lon letipemi . Oupwe aiti ngeni eman me eman lefilemi ei kapas o fönööfengenikemi fän mirit . Oupwe kölü ekewe kölfel , ekewe kölün lamalam me ekewe köl mi pin . Oupwe köl ngeni Kot fän kilisou lon letipemi .
51003019	Recommendation	Ämi mwän kana , oupwe echeni pwülüemi , nge ousap pöchökül ngeniir .
54005016	Recommendation	Nge are eman souläng fefin a wor ren fefin mi mä pwülüer , i epwe fokun tümwünüür , nge esap wätä won mwichefel och weires , pwe mwichefel epwe tongeni tümwünü ekewe fefin mi mä pwülüer , ir chokewe mi akaleman chök .
62005011	Grace	Iei ewe kapasen pwärätä : Kot a ngenikich manau esemüch , nge ei manau a nom lon Nöün we .
62005012	Faith	Eman mi eäni Nöün Kot a eäni manau esemüch , nge eman esap eäni Nöün Kot esap eäni manau .
43008036	Grace	Iwe , are ewe Nau a angasakemi , oupwe wesewesen ngasala .
49003013	Faith	Iei mine üa tüngor ngenikemi pwe ousap apilükingau ren ekei riaföü ra toriei fän itemi , pun iei ämi feiöch .
45016018	Sin	Pun chokewe mi föri ei sokun föför resap angang ngeni Kraist ach Samol , nge ra angang ngeni püsin inisir . Ren ar kapas motoutou me kapas amichimich ra atupu ekewe aramas mi miritimang .
45001029	Sin	Ra ur ren sokopaten föför mi ngau , föför esepwüng , tipemong , kirikiringau . Ra uren lolowo , niela aramas , fiu , likatuputup , ekingau . Ra ngününgün ,
55001014	Recommendation	Ren manamanen ewe Ngünmifel mi nom loch kopwe tümwünüöchü ewe Pworausen Manau Kot a lükü ngonuk .
48006008	Faith	Are eman a fofot lon mochenian fitukan , epwe kini mäla . Nge are eman a fofot lon Ngün , epwe kini manau esemüch .
46010009	Recommendation	Sisap fokun sotuni Kraist usun ekoch me leir ra föri , iwe , ra feiengau o mäla ren ekewe serepenit .
46013005	Recommendation	Chen esap föri mine a asäw , esap kütta püsin an , esap koum , esap ekieki o chechemeni mine eman a mwäl ngeni won .
66009009	Description	Leupwer a pwölüla ren och cheech mi usun chök chechen leupw seni mächä , nge üngüngün pöükässiir ra wewe ngeni üngüngün chomong wokenin maun , oris ra nuki lupwen ra sälong lon maun .
43015022	Sin	Are üsap feito o kapas ngeniir , esap wor ar tipis . Nge iei esap chüen wor ar künetipingen ren ar tipis .
51004005	Recommendation	Oupwe eäni tipachem lon ämi föför ngeni chokewe resap lükü , oupwe alomotöchü ämi fansoun .
45006006	Faith	Iwe , sia silei pwe ewe aramas mi mes a eti Kraist le mäla won an we iräpenges , pwe pöchökülen mochenian ach föri tipis epwe wesila , pun sisap chüen nonom fän nemenien tipis .
62003010	Sin	Iei fatöchün sokofesenin lefilen nöün Kot me nöün Tefil : Eman esap föri mine a pwüng , ika esap echeni pwiin we , i esap nöün Kot .
45008007	Sin	Iei mine eman aramas a ü ngeni Kot lupwen a nonom fän nemenien tipis , pun esap aleasochisi än Kot allük , pwüngün esap tongeni aleasochis ngeni .
44002026	Faith	Iei mine letipei a fokun mwanek , ai kewe kapas ra uren pwapwa . Inamwo ika ngang eman aramas epwe mäla , üpwe chök kinamwe lon ai apilükülüköch .
46010020	Sin	Apwi ! Wewen ai kei kapas , pwe mine chon lükün ra eäni asor won ekewe rongen asor ra asor ngeni ekewe anün rochopwak , nge sap ngeni Kot . Iwe , ngang üsap mochen ämi oupwe chiechi ngeni ekewe anün rochopwak .
44013001	Description	Iwe , a wor soufos me sense lon ewe mwichefel lon Antiokia iter Parnapas , Simeon a pwal iteni Niker , Lusius seni Kirene me Manaen , ( ätei a folfengen me ewe samol Herotes ) pwal Saul .
49005006	Recommendation	Ousap tup ren än aramas kapasen atuputup , pun ren ekei sokun föför än Kot song epwe tori chokewe mi lükümach ngeni .
56001011	Sin	Kopwe fokun aükätiu ar kapas , pun ra afitikokoi ekoch chon ekewe famili ren ar afalafala mine esap pwüng . Ra föri ei fän iten eu popun mi asäw , pun ra mochen angei moni .
43013011	Sin	Jesus a fen silei iö we epwe afangamä i . Iei popun a apasa , “ Ämi meinisin oua limöch , eman chök esap limöch . ”
43010001	Sin	Iwe , Jesus a üra , “ Enlet , üpwe wesewesen ürenikemi : Iö esap tolong lon asamen lenien sip , nge a tötä me ekis o tolong , i eman chon solä me eman chon achomau .
61002015	Sin	Ra tokola seni ewe al mi wenechar o mwalechela . Ra apirü föförün Palam nöün Peor we mi echeni ewe moni epwe angei seni an föri mine a ngau ,
44014005	Violence	Mürin ekoch chon lükün Israel me chon Juta ra chufengen me nöür kewe souemwen pwe repwe ekiekifengeni usun ar repwe afeiengaua ekewe soukünö o mone ngeniir fau pwe repwe mäla .
43021017	Description	Jesus a aisini fän aülüngatin , “ Simon , nöün Sona , ka echeniei ? ” Petrus a letipeta , pun Jesus a aisini fän aülüngatin , “ Ka echeniei ? ” Iei mine a üreni , “ Ai Samol , en ka silei mettoch meinisin , ka silei pwe ngang üa echenuk . ” Jesus a üreni , “ Kopwe amongöü nei kewe sip .
66021027	Sin	Nge esap fokun wor och mi limengau epwe tolong lon ewe telinimw , ika eman mi föri föför mi asäw , ika eman mi chofona . Pun chokewe chök a mak iter lon än ewe Lam puken iten chon manau repwe tolong lon ewe telinimw .
66017004	Sin	Ei fefin a üföüf üf mi parachol me parapar , a pwal foute ngeni sokopaten fout seni kolt , fau mi aüchea me föün pwei . A amwöchü lepöün eu kap seni kolt mi ur ren sokopaten mettoch mi anioput me limengauen an föförün lisowu .
51003014	Recommendation	Nge lükün ekei föför meinisin oupwe echenifengenikemi lefilemi , pun chen a pilüküfengeni ekei mettoch meinisin , pwe ra unusöch lon ar chufengen .
43012023	Description	Iwe , Jesus a üreniir , “ Iei a war ewe fansoun pwe Nöün Aramas epwe angei lingan .
45002022	Sin	Ka apasa ngeni aramas pwe resap lisowu , nge ifa usumw , kosap lisowu ? En ka fokun oput ekewe uluulun anümwäl , nge ifa usumw , kosap soläni mettoch seni lon ar kewe imwenfel ?
45007008	Sin	Nge tipis a küna eu fansoun mi fich pwe epwe afisätä sokopaten mochenia lon ngang ren ewe allük . Pun are esap wor allük , tipis esap wor an manaman .
44026017	Grace	Üpwe amanauok seni ekewe aramasen Israel , pwal seni ekewe chon lükün Israel , chokewe ngang üpwe tinukela rer .
56003003	Sin	Pun me lom püsin kich sia miritimang o aleasolap , sia pwal mwalechela . Sia nom fän nemenien sokopaten mochenia me pwapwan fanüfan . Sia manaueni eu manau mi ngau me lolowo , aramas ra oputakich , nge kich sia oputa ir .
54005021	Recommendation	Me mwen mesen Kot me Kraist Jesus me ekewe chon läng mi fil üa fokun allük ngonuk pwe kopwe aleasochis ngeni ekei kapasen öüröür , nge kosap oput eman ika efich eman lon meinisin mine ka föri .
58010035	Recommendation	Ousap pöütala ämi apilüköch , pun epwe atoto ngenikemi eu liwin mi watte .
46004002	Faith	Eu chök mettoch epwe fokun aüchea ren eman chon angang , pwe epwe allükülük ngeni an samol .
44009043	Description	Mürin Petrus a nonom lon Joppa lon chomong rän , a nom ren eman mwän itan Simon , i eman chon angang ngeni silin man .
46003016	Grace	Ifa usun , ousap silei pwe ämi än Kot imwenfel , nge Ngünün Kot a nom lomi .
58010019	Faith	Iei mine ämi pwii kana , esap fokun wor och mine epwe epetikich ach sipwe tolong lon ewe Leni mi Unusen Pin ren chaan Jesus .
43008021	Sin	Iwe , Jesus a kapassefäl ngeniir , “ Ngang üpwe feila . Ämi oupwe küttaei , nge oupwe mäla lon ämi tipis . Ousap tongeni feila ia üpwe feila ie . ”
51003012	Recommendation	Ämi chon fil me ren Kot , ämi chon pin kana i a echenikemi , oupwe pwilitalong womi tong , kirikiröch , tipetekison , lukpwetete me mosonotam .
43012026	Faith	Iö a mochen angang ngeniei epwe tapweto müri , pun ia ngang üpwe nom ie , ikenan nei chon angang epwe pwal nom ie . Iwe , Semei epwe asamolu chokewe mi angang ngeniei .
54003004	Description	Epwe emwenöchü püsin chon an famili o aörüni ngeni nöün kana ar repwe aleasochis ngeni fän menin .
52005011	Recommendation	Iei mine oupwe apöchökülafengenikemi o alilisfengen lefilemi , usun oua fen föri iei .
62003011	Recommendation	Iei ewe pworaus oua rongorong seni lepopun : Sipwe echenifengenikich lefilach .
46007026	Recommendation	Pokiten ekei riaföü mi fis lon ei fansoun , üa ekieki pwe a öch än eman aramas epwe chök nonom lon mine nonomun .
43003001	Description	Iwe , a wor eman mwän seni ewe mwichen Farisi itan Nikotemus , i eman me lein ekewe souemwenin ekewe chon Juta .
59002025	Description	Ina chök usun ren ewe fin lisowu Rahap . Neminei a küna pwüng me ren Kot ren an föför , lupwen a etiwa ekewe chon Israel mi operi ewe fanü o alisiir pwe repwe süla won pwal efoch al .
54002015	Faith	Nge ekewe fefin repwe küna manau ren ar nöünöü , are repwe likitü lon ar lükü , lon ar eäni chen , lon ar pin me mirit .
44013017	Grace	Än chon Israel we Kot a filätä ach kewe lewo o föri pwe repwe eu mwichen aramas mi chomong lupwen fansoun ar nonom lon Isip . Fän watten an manaman a emweniirewu seni ewe fanü .
44015008	Grace	Iwe , Kot a silei ekiekin aramas meinisin , a pwärala an etiweer ren an fang ngeniir ewe Ngünmifel usun chök an fang ngenikich .
59002011	Sin	Pun ewe eman mi apasa , “ Kosap lisowu ” , a pwal apasa , “ Kosap niela aramas ” . Inamwo ika kosap lisowu , nge ka niela aramas , ka eman chon atai allük .
43010028	Grace	Üa fang ngeniir manau esemüch , nge ir resap fokun pöütmwälila . Esap wor eman a tongeni ettiir me lepei .
45016020	Grace	Iwe , Kot , i popun ach kinamwe , epwe müttir apachacha Satan fän pechemi . Ümöümöchün ach Samol Jesus epwe nonom remi .
55003005	Sin	Repwe pomweni pomwen souläng , nge manamanan ra pöütala . Kosap chiechi ngeni ekei sokun aramas .
45012005	Description	Inamwo ika kich chomong sokun aramas , nge sia eu chök inis lon Kraist . Iwe , eman me eman leich sia chufengen usun ekewe sokopaten kifet lon eu chök inis .
56003008	Faith	A allükülük ekei kapas . Üa mochen pwe kopwe fokun aweweöchü ekei mettoch , pwe chokewe mi lükü Kot repwe fokun alomota ar fansoun le föri föför mi mürina , sokun föför mi öch o lomot ngeni aramas meinisin .
59002023	Faith	Iwe , mine a mak lon ekewe Toropwe mi Pin a pwönüetä , “ Apraham a lükü Kot , nge pokiten an lükü a küna pwüng me ren Kot ” . Iei mine Apraham a iteni “ Chiechien Kot ” .
59002001	Faith	Ämi pwii kana , ämi chon lükü ach Samol Jesus Kraist , ewe Samol mi ling , ousap lifilifil aramas pokiten chök lapalapen inisiir me lükün .
45003013	Sin	Ar kewe kapas ra uren atuputup mi afeiengau . Kapas chofona a towu seni chönawer , pwal kapasen eniweniw mi usun chök poisonun serepenit ra towu seni tinawer .
49005028	Recommendation	Ina usun ekewe mwän repwe echeni pwülüer usun chök ar püsin echeni inisiir . Eman mwän mi echeni pwülüan a echeni püsin i .
45009030	Faith	Iwe , met sipwe tongeni apasa ? Ekewe chon lükün Israel resap kütta usun ar repwe eäni pwüng me ren Kot , ra küna pwüng ren ar lükülük .
54003009	Faith	Repwe kamwöchünük won ewe monomonen lükülük mi let ren mwelien letiper mi limöch .
54006002	Recommendation	Nge ekewe amanau mi nom fän nemenien ekewe masta mi souläng resap turunufasei ar kewe masta pokiten ir pwiir souläng . Nge repwe alapala ar achocho le angang ngeniir , pun chokewe mi feiöch seni ar angang , ir chon lükü Kraist ra chen me rer . Ikei ekewe kapas kopwe aiti ngeni ekewe souläng o pese ngeniir pwe repwe aleasochis ngeni .
45003003	Faith	Nge ifa usun , are ekoch me leir resap allükülük ? Iwe , wewen pwe Kot esap pwal allükülük ?
43019034	Violence	Nge eman ekewe sounfiu a angei wokun siles o posu ngeni lepekin Jesus . Iwe , lon chök ewe otun cha me koluk ra puwu seni .
43015012	Recommendation	Iei ai allük : Oupwe echenifengenikemi lefilemi usun ngang üa echenikemi .
45006013	Recommendation	Ousap pwal fokun fangatä och kifetin inisimi ngeni tipis fänäsengesin föför mi ngau , nge oupwe fangala inisimi ngeni Kot usun chokewe mi towu seni mäla o tolong lon manau . Oupwe fokun fangatä unusen inisimi ngeni Kot fänäsengesin föför mi pwüng .
58010039	Faith	Nge kich sisap eti chokewe mi liwinsefäl o pöütmwälila , pwe sia eti chokewe mi lükü o küna manau .
45011026	Grace	Iwe , iei usun chon Israel meinisin repwe küna manau , usun a mak lon ekewe Toropwe mi Pin , “ Ewe chon Amanau epwe feito seni Sion o angei seni ekewe mwirimwirin Jakop ar föföringau meinisin .
52002015	Violence	ir chokewe mi niela ach Samol Jesus me ekewe soufos , ra pwal ariaföüükem . Ifan me ar asonga Kot ! Ifan me ar oput aramas meinisin .
58010026	Sin	Pun are sia chök sopwela le föri tipis mürin ach sia fen silei ewe let , esap chüen wor och asor fänäsengesin ach tipis .
49002006	Grace	Lon ach eufengen me Kraist Jesus , Kot a amanauakich me Kraist pwe sipwe eti Kraist le nemenem lon läng .
49004025	Recommendation	Iei mine ousap chüen kapas chofona . Oupwe eäni kapas wenechar ngeni pwimi kewe souläng , pun kich meinisin kifetin ewe inisin Kraist .
48002005	Faith	Nge sisap fokun tipeeu ngeni ar kewe allük , pun sia mochen pwe enletin ewe Pworausen Manau epwe chök nonom remi .
46014013	Recommendation	Iei mine ewe aramas mi fos lon kapasen ekis epwe iotek , pwe epwe wor an tufich an epwe aföüü mine a apasa .
44009001	Violence	Lon ena fansoun Saul a chök sopwela le eniweniwa ekewe chon lükü ach Samol pwe epwe niirela . Iwe , a feila ren ewe Souasor mi Lap
43017013	Description	Iwe , iei üpwe feila reöm . Üa kapas usun ekei mettoch lupwen üa chüen nom lon fanüfan , pwe repwe eäni unusen ai we pwapwa lon leluker .
60004013	Recommendation	Nge oupwe pwapwa pwe oua eti Kraist lon an riaföü , pwe oupwe pwal uren pwapwa lupwen an ling epwe pwä .
44011006	Description	Üa nenelong lon o üa küna sokopaten man mi wor fofoch pecher , manmwacho , sokopaten mantötö me machang mi mwacho .
51003008	Recommendation	Nge iei oupwe fokun ükütiu le föri ekei sokun föför : song , lingeringer me koput . Esap wor kapasen turunufas ika kapasingau epwe towu seni lon awemi .
44018003	Description	nge pokiten a sile angangen föri imw mangaku usun chök ir , a nonometiu o a angangfengen me ir , pwe epwe wor mine epwe manau seni .
45006012	Sin	Tipis esap fokun chüen nemeni inisimi inisin mäla , pun ousap chüen aleasochisi ekewe mochenian fitukemi .
53003012	Recommendation	Fän iten ach Samol Jesus Kraist äm aia allük ngeni ekei aramas o fönöör , pwe repwe manauöch o föri ar angang pwe epwe wor liwinin aner mongö .
44007009	Sin	Iwe , nöün Jakop kewe mwän ra lolowo ngeni pwiir we Josef , pwe ra amömöla an epwe eman amanau lon Isip . Nge Kot a eti i
44011028	Description	Eman leir itan Akapus a ütä o osuni fän manamanen ewe Ngünmifel , pwe eu mailengita epwe tori unusen fanüfan . ( Ei a fis lon mwün Sisar Klautius . )
44020036	Description	Lupwen än Paulus wes le apasatä ekei kapas , a fotopwäsuketiu fiti ir meinisin o iotek .
48005024	Faith	Iwe , chokewe ir nöün Kraist Jesus ra iräpengesi mochenian fituker me sokun ar mocheniangau me mochenian leluker .
59001002	Recommendation	Ämi pwii kana , oupwe fokun ekiekin pwapwa lupwen oupwe tolong lon sokopaten sosot ,
62001006	Sin	Are sia apasa pwe sia chiechi ngeni Kot , nge sia nom lon rochopwak , sia chofona lon ach kapas pwal lon ach föför .
44010011	Description	A küna pwe läng a sukula , nge och mettoch mi wewe ngeni echö chenikam mi watte a ürütiu me läng , nge a föfö pwokukun me rüanü .
44002009	Description	Sia feito seni Partia , Metia me Elam , seni Mesopotamia , Jutea me Kapatosia , seni Pontus me Asia ,
51001010	Faith	Mürin oupwe tongeni manaueni eu manau mi fich ngeni ach Samol o oupwe föri mine epwe pwapwa ren . Iwe , epwe wor sokopaten föför mürina lon manauemi , oupwe mämäritä lon ämi silei Kot .
54001018	Recommendation	En nei Timoty , üpwe ngonuk ei allük , a usun chök mine ekewe soufos ra apasa usumw me lom . Kopwe aea ekei kapas pwe om pisekin fiu , pwe kopwe mauneni ewe maun mi öch ,
66019001	Faith	Mürin ei , üa rongorong och möngüngü mi wewe ngeni mwelien eu mwichen aramas mi watte seni lon läng , ra kökkö fän leüömong , “ Ousipwe mwareiti Kot ! Manau me ling me manaman a wor ren ach Kot !
49002001	Grace	Me lom oua mäla lon pekin ngün pokiten ämi lükümach me tipis .
46010021	Sin	Ousap tongeni ün seni än ach Samol kap pwal ün seni än ekewe anün rochopwak kap . Ousap pwal tongeni mongö seni än ach Samol chepel , nge pwal mongö seni än ekewe anün rochopwak chepel .
49005003	Recommendation	Pokiten ämi nöün Kot aramas mi pin , esap pwüng pwe sokopaten föförün lisowu ika mocheisou ika tipemong epwe fen mwo nge fis ika föü lefilemi .
56001015	Sin	Mettoch meinisin ra limöch ngeni chokewe mi limöch manauer , nge esap wor och a limöch ngeni chokewe mi limengau manauer , ir chokewe mi lükümang , pun ar ekiek me mwelien letiper a fen limengau .
44009021	Description	Iwe , meinisin mi rongorong an afalafal ra mairü o ais , “ Ifa usun , sap iei i ätewe mi niela chokewe mi fel ngeni Jesus lon Jerusalem ? Esap iei i ätewe mi feito ikei ren ewe chök popun an epwe fötekini ekewe chon lükü o aliwiniir ngeni ekewe souasor mi lap ? ”
58008006	Description	Nge iei Jesus a angei ewe wisen souasor mi tekia seni wisen ekewe souasor mi lap , usun chök ewe pwon i a föri lefilen Kot me nöün kewe aramas a fokun aüchea seni ewe pwonen lom , pun a longolong won ekewe pwon mi fokun mürina .
50001021	Faith	Pun me rei Kraist ai manau , nge mäla ai feiöch .
50001006	Faith	Üa fokun lükü , pwe Kot ewe mi popuetä lomi ei angang mi mürina epwe pwal sopwela tori an epwe wesöchüela lon ewe Ränin än Kraist Jesus epwe liwinsefälito .
62005020	Faith	Sia pwal silei pwe Nöün Kot a feito o fang ngenikich ach weweöch , pwe sipwe silei ewe Kot mi let . Sia nonom lon ewe Kot mi let pwal lon Nöün we Jesus Kraist . I ewe Kot mi let me ewe manau esemüch .
45012018	Recommendation	Oupwe föri mine oupwe kinamwefengen me aramas meinisin ren ükükün ämi tongeni .
58010023	Faith	Ousipwe kamwöchünük won ewe apilüköch sia pwärätä , pun Kot ewe mi pwon a allükülük .
43014027	Grace	Kinamwe üa likiti ngenikemi , ai kinamwe üa fang ngenikemi . Ai lifang esap wewe ngeni än fanüfan lifang . Ousap lolilen lon lelukemi , ousap pwal niuokus .
47005006	Faith	Iei mine fansoun meinisin sia fokun apilükülük o silei , pwe lupwen sia nom lon inisich me fanüfan , sia toau seni lenien ach Samol .
43012047	Grace	Are eman a rongorong ai kewe kapas , nge esap aleasochis ngeni , ngang üsap apwüngü . Ngang üsap feito fanüfan pwe üpwe apwüngü chon fanüfan , nge üa feito pwe üpwe amanaueer .
62003012	Sin	Sisap wewe ngeni Kain , i nöün Ewe mi Ngau , a püsin niela pwiin we Epel . Pwota Kain a niela pwiin we ? Pun ekewe föför a föri ra ngau , nge än pwiin kewe föför ra pwüng .
66016020	Description	Iwe , ekewe fanüen lematau meinisin ra kokotiu , nge ekewe chukutekia meinisin ra morola .
58011012	Description	Inamwo ika Apraham a usun chök eman mi mäla , seni ei chök eman mwän a wor chomong mwirimwirin usun chomongun ekewe fü , pwal usun chomongun ekewe pien aroset .
54001017	Faith	Ewe King mi nonom tori feilfeilachök , ewe eman chök Kot , ewe esap tongeni mäla , esap wor eman a tongeni küna , sipwe meniniti o alinga tori feilfeilachök ! Amen .
66014007	Faith	A apasa ren mwelian mi leüömong , “ Oupwe asamolu Kot o mwareiti an tekia ! Pun a war ewe fansoun pwe epwe apwüngü chon fanüfan . Oupwe fel ngeni ewe mi föri läng me fanüfan , matau me ekewe lenien puächen koluk ! ”
44006001	Description	Ekoch fansoun mürin , lupwen ekewe chon lükü Jesus ra chomongola , a fis eu anini lefilen ekewe chon Juta mi fos lon kapasen Krik me ekewe chon Juta mi chök fos lon kapasen Ipru . Ekewe chon Juta mi fos lon kapasen Krik ra apasa , pwe ekewe fefin mi mä pwülüer seni lon ar we mwich resap angei inetiir mongö iteiten rän .
60002021	Grace	Pun iei mine Kot a körikemi ren , pun Kraist a pwal riaföü fänäsengesimi o likiti ngenikemi eu lenien apirü , pwe oupwe tapwela mürin lon ipwan .
53003010	Recommendation	Pun lupwen aia nom remi aia ükürenikemi , “ Iö esap mochen angang esap pwal tongeni mongö . ”
43003016	Grace	Pun iei usun Kot a echeni chon fanüfan , pwe a fangala Nöün Aleman , pwe meinisin mi lükü i resap pöütmwälila , pwe repwe eäni manau esemüch .
44019015	Description	Nge ewe ngününgau a kapas ngeniir , “ Ngang üa silei Jesus , üa pwal silei usun Paulus , nge ämi iö ? ”
66019019	Violence	Mürin üa küna ewe manmwacho me ekewe kingen fanüfan pwal nöür kewe mwichen sounfiu , ra chufengen pwe repwe maun ngeni ewe eman mi wawa ewe oris , pwal ngeni nöün mwichen sounfiu .
44027002	Description	Äm aia tötä won efoch sip seni Atramitium mi molotä an epwe sai ngeni ekewe lenien ilen sip lon ewe fanü Asia . Iwe , aia saila , nge Aristarkus eman re Masetonia seni Tesalonika a etikem .
58013003	Recommendation	Oupwe chechemeni chokewe mi nom lon imwen fötek , usun chök itä nge oua etiir le nom lon imwen fötek . Oupwe pwal chechemeni chokewe mi küna riaföü , usun chök nge itä oua püsin nom lon ewe riaföü .
51003017	Recommendation	Iwe , meinisin mine oupwe föri ika apasa , oupwe föri fän iten ach Samol Jesus o oupwe kilisou ngeni Samach Kot ren i .
48006006	Recommendation	Eman mi kaiö Kapasen Kot epwe aeafengen me nöün we sense ekewe mettoch meinisin mi mürina a eäni .
44007005	Description	Kot esap ngeni Apraham och kinikin me lon ei fanü pwe epwe fanüeni , sap mwo nge ükükün chöchön eu chök ipw . Nge Kot a pwon ngeni , pwe i me mwirimwirin kana repwe fanüeni ewe fanü . Lon ewe fansoun Kot a eäni ei pwon , esamwo wor nöün Apraham .
44007019	Description	Ätewe a rawangauei ach kewe lewo o ariaföüür , a pöchökül ngeniir ar repwe pöütala nöür mönükol , pwe repwe mäla .
43020003	Description	Mürin Petrus me ewe eman chon kaiö ra feila ren ewe peias .
44024016	Faith	Iei mine üa achocho ngeni fansoun meinisin , pwe esap wor mengiringirin letipei me mwen Kot me aramas .
65001013	Description	Ra usun chök ekewe nongauen lematau mi puropuretä ren ar föför mi asäw . Ra usun chök füün amwalech , Kot a fen amolätä fän iter eu leni lon rochokichin rochopwak tori feilfeilachök .
48001012	Description	Üsap angei seni eman aramas , esap pwal wor eman a aiti ngeniei . Püsin Kraist a pwäri ngeniei .
45007005	Sin	Pun lupwen sia manau lon fitukach , ewe Allük a aselipato ekewe mochenian tipis lon inisich . Iwe , sia chon angang ngeni mäla .
54002007	Faith	Iei popun üa fil pwe üpwe eman soukünö me eman senseen ekewe chon lükün Israel ai üpwe arongafeili ewe kapasen lükülük me let . Ngang üa kapas wenechar , üsap chofona .
62003024	Faith	Eman mi aleasochisi än Kot kewe allük a nom lon Kot , nge Kot a nom lon . Iwe , pokiten ewe Ngünmifel Kot a fang ngenikich sia silei pwe Kot a nom loch .
46010024	Recommendation	Esap wor eman leimi epwe chök kütta püsin an feiöch , nge epwe pwal kütta feiöchün chiechian souläng .
45012016	Recommendation	Oupwe tipeeufengen lefilemi . Ousap lamalamtekia , nge oupwe tipeni le föri angang mi tekisoson . Ousap ekieki pwe oua tipachem .
49004031	Recommendation	Oupwe atoaua senikemi sokun koum , chou me song . Ousap chüen akürang ngeni aramas ika turunufaser , ousap pwal chüen oput eman aramas .
51001025	Faith	Kot a awisaei , pwe üpwe eman chon angang ngeni mwichefel , i ewe mi ngeniei ei angang ai üpwe föri pwe oupwe feiöch ren . Iei ewe angangen arongafeili unusen an we kapas ,
66001014	Description	Meten möküran a pwechepwech usun pwechen ülen sip , ika pwech usun pwechepwechen sno . Föün mesan ra wewe ngeni pulopulen ekkei ,
47004015	Grace	Ekei mettoch meinisin ra fis ngenikem fän itemi , pwe än Kot ümöümöch mi tori chomong , chomong aramas epwe afisätä ar iotekin kilisou mi urourela , pwe Kot epwe ling ren .
43006056	Faith	Iö a mongö fitukei o ünümi chai a nonom loi , nge ngang üa nonom lon .
43011027	Faith	Marta a pölüeni , “ Ewer , ai Samol , üa lükü pwe en ewe Kraist , Nöün Kot , ätewe Kot a pwon pwe epwe feito fanüfan . ”
44002042	Faith	Ra likitü le kaiö seni mine ekewe soukünö ra aiti ngeniir , ra likitü lon ar chiechifengen o mongöfengen ewe mongön ach Samol me ikiotekfengen .
58001009	Grace	Ka efich pwüng , nge ka oput mine a ngau . Iei mine Kot , om we Kot a filuketä , a fang ngonuk pwapwan om iteüöch lap seni an fang ngeni chiechiom kewe . ”
44012002	Violence	A niela James pwiin Johannes ren ketilas .
55002016	Recommendation	Kopwe afäluk seni ekewe kapas mi ngau me ekewe kapasen anini mi lomotongau , ra chök atoauala aramas seni Kot .
62003015	Sin	Eman mi oput pwiin , i eman chon niela aramas . Iwe , oua silei pwe eman chon niela aramas esap eäni manau esemüch lon manauan .
43021015	Faith	Wesin ar mongön lesosor , Jesus a üreni Simon Petrus , “ Simon , nöün Sona , ka echeniei lap seni ätekei ? ” Petrus a pölüeni , “ Ewer , ai Samol , en ka silei pwe üa echenuk . ” Jesus a üreni , “ Kopwe amongöni nei kewe apanen sip . ”
46012008	Grace	Ewe Ngün a lifang ngeni eman aramas an epwe afalafala ewe kapas fän tipachem , pwal ewe chök Ngün a lifang ngeni eman an epwe afalafala ewe kapas fän silelap .
44007013	Description	Lon aruuen ar sai ngeni Isip , Josef a pwäri i ngeni pwiin kewe o ewe kingen Isip a rongorong usun än Josef we famili .
60003010	Recommendation	Pun iei usun a mak lon ekewe Toropwe mi Pin , “ Iö a mochen an epwe pwapwaiti manau o küna feiöch lon manauan , esap fokun chüen apasa kapas mi ngau , nge epwe ükütiu le kapas chofona .
44004032	Description	Iwe , ewe mwichen chon lükü Jesus ra ekiekeu me tipeeu . Esap fokun wor eman leir epwe apasa , pwe mine a wor ren epwe an chök , nge ra alilisfengen lefiler won meinisin mine ra eäni .
46015003	Grace	Üa ngenikemi mine üa fen angei met a fokun aüchea : pwe Kraist a mäla fän iten ach tipis usun a mak lon ekewe Toropwe mi Pin ,
66018024	Violence	Papilon a küna kapwüng pokiten chaan ekewe soufos me ekewe chon pin a ninnila lon , ewer , chaan chokewe meinisin mi ninnila won fanüfan .
44013048	Faith	Lupwen ekewe chon lükün Israel ra rong ei pworaus , ra pwapwa o mwareiti än ach Samol kapas . Iwe , chokewe mi fil ngeni manau esemüch ra lükü .
66022020	Description	Ewe eman mi pwärätä ekei mettoch a apasa , “ Ewer , ngang üpwe warekai . ” Amen ! Kopwe etto äm Samol Jesus !
50004009	Recommendation	Oupwe apwönüetä mine oua kaiö o angei seniei , mine oua rong seni ai kewe kapas o küna seni ai kewe föför . Iwe , Kot ewe mi ngenikich kinamwe epwe nonom remi .
53003015	Recommendation	Nge ousap föri ngeni usun itä nge i eman oua oputa , nge oupwe fönöü usun chök eman pwiimi .
51002008	Recommendation	Oupwe tümwünükemi , pwe esap wor eman epwe liapenikemi ren atuputupun tipachemen fanüfan mi aücheangau , a pop seni sokopaten uruwon lom aramas ra aiti ngeni aramas , pwal seni ekewe ngün mi wor ar nemenem fän läng , nge esap pop seni Kraist .
50003014	Faith	Iei mine üa säwenewen ngeni ewe sopolan ai üpwe angei ewe win , iei än Kot kö ren Kraist Jesus ngeni ewe manau esemüch .
56002014	Faith	I a fangala manauan fänäsengesich , pwe epwe angasakich seni ach föföringau meinisin , epwe pwal limetikich seni ach tipis , pwe sipwe nöün aramas mi fokun achocho le föri mine a mürina .
43005024	Faith	Enlet , üpwe wesewesen ürenikemi : Iö a rongorong ai kewe kapas o lükü ewe mi tinieito a eäni manau esemüch . Esap tolong lon kapwüng , pwe a towu seni mäla o tolong lon manau .
66021015	Description	Iwe , ewe chon läng mi kapas ngeniei a amwöchü efoch wokun aükük mi för seni kolt , pwe epwe aükü ewe telinimw , asamalapan me tittin .
50003019	Sin	Lesopolan manauer repwe nom lon hell , pun ar kot iei mochenian inisiir . Ra sikäsini mine repwe säw ren o ekieki chök mettochun lon ei fanüfan .
54003006	Sin	Esap öch an epwe eman souläng mi fö , pwe ete lamalamtekia o tolong lon kapwüng usun än ewe Tefil küna kapwüng .
65001003	Recommendation	Ämi chiechiei kana mi achengicheng , üa achocho ngeni ai üpwe mak ngenikemi usun ewe manau mi fö sia eänifengeni . Nge iei üa mefi pwe a aüchea ai üpwe müttir mak ngenikemi o apöchökülakemi , pwe oupwe maun fänäsengesin ewe lükülük Kot a ngeni ekewe chon pin . Iei ewe lükülük esap tongeni siwil .
44004002	Description	Ra song pokiten ekewe ruoman soukünö ra afalafala ngeni ekewe aramas pwe Jesus a manausefäl seni mäla , ei a alletätä pwe ekewe mi mäla repwe manausefäl .
66018005	Sin	Pun an kewe tipis ra chukuchukutä tori läng , nge Kot a chechemeni an kewe föför mi ngau .
43004046	Description	Mürin Jesus a liwinsefäliti Kana lon Kalilea , ia a awili ewe koluk ngeni wain me ie . Iwe , a wor eman nöüwisen mwü lon Kapernaum , nöün ät a samau .
45012011	Recommendation	Oupwe achocho le angang , nge ousap chipwang . Oupwe angang ngeni ewe Samol ren unusen letipemi .
60001008	Faith	Ämi oua echeni Jesus , inamwo ika ousap fen küna i , oua lükü i , inamwo ika ousap küna i iei . Iei mine oua fokun pwapwa , ren sokun pwapwa esap naf lon ach kapas ach sipwe pwärätä , pun pwapwa mi ling ,
62004013	Grace	Sia silei pwe sia nonom lon Kot o i a nonom loch , pun a fang ngenikich Ngünün we .
43019029	Description	Mi wor eu rume mi ur ren wain mi mwal ikenan . Ra atukalong eu farawa lon o pachetä lesopun efoch mwüch seni ewe irä isop o pöüätä ngeni awen Jesus .
51001013	Grace	A angasakich seni fän nemenien rochopwak o atolongakich lon mwün Nöün we mi achengicheng .
45016017	Recommendation	Ämi pwii kana , üa pese ngenikemi pwe oupwe afälikemi ren chokewe mi afisätä kinikinfesen lefilen aramas o atoka än aramas lükülük , ir ra ü ngeni ekewe kapas sia aiti ngenikemi . Ousap chiechi ngeniir .
45012007	Recommendation	Are eman a tufichin angang lon mwichefel , epwe angang , are eman a tufichin asukul , epwe asukul .
43016023	Faith	Lon ena rän ämi ousap chüen aisiniei och . Enlet , üpwe wesewesen ürenikemi : Semei epwe ngenikemi meinisin mine oua tüngor fän itei .
66021019	Description	Ekewe föün longolongun tittin ewe telinimw ra aling ngeni sokopaten fau aüchea . Ewe eföün longolong ewe fau aüchea itan jasper , ewe aruoföün safaia , ewe aülüföün akit , ewe aföföün emeralt ,
59004017	Sin	Iei mine eman aramas mi silei mine a mürina , nge esap föri , a tipis .
66019005	Faith	Mürin mwelien eman a feito seni ewe lenien motun king , a apasa , “ Ousipwe mwareiti ach Kot , ämi chon angang meinisin , ämi aramas meinisin , ämi aramas tekia me aramas kis meinisin mi meniniti Kot ! ”
47005002	Faith	Nge iei sia ngüngü lon ach pwos , pun sia mochen pwe sipwe tolong lon imwach mi nom läng .
48006004	Recommendation	Eman me eman epwe püsin apwüngü an föför . Are a mürina , mürin a tongeni pwapwa ren met a föri , nge esap awewei met i a föri ngeni met eman a föri .
46007036	Recommendation	Are eman mwän a kofot ngeni eman föpwül o a ekieki pwe esap pwülüeni , mürin a mefi pwe a föri och mine a mwäl ngeni ewe föpwül , are mochenin letipan a fokun pwichikar ngeni pwe a mefi pwe epwe pwüpwülü ngeni , ätewe epwe pwülüeni neminewe usun an mochen , nge esap tipis ren .
43016002	Violence	Repwe atowukemi seni ar mwich lon ar kewe imwen felikis . Nge epwe war ewe fansoun lupwen chokewe mi nikemi repwe ekieki , pwe ar föför eu angang ngeni Kot .
66015001	Description	Mürin üa küna lon läng eu watten asisil mi monomon o amwarar . A wor füman chon läng mi wor rer fisu amüchülan feiengau , pun än Kot lingeringer epwe müchüla ren ekei feiengau .
43018023	Description	Jesus a pölüeni , “ Are üa apasatä och kapas mi mwäl , kopwe alletätä met a mwäl . Nge are ngang üa pwüng lon met üa apasa , pwota ka pösapeei ? ”
50004003	Recommendation	Iwe , pwal en chienei chon angang mi allükülük , üa tüngor ngonuk pwe kopwe alisi ekei fefin , pun ra fokun angang weires o etiei le arongafeili ewe Pworausen Manau , irfengen me Klement me pwal ekewe ekoch mi etiei lon ewe angang , ir chokewe meinisin mi mak iter lon än Kot we puken iten chon manau .
66016006	Sin	Pun ra ninätiu chaan ekewe chon pin me ekewe soufos , iei mine ka ngeniir cha pwe repwe ünümi usun a fich ngeniir ! ”
45006002	Sin	Apwi , esap fokun ina ! Kich sa mäla ngeni tipis , ifa usun ach sipwe tongeni sopwela le föföri tipis ?
66017011	Violence	Ewe manmwacho mi manau me lom , nge iei esap chüen manau , i ewe awalumanün king , eman me lein ekewe füman . Nge epwe tolong lon feiengauen pöütmwälila .
48004030	Recommendation	Nge met a mak lon ekewe Toropwe mi Pin ? A mak , “ Kopwe asüela ewe amanau fefin me nöün we , pun nöün ewe amanau fefin esap eti nöün ewe fefin mi ngas le wöüni wöün ewe sam . ”
54006009	Sin	Nge chokewe mi mochen ar repwe pisekisek ra tolong lon sosot o ra tup lon eu särin chomong sokun mochenia mi umwes me afeiengau , ra atururelong lon feiengau me pöütüla .
66017016	Violence	Nge ekewe engol mächä ka küna , pwal ewe manmwacho repwe oput ewe fin lisowu . Repwe angei seni mettochun meinisin o likiti neminewe lon an selela . Repwe ochei fitukan o kenala ren ekkei .
46008003	Faith	Nge ewe aramas mi echeni Kot a sil me ren Kot .
45003009	Sin	Iwe , ifa usun kich chon Juta , sia mürina seni ekewe chon lükün Israel ? Apwi ! Esap fokun ina ! Üa fen pwärätä pwe chon Juta me chon lükün Israel ra wewefengen , ir meinisin ra nonom fän nemenien tipis .
44007041	Sin	Iwe , lon ena fansoun ra föri eu uluulun anümwäl lon lapalapen eman ätemwänin kow , ra uwato ar asor ngeni , ra föri eu kametip o asamolu mine ra föri ren pöür .
66009020	Sin	Iwe , ekewe lusun aramas resap mäla ren ekei feiengau resap aier seni mine ra föri ren pöür . Resap ükütiu le fel ngeni ekewe anün rochopwak me ekewe uluulun anümwäl mi för seni kolt , silifer , piras , fau me mwüch , ir ekewe uluulun anümwäl resap tongeni küna ika rongorong ika fetal .
47005011	Faith	Äm aia silei usun ach niuokusiti ach Samol , iei mine aia sotuni le pese ngeni aramas ar repwe etiwa ewe Pworausen Manau . Kot a wesewesen silekem , nge ngang üa apilükülüköch pwe ämi oua pwal sileei lon letipemi .
49002003	Sin	Enletin , oukich meinisin sia usun chök ir me lom , sia manau lon mochenian fitukach , sia chök apwönüetä mochenin inisich me ekiekin letipach . Pokiten sia usun chök aramas meinisin , sia nom fän riaföün än Kot song .
44002040	Recommendation	Petrus a fönöü ir ren chomong kapas , a pese ngeniir o apasa , “ Oupwe amanauakemi seni ewe feiengau epwe tori ei täppin aramas mi ngau ! ”
45008013	Faith	Pun are oua nonom fän nemenien fituk , oupwe mäla . Nge are oupwe amäloi ekewe föförün tipis ren Ngünmifel , iwe , oupwe manau .
45010011	Faith	A mak lon ekewe Toropwe mi Pin , “ Iö a lükü i esap lichipüng . ”
45001008	Faith	Ngang üpwe akomwen kilisou ngeni ai Kot ren Jesus Kraist fänäsengesimi meinisin , pun aramasen unusen fanüfan ra rongorong usun ämi lükülük .
52001004	Faith	Ämi pwiim kana , aia silei pwe Kot a echenikemi o afilikemi pwe oupwe nöün .
60004008	Recommendation	Nge mwen mettoch meinisin oupwe tupwöl le echenifengenikemi lefilemi , pun chen a pwölüela chomong tipis .
44027001	Description	Iwe , lupwen a pwüngüla pwe aipwe saila Itali , ra atolonga Paulus me ekoch chon fötek fän nemenien Julius , eman meilapen ewe mwichen sounfiun Rom itan “ Än Sisar Mwichen Sounfiu ” .
66015003	Faith	Iwe , ra köl ewe köl än Moses ewe chon angang ngeni Kot , pwal ewe köl än ewe Lam : “ Äm Kot , Samol mi Unusen Manaman , a tekia o amwarar om angang kana ! En kingen ekewe mwü , a pwüng o let om kewe föför !
60002002	Faith	Oupwe usun chök ekewe mönükol mi upufö , fansoun meinisin oupwe fokun moneti ewe chönün oup mi wewe ngeni Kapasen Kot , esap nofit ngeni och , pwe ren ämi ün oupwe mämäritä o küna manau .
66014013	Faith	Mürin üa rongorong eu möngüngü seni läng a apasa , “ Kopwe makkei ei : Ra feiöch chokewe mi mäla lon ar lükü ach Samol seni ikenai ! ” Ewe Ngünmifel a pölüeni , “ Ewer , repwe asösö seni ar angang weires , pun ar föför mürina a etiir . ”
59001027	Faith	Än eman souläng limöch me pwüng mwen mesen Samach Kot a fis are epwe iei usun : epwe tümwünü ekewe mi mäsen me ekewe fefin mi mä pwülüer lon ar riaföü , epwe pwal püsin tümwünü i , pwe esap limengau ren ngauen ei fanüfan .
51002004	Recommendation	Iei mine üa ürenikemi , pwe ousap tupula ren ekewe kapasen anini mi mwäl , inamwo ika ra usun chök kapas mi mürina .
66005013	Description	Iwe , üa rongorong pwe förien Kot meinisin lon läng pwal won fanüfan , lon lenien failol pwal lon matau ra kölü ei köl : “ Ingemwar me iteöch me ling me manaman ngeni ewe mi mot won ewe lenien motun king me ewe Lam tori feilfeilachök . ”
66008008	Description	Mürin ewe aruomanün chon läng a ettiki nöün rappwa . Iwe , och mi wewe ngeni eu chuk mi watte mi ngetenget ren ekkei a turutiu le matau . Iwe , eu leülüngatin ewe matau a wiliti cha ,
44007058	Violence	ra etekinawu lükün ewe telinimw o popuetä le monei ngeni fau . Nge ekewe chon atutur ra isenatiu üfer kewe ren eman alüal itan Saul .
45015011	Faith	A pwal mak , “ Oupwe mwareiti ewe Samol ämi chon lükün Israel meinisin , oupwe fokun mwareiti i ämi aramas meinisin ! ”
45011036	Faith	Pun Kot a föri mettoch meinisin , mettoch meinisin ra manau ren o nom fänäsengesin . Kot epwe ling tori feilfeilachök ! Amen .
43001029	Faith	Iwe , sorotän ewe rän Johannes a küna pwe Jesus a feito ren , iwe , a apasa , “ Iei i ewe Lamen Kot a uweela tipisin chon fanüfan .
58011031	Description	Ren än ewe fin lisowu Rahap lükü , i esap ninnila usun chokewe mi aleasolap ngeni Kot , pun a etiwa ekewe chon Israel mi operi ewe fanü .
43010010	Grace	Eman chon solä a chök feito pwe epwe sosolä me ninni me akkatai . Ngang üa feito pwe oupwe eäni manau , iei ewe manau mi somwola .
50003020	Faith	Nge kich sia chon wiliposun läng . Sia ösüküsükü eman Chon Amanau ach Samol Jesus Kraist pwe epwe feito seni läng ,
45015007	Recommendation	Iwe , oupwe etiwafengenikemi lefilemi , usun chök Kraist a etiwakemi , pwe lingen Kot epwe fis .
44021024	Recommendation	Kopwe etiir o pach ngeniir lon ar angangen limelim , kopwe pwal mönätiu ewe ükükün liwin fän iten ekewe asoren limelim . Mürin repwe tongeni reipöpöla mökürer . Ren ei lapalap aramas meinisin repwe mefi pwe püsin en ka apwönüetä än Moses kewe Allük .
45004012	Faith	I pwal semelapen chokewe ra sirkomsais , nge sap pokiten ar sirkomsais , nge pokiten ra manaueni ewe chök manauen lükülük semelapach Apraham a eäni me mwen an sirkomsais .
44001026	Description	Mürin ra föri ewe angangen üttüt won ekewe ruoman mwän . Iwe , ra ütti Matias . Ätei a pach ngeni ewe mwichen ekewe engol me ruoman soukünö .
45004007	Grace	“ Feiöchün ätekewe ar pupungau a musala , nge ar tipis a mola .
66011004	Description	Ekei ruoman chon pwärätä , ir ekewe ruofoch irä olif me ekewe ruofoch lenien atittin mi ü mwen ewe Samolun fanüfan .
59004009	Recommendation	Oupwe letipeta , oupwe kechü o ngüngüres . Oupwe siwili ämi takir ngeni kechü , pwal ämi pwapwa ngeni lolilen !
64001011	Recommendation	En chienei mi achengicheng , kosap apirü mine a ngau , nge kopwe apirü mine a öch . Eman mi föri mine a öch i nöün Kot , nge eman mi föri mine a ngau esap silei Kot .
45004011	Faith	An sirkomsais a fis me mürin . Nge an sirkomsais eu asisil mi pwärätä pwe pokiten an lükülük a küna pwüng me ren Kot me mwen an esamwo sirkomsais . Iei usun Apraham a semelapen chokewe meinisin mi lükü Kot o küna pwüng me ren , inamwo ika resap sirkomsais .
45006007	Grace	Pun lupwen eman aramas a mäla , a ngasala seni fän nemenien tipis .
47004010	Faith	Fansoun meinisin aia uwoufeili än Jesus mäla lon inisim , pwe än Jesus manau epwe pwal pwä lon inisim .
50002021	Sin	Pun ekewe ekoch ra chök ekieki püsin ar , nge resap ekieki usun ewe angangen Jesus Kraist .
58011011	Faith	Ren än Apraham lükü a wiliti eman sam , inamwo ika a fokun chinlap , pwal Sara a rit . Apraham a lükü Kot an epwe apwönüetä mine a eäni pwon ngeni .
43006039	Grace	Iwe , iei letipen ewe mi tiniei , pwe esap pöüt seniei eman lein chokewe i a ngeniei , nge üpwe amanaueer lon ewe ränin sopolan .
46008006	Faith	nge fän itach mi wor eman chök Kot , i ewe Sam mi föri mettoch meinisin , nge kich sia manau fänäsengesin . Sia pwal eäni eman chök Samol , Jesus Kraist , mettoch meinisin ra för ren o kich sia manau ren .
52003006	Description	Nge iei Timoty a liwinsefälito o uwato rem pworaus mi mürina usun ämi lükülük me tong . A apworausa ngenikem pwe fansoun meinisin oua chechemenikem fän pwapwa o oua fokun mochen churikem , usun pwal äm aia fokun mochen churikemi .
60005004	Grace	Iwe , lupwen ewe Meilapen Chonmas epwe pwä , oupwe angei ewe mwärämwär mi ling esap fokun aiolol .
47003012	Faith	Pokiten mi wor rem ei sokun apilükülük , äm aia pwora le kapas .
61002012	Sin	Nge ekei mwän ra sokuni sokun man lon ar föför , ra usun chök ekewe manmwacho mi uputiu pwe aramas repwe liapeniir o niirela . Ra eäni kapas ingau usun ekewe mettoch resap weweiti . Iwe , repwe ninnila usun ekewe manmwacho ,
43012006	Sin	Jut a apasa ei ititin kapas , sap pokiten an ekieki ekewe chon wöüngau , nge pokiten i eman chon solä . I a tümwünü ewe moni , nge fän ekoch a pwal angei och seni fän püsin itan .
62004016	Faith	Iwe , kich sia silei o lükü ewe chen Kot a eäni ngenikich . Kot chen . Eman mi nonom lon chen a nonom lon Kot , nge Kot a nonom lon .
44011019	Description	Iwe , ekewe chon lükü Jesus ra toropasfeil pokiten ewe riaföü watte a toriir lupwen Stefanus a ninnila . Ekoch leir ra feila tori Fönisia , Saipros me Antiokia o afalafala kapasen Kot ngeni ekewe chök chon Juta .
54006006	Faith	Ewer , ach souläng eu win mi lapalap are a wor rech menemenöch .
66013007	Violence	A mwümwü ngeni an epwe fiu ngeni ekewe chon pin o akufuur , a pwal angei an nemenem won ekewe ainang me mwü me kapas me mwich meinisin .
60002020	Faith	Pun met lomotan ngenikemi are oupwe likitü lupwen ra wichikemi ren ämi föri föför esepwüng ? Nge are oua likitü fän ämi riaföü lupwen oua föri mine a pwüng , Kot epwe afeiöchükemi .
58009015	Grace	Iei popun Kraist a wisen chon afförün ewe pwon mi fö , pwe chokewe Kot a köriir repwe angei ewe feiöch esemüch , Kot a fen pwon . Ei a tongeni fis , pun Kraist a mäla pwe epwe angasa aramas seni ar tipis kana ra föri fän ewe aeuin pwon .
45006001	Sin	Iwe , met sipwe üra ? Sipwe sopwela le föföri tipis , pwe än Kot ümöümöch epwe lapalapala ?
49005004	Recommendation	Esap pwal fichitikemi pwe oupwe apasa sokun kapas mi ngau , kapas mi lomotongau me kapasen turunufas , nge oupwe chök kilisou ngeni Kot .
66006008	Violence	Iwe , üa nenengeni o üa küna eman oris mi sawepwech , nge ewe mi mot won a iteni mäla o ewe lenien sotup a tapw me mürin . A wor ar nemenem won eu lerüanün chon fanüfan ar repwe niirela ren maun , mailengita , samau me manmwacho .
45004016	Faith	Iei usun ewe pwon a longolong won lükülük , pwe epwe allükülükü än Kot we ümöümöch epwe tori ekewe mwirimwirin Apraham meinisin , esap chök tori chokewe mi aleasochisi ekewe Allük , nge epwe pwal tori chokewe mi lükü usun Apraham . Pun Apraham semelapach meinisin lon pekin ngün ,
44028018	Description	Mürin än ekewe chon Rom atittinaei , ra mochen amusaei , pun üsap föri och föför üpwe tipisin mäla ren .
45009016	Grace	Iei mine än Kot fil esap longolong won än eman aramas mochen ika an föför , nge a longolong won än Kot ümöümöch .
46010008	Sin	Sisap fokun föri föförün lisowu mi fokun ngau usun ekoch me leir ra föri , iwe , lon eu chök rän rüe me ülüngatngeröü ra mäla .
45007023	Sin	Nge üa küna pwal eu allük a angang lon inisi , eu allük mi fiu ngeni ewe allük letipei a tipeeu ngeni , o a fötekiniei fän ewe allükün tipis , ewe a angang lon inisi .
58006001	Faith	Iei mine sisap chüen eäni ekewe lepoputän lessen usun Kraist , nge sipwe sopwela ren ekewe afalafal mi fich ngeni chokewe mi mirit lon ar souläng . Sisap chüen aliwinisefäli ngenikemi ewe afalafalen longolongun ach souläng usun ach aier seni ekewe föför mi lomotongau , usun ach lükü Kot ,
46016011	Recommendation	Esap wor eman leimi epwe ösüfölüngauei , nge oupwe alisi pwe epwe sopwela an sai fän kinamwe . Iwe , epwe liwinsefälito rei , pun üa witiwiti fiti pwal pwiich kewe .
59002014	Faith	Ämi pwii kana , met lomoten are eman aramas a apasa pwe a wor an lükülük , are an föför esap alletätä ? Ifa usun , ei sokun lükülük epwe tongeni amanaua i ?
43007025	Description	Iwe , lon ewe chök otun ekoch aramasen Jerusalem ra popuetä le ais , “ Ifa usun , sap iei i ewe mwän ekewe nöüwis ra ekiekin ar repwe niela ?
43020022	Faith	Mürin än Jesus apasa ei , a ngasetiu wor o üreniir , “ Oupwe angei ewe Ngünmifel .
45010003	Sin	Resap silei usun mine Kot a föri , pwe aramas repwe küna pwüng me ren , nge ra fen sotuni usun ar repwe küna püsin ar pwüng . Iei usun resap atolongeer fän mine Kot a föri pwe aramas repwe küna pwüng me ren .
62005010	Faith	Iei mine eman mi lükü Nöün Kot a eäni ei kapasen pwärätä lon letipan . Nge iö esap lükü Kot a achofonai Kot , pun esap lükü met Kot a pwärätä usun Nöün we .
43014012	Faith	Enlet , üpwe wesewesen ürenikemi : Iö a lüküei epwe föri ekewe föför ngang üa föriir , ewer , epwe pwal mwo nge föri föför mi lap seni ekei , pun ngang üpwe feila ren Semei .
56002009	Recommendation	Kopwe aiti ngeni ekewe amanau pwe repwe anomur fän nemenien ar kewe masta o apwapwaar lon mettoch meinisin . Resap wippin ngeniir ,
58012015	Recommendation	Oupwe tümwünüfichikemi pwe esap wor eman leimi epwe kul seni än Kot ümöümöch . Esap pwal wor eman epwe usun chök efoch irä maras mi märitä o afisätä chomong fitikoko , pwe chomong repwe limengau ren .
54003007	Recommendation	Iwe , epwe pwal iteüöch me ren ekewe chon lükün , pwe esap tolong lon itengau o tup lon än Tefil sär .
49004007	Grace	Iwe , iteiten eman me eman leich sia fen angei ewe lifangen ümöümöch lon aükükün ewe lifang Kraist a ngenikich .
66016003	Description	Mürin ewe aruomanün chon läng a ninätiu masouen sepian we lon matau . Iwe , ewe matau a wiliti cha usun chök chaan eman aramas mi mäla o iteiten mönümanau meinisin lon matau ra mäla .
49006006	Recommendation	Ousap föri chök ei lupwen ra nenengenikemi pokiten oua mochen ar repwe aitöchükemi , nge seni unusen letipemi oupwe föri letipen Kot usun eman nöün Kraist amanau .
60003016	Recommendation	nge oupwe kapas ngeniir fän pwetete me menin . Oupwe tümwünü pwe esap wor mengiringirin letipemi , pwe chokewe mi kapas ingau usun ämi föför mürina pokiten oua tapwela mürin Kraist , repwe säw ren ar kapasen esitakemi .
43006040	Faith	Pun iei letipen Semei , pwe meinisin mi nenengeni ewe Nau o lükü i repwe eäni manau esemüch . Ngang üpwe amanaueer lon ewe ränin sopolan . ”
44012023	Violence	Lon ewe chök otun nöün ewe Samol chon läng a ni Herotes , pun esap ngeni Kot lingan . Iwe , moso ra äni fitukan pwe a mäla .
47001003	Grace	Sipwe mwareiti Kot i Semen ach Samol Jesus Kraist , ewe Sam mi eäni tong me ewe Kot mi echipakich lon mettoch meinisin .
54001006	Sin	Ekoch aramas ra kul seni ekei sokun mettoch o ra tokola seni aler ren sokopaten kapasen anini mi lomotongau .
45001016	Faith	Üsap säwäsini ewe Pworausen Manau , pun iei ewe manamanen Kot mi tongeni amanaua chokewe meinisin mi lükü , a akom ngeni ekewe chon Juta , nge mürin pwal ngeni ekewe chon lükün Israel .
46003011	Description	Pun Kot a fen anomu Jesus Kraist pwe i chök ewe longolong , nge esap pwal wor eu longolong me lükün .
49005033	Recommendation	Nge a pwal wewe ngenikemi : Ämi mwän meinisin oupwe fokun echeni en me pwülüan usun ämi echeni püsin inisimi , nge ämi fefin meinisin oupwe meniniti pwülüemi .
51002013	Grace	Me lom oua mäla lon pekin ngün pokiten oua tipis , pwal pokiten oua chon lükün Israel , esap nom remi än Moses kewe Allük . Nge iei Kot a amanauakemi fiti Kraist . A amusala ach tipis meinisin
54004014	Recommendation	Kosap tümwününgau ngeni ewe lifang seni ewe Ngünmifel , a toruk ren än ekewe soufos kapas , lupwen ekewe souakom ra iseis pöür womw .
66021001	Description	Mürin üa küna eu läng mi fö me eu fanüfan mi fö , pun ewe poputän läng me ewe poputän fanüfan ra morola , nge matau esap chüen wor .
52005016	Recommendation	Oupwe pwapwafochofoch ,
66009006	Description	Lon fansoun ekei limu maram aramas repwe äneänei ar repwe mäla , nge resap tongeni mäla . Repwe mochen mäla , nge mäla epwe sü seniir .
52004014	Faith	Sia lükü pwe Jesus a mäla o manausefälitä , iei mine sia pwal lükü pwe Kot epwe aliwinisefäli Jesus me chokewe mi mäla lon ar lükü i .
62004015	Faith	Are eman a pwärätä pwe Jesus i ewe nöün Kot , Kot a nonom lon , nge i a nonom lon Kot .
49004022	Recommendation	Iei mine oupwe likitätiu ekewe föför oua föföri lupwen oua manaueni ewe manauen lom , iei ewe manau a katala ren an kewe mochenia mi atuputup .
43010009	Grace	Ngang ewe asam . Iö a tolong lon ei asam epwe küna manau . Epwe tolong o towu o küna anan .
58011037	Violence	Ra mäla ren ar monei ngeniir fau , ren ar ngerefeseni inisiir , pwal ar niirela ren ketilas . Ra fetalfeil fän üfer seni ünüchen sip ika kuuch , ra mwelele , aramas ra ariaföüür o aweiresiir .
62002029	Faith	Ämi oua silei pwe Kraist a pwüng , mürin oupwe pwal silei pwe aramas meinisin mi föri mine a pwüng , ir ra up seni Kot .
44013047	Grace	Pun iei usun mine ewe Samol a allük ngenikem , ‘ Üa föri pwe kopwe eu saram fän iten chon lükün Israel , pwe kopwe uwato manau ngeni chon fanüfan meinisin . ’ ”
47004002	Faith	Nge aia pöütala ekewe föför meinisin mi monomon me ekewe föför mi asäw . Aisap föri föförün atuputup , aisap pwal amwäli än Kot kapas . Nge aia pwärätä mine a let mwen mesen Kot o sotuni äm aipwe aitöchükem ngeni ekiekin aramas meinisin .
44002033	Description	Jesus a tekiatä o nom lepelifichin Kot Saman we , a angei seni Kot ewe Ngünmifel , usun a fen pwon ngeni . Iwe , met oua küna iei o rongorong , iei an we lifang a tinatiu woch .
51003010	Recommendation	nge oua pwilitalong ewe manau mi fö . Iei ewe aramas mi fö Kot a förätä , epwe pwal akasöfösefäli lon püsin lapalapan , pwe ämi silei Kot epwe unusöch .
43011004	Faith	Lupwen Jesus a rong ei pworaus , a apasa , “ Ei samau , esap sopolan mäla . Nge popun an fis ei samau , pwe Kot epwe küna ling ren , pwal Nöün Kot epwe küna ling ren . ”
45001017	Faith	Pun ewe Pworausen Manau a pwärätä usun än Kot akot fän iten än aramas repwe küna pwüng me mwan . Ei a fis ren lükülük seni lepoputän tori lesopolan . Usun ewe toropwe mi pin a apasa , “ Ewe aramas mi küna pwüng mwen mesen Kot epwe manau ren an lükülük . ”
43019017	Description	Iwe , Jesus a mwärei an iräpenges , a towu lükün ewe telinimw o feila lon ewe leni itan “ Lenien Pösökün Mökür ” lon kapasen Ipru “ Kolkota ” .
45012006	Faith	Iei mine sipwe anganga ekewe sokopaten tufich Kot a lifang ngenikich lon aükükün an ümöümöch . Are eman a tufichin afalafala än Kot we kapas , epwe föri won aükükün ewe lükülük a eäni .
66004007	Description	Ewe aemanün mönümanau a wewe ngeni eman laion , ewe aruomanün a wewe ngeni eman ätemwänin kow , ewe aülümanün won mesan a wewe ngeni won mesen eman aramas , nge ewe afömanün a wewe ngeni eman ikel mi äkkäs .
49005015	Recommendation	Iei mine oupwe afälikemi lon mine oua föri . Ousap föri föförün chon tiparoch , nge oupwe föri föförün chon tipachem .
45010012	Grace	Pun esap wor sokofesenin chon Juta me chon lükün Israel . Kot ewe eman chök Samolun aramas meinisin , a fokun afeiöchü chokewe meinisin mi köri i .
45010004	Faith	Pun Kraist a fen aükätiu manamanen ekewe Allük , pwe iteiten aramas mi lükü repwe küna pwüng me ren Kot .
50004006	Recommendation	Ousap lolilenäsini och mettoch , nge lon ämi osupwang meinisin oupwe iotek o tüngor ngeni Kot pwe epwe alisikemi . Oupwe tüngor fansoun meinisin fän kilisou .
46010006	Faith	Iwe , ekei mettoch mi fis eu lenien awewe fän itach an epwe fönöökich , pwe sisap mochenia ngeni mettoch mi ngau usun ir ra föri ,
66009002	Description	Lupwen ewe fü a suki ewe pwang mi alolol , ötüöt a ötütä seni lon , usun ötüötün eu um mi watte . Akkar me enienin asepwäl ra rochola ren ewe ötüöt seni lon ewe pwang mi alolol .
52004006	Recommendation	Iwe , ren ei lapalap esap wor eman mwän epwe föri och mi mwäl ngeni chiechian souläng ika föri angangen atuputup ngeni . Äm aia fen ürenikemi ei me mwan o aia fokun fönöü ngenikemi , pwe ach Samol epwe apwüngü chokewe mi föri ei sokun föför mi ngau .
47005017	Faith	Iei mine are eman a nonom lon Kraist , i eman förien Kot mi fö . Ewe manauen lom a wes , nge eu manau mi fö a fis .
43005020	Faith	Pun ewe Sam a echeni ewe Nau o pwäri ngeni meinisin mine i a föri . Ewer , epwe fen mwo nge pwäri ngeni mettoch mi lap seni ekei , pwe oupwe mairü ren .
49004028	Recommendation	Eman mi sosolä me lom epwe ükütiu le solä , nge epwe achocho le angang pwe epwe wor met epwe lomot ngeni püsin i , epwe pwal tongeni alisi ekewe mi wöüngau .
57001022	Recommendation	Iwe , pwal och : Kose mochen kopwe amolätä eu ruum fän itei , pun üa apilüköch pwe Kot epwe apwönüetä mine oua tüngor lon ämi iotek pwe üpwe liwinsefälila remi .
58013009	Recommendation	Ousap mwüt ngeni sokopaten afalafal mi mwäl repwe atokakemi seni ewe al mi pwüng . A fokun mürina ngenikemi pwe letipemi epwe pöchökül ren än Kot ümöümöch , nge sap ren ämi aleasochisi ekewe allük usun mongö . Chokewe mi aleasochisi ekei allük resap angei ar feiöch seniir .
52005012	Recommendation	Ämi pwiim kana , aia tüngormau ngenikemi pwe oupwe meniniti ätekewe mi angang ngenikemi , ir mi emwenikemi o öüröürakemi lon manauen ämi souläng .
43009022	Description	Saman me inan ra apasa ei ititin kapas , pun ra niuokusiti ekewe nöüwisen chon Juta . Pun ekewe nöüwis ra fen tipeeufengen , pwe iö mi pwärätä pwe Jesus ewe Kraist epwe katowu seni ar we mwich lon ewe imwen felikis .
50003003	Faith	Sap ir , nge kich sia angei ewe enletin sirkomsais , pun sia fel ngeni Kot ren Ngünün , sia pwapwa lon manauach lon Kraist Jesus , nge sisap anomu ach apilükülük won met sia föri ngeni inisich .
62003023	Faith	Iei an allük : Sipwe lükü Nöün we Jesus Kraist , sipwe pwal echenifengenikich lefilach , usun Kraist a fen allük ngenikich .
66013011	Description	Mürin üa küna pwal eman manmwacho a feitä seni lon fanüfan . A wor ruofoch mächän usun mächän eman apanen sip , nge a kapas usun eman trakon .
46014020	Recommendation	Ämi pwii kana , ousap wewe ngeni semirit lon ämi ekiek . Oupwe semirit lon föför mi ngau , nge oupwe mirit lon ämi ekiek .
59005013	Recommendation	Iö me leimi a nom lon weires ? Epwe iotek . Iö me leimi a pwapwa ? Epwe kölün mwareiti Kot .
58012012	Recommendation	Iei mine oupwe apöchökülätä pöümi me pwäsukumi kana mi apwangapwang .
60001017	Recommendation	Lupwen oua iotek ngeni Kot , oua aita ngeni i Samach , i ewe mi apwüngü aramas meinisin won ükükün mine eman me eman a föri , nge esap lifilifil . Iei mine lon fansoun ämi manau won ei fanüfan oupwe asamolu o meniniti i .
58010036	Recommendation	Oupwe fokun likitü , pwe oupwe föri letipen Kot o angei mine a eäni pwon .
58011001	Faith	Iwe , iei wewen lükü : sia alletätä ekewe mettoch sia apilüküni , sia pwal silei usun mettoch mi wor sisap tongeni küna .
49004017	Recommendation	Iwe , fän iten ach Samol üa fönöökemi pwe ousap sopwela le manaueni manauen chokewe mi nom lon rochopwak , pun ar ekiek a lomotongau ,
51002016	Recommendation	Iei mine ousap mwüt ngeni än eman epwe föri allük usun met oupwe mongö ika ün , ika meni rän oupwe pinini , ika usun ekewe chulap mi fis lon fansoun lelingen maram me ekewe ränin sapat .
66007015	Faith	Iei popun ra ütä mwen än Kot we lenien motun king o ra angang ngeni lerän me lepwin lon imwan imwenfel . Iwe , ewe mi mot won ewe lenien motun king epwe nonom rer o tütümwünüür .
44020010	Description	Nge Paulus a feitiu rer , a chapela won ewe alüal o romi . Iwe , a apasa , “ Ousap lolilen , a chüen manau ! ”
55002010	Faith	Iei mine üa likitü lon ekei riaföü meinisin fänäsengesin nöün Kot kewe mi fil , pwe pwal ir repwe küna ewe manau a nom lon Kraist Jesus me ewe ling esemüch .
60005014	Recommendation	Oupwe kapongfengen lefilemi ren ewe kapongen souläng mi wor tong lon . Kinamwe epwe nonom remi meinisin mi nonom lon Kraist .
49005021	Recommendation	Oupwe aleasochisfengen lefilemi pokiten oua asamolu Kraist .
61003017	Recommendation	Iwe , ämi chiechiei mi achengicheng , oua fen silei ei . Iei mine oupwe mamasakemi , pwe ousap tokola ren ekewe afalafal mi mwäl än ekewe aramas mi ngau , ousap pwal tur seni leniemi mi nükünük .
51003018	Recommendation	Ämi fefin kana , oupwe aleasochis ngeni pwülüemi , pun iei met oupwe föri lon ämi souläng .
54005020	Recommendation	Kopwe apwüngüchou ekewe souakom mi föri tipis mwen mesen souläng meinisin , pwe pwal ekewe ekoch souläng repwe niuokus .
45014013	Recommendation	Iei mine sipwe ükütiu le apwüngüfengenikich eman ngeni eman . Nge iei mine oupwe ekiekietä lon letipemi , pwe ousap föri och met pwimi epwe chepetek ren ika turutiu lon tipis .
45002010	Grace	Nge Kot epwe ngeni chokewe mi föri mine a mürina ling me iteüöch me kinamwe , akomwan ngeni ekewe chon Juta , nge mürin ngeni ekewe chon lükün Israel .
58011034	Violence	o kunuela ekkei mi fokun sarara , ra sü seni ar repwe ninnila ren ketilas . Ra apwangapwang , nge ra pöchökületä , ra pwora lon maun o akufu ekewe mwichen sounfiun chon ekis .
48006017	Faith	Iwe , lesopolan ai kei kapas : Esap wor eman epwe chüen aweiresiei , pun ekewe lemon kinas mi nom won inisi ra pwärätä pwe ngang nöün Jesus amanau .
66018021	Violence	Mürin eman chon läng mi pöchökül a ekietä eföü fau mi wewe ngeni eföü föün föir mi watte , a aturätiu lon ewe matau o apasa , “ Iei usun en Papilon , ewe telinimw mi watte , kopwe fokun koturfochofochotiu fän pöchökül , o kosap chüen pwäsefäl .
65001020	Faith	Nge ämi chiechiei kana mi achengicheng , oupwe chök sopwela le apöchöküla ämi lükülük mi unusen pin . Oupwe iotek ren manamanen Ngünmifel .
45012002	Recommendation	Ousap apirü pomwen fanüfan , nge oupwe mwüt ngeni Kot pwe epwe awilikemi o asöföla unusen letipemi . Mürin oupwe tongeni silei letipen Kot , ren met mi mürina me unusöch , pwal met mi apwapwai i .
46015009	Sin	Pun ngang üa kis seni ekewe soukünö meinisin , esap fich ngeniei ai üpwe iteni eman soukünö , pun üa ariaföüü chon ewe mwichefelin Kot .
62002015	Recommendation	Ousap echeni fanüfan are mettochun lon fanüfan . Pun are oua echeni fanüfan , ousap echeni ewe Sam .
45002001	Sin	En pwii , ifa usun , ka apwüngü pwal ekoch ? Esap fokun wor om künetipingen , ese lifilifil ika en iö . Pun lupwen ka apwüngü ekewe ekoch , nge mürin ka föri ekewe sokun föför usun chök ir , ka püsin atipisuk .
48002009	Description	Iwe , James , Petrus me Johannes , ir ekewe ürelapen mwichefel , ra mefi pwe Kot a ngeniei ei wis . Iei mine ra kapong won pöür ngenikem me Parnapas , iei ewe asisil pwe sia tipeeufengen lon ach angang . Ra tipeeu ngeni pwe Parnapas me ngang aipwe angang lein ekewe chon lükün Israel , nge ir repwe angang lein ekewe chon Juta .
43019023	Description	Iwe , lupwen ekewe sounfiu ra iräpengesi Jesus , ra angei seni üfan kewe o inetiir lon rüanü kinikin , eman sounfiu nge echö . Ra pwal angei üfan we mi tam esor lekochun , pun a türunus seni won tori fan .
45002021	Sin	En ka aiti ngeni aramas ekewe Allük , pwota kosap püsin aiti ngonuk ? Ka afalafala aramas pwe resap solä , nge ifa usumw , kosap püsin solä ?
46006019	Faith	Ousap silei pwe inisimi eu imwenfelin Ngünmifel a nom lomi , ewe Ngün Kot a ngenikemi ? Ousap püsin nemenikemi , pwe ämi nöün Kot ,
47005014	Grace	Sia nom fän nemenien än Kraist we chen ngenikich , pun sia silei pwe eman aramas a mäla fän iten aramas meinisin , iei mine ir meinisin ra eti lon an mäla .
58003001	Faith	Iei mine ämi pwii kana souläng mi pwal kö me ren Kot , oupwe fokun ekieki usun Jesus , ewe Soukünö me Souasor mi Lap sia pwärätä usun .
44020035	Recommendation	Ngang üa aiti ngenikemi lon ai föför meinisin , pwe ren ach angang weires lon ei sokun lapalap sipwe fokun alisi ekewe chon apwangapwang o chechemeni ekewe kapas ach Samol Jesus a püsin apasa , ‘ Sia feiöch ren ach fang lap seni ach angei mettoch . ’ ”
58013004	Recommendation	Aramas meinisin repwe aücheani pwüpwülü . Ekewe mi pwüpwülü resap kirikiringaufengen lefiler , pun Kot epwe apwüngü chokewe mi lisowu ngeni mi lipich , pwal chokewe mi lisowu ngeni mi pwüpwülü .
43020005	Description	A pworotiu o nelong lon o küna ekewe mangaku mi pwechepwech lon ewe peias , nge esap tolong lon .
66016018	Description	Iwe , a fis fifin inefi , ngüngü me chopun chopulap , pwal eu chechechin fanü mi fokun afeiengau . Esap fokun mwo wor eu sokun chechechin fanü seni lon fansoun popuetän än aramas nom won fanüfan mi afeiengau usun ei .
66019010	Faith	Iwe , üa chapetiu arun pechen ewe chon läng pwe üpwe fel ngeni , nge i a üreniei , “ Kosap föri iei usun ! Ngang eman chiechiom chon angang me chiechien pwiüm kewe , chokewe meinisin mi kamwöchünük won ewe let Jesus a pwärätä . Kopwe fel ngeni Kot ! ” Pun ewe let Jesus a pwärätä , iei met a amwelielia ekewe soufos .
46002010	Grace	Nge Kot a pwäri ngenikich ei monomon ren Ngünün we . Pun Ngünün we a atittina mettoch meinisin , pwal mwo nge ekewe ekiekin Kot mi alolol .
50002029	Recommendation	Iwe , oupwe etiwa i fän pwapwa usun eman pwimi lon ach Samol . Oupwe meniniti ei sokun aramas ,
51003020	Recommendation	Ämi nau kana , oupwe aleasochisi sememi me inemi lon mettoch meinisin , pun iei met Kot a pwapwa ren .
47001012	Faith	Iwe , iei met aia aingaing won , pwe mwelien letipem a pwäri ngenikem pwe manauem won ei fanüfan , pwal fokun äm chiechifengen me ämi a fis fän let me wenechar mi feito seni Kot . Äm aia föri iei usun , sap fän tipachemen fanüfan , nge fän än Kot ümöümöch .
43014021	Faith	Iö a etiwa ai kewe allük o aleasochisiir , i ätewe mi echeniei . Nge iö a echeniei Semei epwe echeni . Pwal ngang üpwe echeni o pwäri ngeni ususi . ”
51002023	Sin	Ewer , ekei sokun allük usun itä nge mi longolong won tipachem . Ra ariani aramas ngeni sokun angangen fel , ra atekisonamwäliiretiu o ra föri pwe aramas repwe püsin ariaföüü inisiir . Nge ekei allük esap fokun wor lomoter ngeni än eman epwe nemeni mocheniangauen inisin .
64001006	Recommendation	Ir ra apworausa ngeni chon ewe mwichefel ikei usun om tongeer . Kose mochen kopwe alisiir , pwe repwe tongeni sopwela ar sai lon met epwe apwapwai Kot .
55002023	Recommendation	Kopwe afäluk seni ekewe kapasen anini mi umwes o lomotongau , pun ka silei pwe ra chök afisätä fitikoko .
47003018	Faith	Nge kich meinisin esap pwölüpwöl won mesach , sia nenengeni lingen ach Samol o lingela ren . A awilikich ngeni eu ling tori pwal eu ling , tori sipwe fokun wewe ngeni i lon ususun . Ei a pop seni ach Samol , i ewe Ngünmifel .
58009014	Grace	Pokiten ei a pwüng , epwe le ifan me ükükün aüchean ewe chaan Kraist . Ren ewe Ngün esemüch a asor ngeni Kot püsin inisin pwe eu asor mi unusöch . Chaan Kraist epwe limeti mwelien letipach seni sokun föför mi lomotongau , pwe sipwe tongeni angang ngeni ewe Kot mi manau .
44011017	Grace	A fokun fat pwe Kot a fang ngeni ekei chon lükün Israel ewe chök lifang a ngenikich lupwen sia lükü ach Samol Jesus Kraist . Iö ngang pwe üpwe tongeni pinei mine Kot a mochen föri ? ”
49004030	Faith	Ousap achouala Ngünmifel , ewe Ngünün Kot , oua pwau ren tori ewe ränin än Kot epwe angasakemi .
66003003	Recommendation	Iei mine kopwe chechemeni mine ka kaiö o mine ka rongorong , kopwe aleasochis o aier seni om tipis . Nge are kosap nela , üpwe feito womw usun eman chon solä , nge kosap silei ewe otun üpwe feito reöm .
62003007	Recommendation	Nei kana , ousap mwüt ngeni eman epwe atupukemi ! Eman mi föri mine a pwüng , a pwüng usun chök Kraist a pwüng .
62004001	Recommendation	Ämi chiechiei kana mi achengicheng , ousap lükü chokewe meinisin mi apasa pwe ra eäni Ngünmifel , nge oupwe sotuniir o küttaöchü are ekewe ngün ra feito seni Kot . Pun chomong soufos chofona ra feilfetal won fanüfan .
44013038	Grace	Iei mine ämi pwii kana , üa mochen ämi oupwe silei pwe ewe pworaus usun ach küna amusamusen tipis a torikemi ren Jesus .
50003001	Recommendation	Ämi pwii kana , iei amüchülan ai kapas ngenikemi : Oupwe pwapwa lon ach Samol . Üsap weires ren ai üpwe aliwinisefäli mine üa fen makkei ngenikemi me mwan , nge oupwe fen feiöch ren are üpwe föri iei usun .
46011034	Recommendation	Nge are eman a echik , epwe mongö lon imwan , pwe ousap küna apwüng me ren Kot lupwen oua mwichfengen . Iwe , ren ekewe ekoch mettoch , üpwe öüröüra ngenikemi lupwen üpwe feila remi .
43018031	Description	Pilatus a üreniir , “ Ämi oupwe püsin apwüngü won pwüngün ämi allük . ” Nge ir ra pölüeni , “ Esap mwümwütä ngenikem pwe aipwe apwüngala än eman epwe mäla . ”
46012031	Faith	Iwe , oupwe achocho le kütta ämi oupwe eäni ekewe lifang mi fokun aüchea . Nge iei üpwe aiti ngenikemi eu sokun manau mi mürina seni meinisin .
58007026	Description	Iei usun Jesus ewe Souasor mi Lap a alisikich lon ach osupwang meinisin . I ewe mi pin , esap wor an mwäl ika an tipis . Kot a aimwüela i seni chon tipis o atekiatai seni ekewe läng .
50004013	Faith	Meinisin a ki ngeniei ren Kraist ewe mi atufichiei .
52004003	Recommendation	Pun iei letipen Kot pwe oupwe pin o unusen ngas seni sokun föförün lisowu .
51004002	Recommendation	Oupwe likitü o mamasa lon ämi iotek , oupwe pwal iotekin kilisou ngeni Kot .
44007029	Description	Lupwen Moses a rong ekei kapas , a sü seni Isip o a feila nonom lon ewe fanü Mitian . Ikenan pwülüan a nöüni ngeni ruoman ät .
46011007	Description	Esap wor lomoten än eman mwän epwe pwölüela möküran , pun i lapalapen Kot mi aliosunätä lingen Kot , nge eman fefin a aliosunatä lingen mwän .
51003015	Faith	Iwe , ewe kinamwe Kraist a ngenikemi epwe nemeni letipemi , pun Kot a körifengenikemi lon eu chök inis ngeni ei kinamwe . Iwe , oupwe kilisou ngeni Kot .
58002010	Grace	A fokun pwüng pwe Kot , ewe mi föri o tümwünü mettoch meinisin , a föri pwe Jesus epwe unusöch ren an riaföü fän iten an epwe emwenato chomong nöün , pwe repwe eti i lon an ling . Pun Jesus ewe mi emweniir ngeni ar repwe küna manau .
59004001	Sin	Ia ra feito me ie fiu me anini lefilemi ? Resap feito seni ämi mochenia kana mi fiufengen lon letipemi ?
46005001	Sin	Iwe , aramas ra apworausa pwe mi wor föförün lisowu lefilemi , eu sokun föför mi fokun ngau , pwe esap mwo nge fis ren ekewe chon lükün lamalam . Eman a asile ngeniei , pwe mi wor eman mwän a kon ren pwülüen saman .
46010013	Faith	Ekewe sosot ra torikemi sosotun aramas chök . Nge Kot a apwönüetä an pwon o esap mwütätä ngenikemi pwe oupwe tolong lon sokun sosot mi lap seni ämi tufich . Nge lupwen oupwe tolong lon sosot , i epwe föri efoch alen towu , pwe oupwe tongeni pwora ngeni .
44020029	Violence	Ngang üa silei pwe mürin ai üpwe feila senikemi , aramas mi wewe ngeni wolif mwacho repwe feito leimi o repwe fokun afeiengaua ämi we mwich .
53001004	Faith	Iei popun äm aia aingaing womi lein än Kot kewe mwichefel . Aia aingaing won ämi likitü me ämi lükülük lon ekewe ninni me riaföü meinisin mi fis ngenikemi .
62004012	Faith	Esap wor mwo eman a fen küna Kot . Nge are sia echenifengenikich lefilach , Kot a nonom loch o an chen a unusöchüla loch .
48001001	Description	Ngang Paulus , eman soukünö , üsap angei wisei seni eman aramas , esap pwal feito seni eman aramas , nge üa angei seni Jesus Kraist me Samach Kot ewe mi amanauasefäli Jesus seni mäla .
58012003	Recommendation	Oupwe ekieki usun watten an riaföü pokiten ekewe chon tipis mi oput i ! Iei mine ousap apilükingau o fangatä .
45006005	Faith	Pun are sia eti Kraist lon an we mäla , sipwe pwal fokun eti i lon an we manausefäl .
45015010	Recommendation	A pwal mak , “ Ämi chon lükün Israel oupwe fiti nöün Kot kewe aramas le pwapwa ! ”
54004001	Sin	Iwe , ewe Ngünmifel a afata , pwe lon ekewe fansoun mürin ekoch aramas repwe pöütala ar lükülük , repwe rongorong ngeni ekewe ngün mi chofona o aleasochis ngeni aitien ekewe anün rochopwak .
56003001	Recommendation	Kopwe achema ngeni noumw kewe souläng , pwe repwe fokun aleasochis ngeni ekewe samol me sounemenem , repwe pwal molotä ngeni ar repwe föri sokun föför mi mürina .
61003005	Sin	Ra apasa ei pokiten ra mochen manlükala pwe ren än Kot kapas läng me fanüfan ra fis . Fanüfan a fis seni koluk o pwal ren koluk .
60003018	Grace	Pun Kraist a mäla fän iten tipis fän eu chök , nge a naf ngeni fansoun meinisin , ewe chon pwüng fän iten ekewe chon tipis , pwe epwe emwenikich ngeni Kot . A mäla lon inisin , nge a manausefäl lon ngünün .
61002021	Sin	Epwe fen öch ngeniir ar resap silei ewe alen pwüng , lap seni ar repwe silei , nge mürin ra kul seni ewe allük mi pin a toriir .
53003006	Recommendation	Ämi pwiim kana , äm aia allük ngenikemi fän iten ach Samol Jesus Kraist pwe oupwe aimwükemi seni ekewe pwipwi meinisin mi chipwang le angang , resap pwal aleasochisi ekewe kapasen öüröür aia ngeniir .
45005012	Sin	Iwe , ren eman mwän tipis a tolong lon fanüfan , nge an tipis a atoto mäla . Iei popun mäla a tori aramas meinisin , pun ir meinisin ra tipis .
58011033	Faith	Ren ar lükü ra maun ngeni ekewe mwü o pworaitiir . Ra föri met mi pwüng o angei mine Kot a pwon ngeniir . Ra pinei awen ekewe laion
47004009	Faith	Aia küna ninni , nge aisap küna tamepich , aia kufula , nge aisap feiengau .
59004004	Sin	Ämi aramas mi kirikiringau ! Ousap silei pwe chiechi ngeni fanüfan wewen fiu ngeni Kot ? Iö a mochen chiechi ngeni fanüfan , i ewe aramas mi fiu ngeni Kot .
44016006	Description	Iwe , Paulus me chiechian kana ra sai lemenen ekewe fanü Frikia me Kalatia , pun ewe Ngünmifel esap mwüt ngeniir pwe repwe afalafala ewe Kapasen Kot lon ewe fanü Asia .
45010006	Faith	Nge iei usun mine a mak lon ekewe Toropwe mi Pin usun än aramas repwe küna pwüng me ren Kot ren ar lükülük , “ Kosap püsin ais ngonuk : Iö epwe feitä läng ? ” ( wewen , iö epwe uwätiu Kraist ) .
66016002	Violence	Iei mine ewe aemanün chon läng a feila o ninätiu masouen sepian we won fanüfan . Iwe , och sokun ruup mi fokun ngau o metek a pwäwu me won chokewe mi eäni asisilen ewe manmwacho , pwal won chokewe mi fel ngeni uluulun we .
66005008	Description	Lupwen a föri iei usun , ekewe föman mönümanau me ekewe rüwe me föman souakom ra chapetiu mwen ewe Lam . Eman me eman a wor an pisekin ettik me eu sepi mi ur ren apach mi pwokus , iei än ekewe chon pin iotek .
62005001	Faith	Eman mi lükü pwe Jesus ewe Kraist , i eman mi up seni Kot . Eman mi echeni eman sam a pwal echeni nöün .
48005026	Recommendation	Sisap lamalamtekia ika akuffengenikich ika lolowofengen lefilach .
54005001	Recommendation	Kosap apwüngüchou eman mwän mi chinlap , nge kopwe chök fönöü usun itä nge om kopwe fönöü semom . Kopwe fönöü ekewe alüal usun itä nge ir pwiüm kewe .
60002012	Recommendation	Oupwe eäni föföröch lein ekewe chon lükün lamalam , pwe lupwen repwe atipisikemi pwe oua föri föför mi ngau , repwe küna ämi föför mürina o mwareiti Kot lon ewe Rän epwe wareto lon .
50003006	Sin	üa pwal fokun tiliken lon ai ariaföüü ekewe chon lükü Jesus . Are eman aramas a ekieki pwe a tongeni küna pwüng ren an aleasochisi ekewe Allük , ngang üa apwönüretä meinisin .
43004052	Description	Iwe , a aisiniir inet fansoun a pöchökületä . Ra pölüeni , “ Kulok eu leoloasen nänew ewe pwichikar a towu seni . ”
43019031	Violence	Mürin ekewe nöüwisen chon Juta ra tüngorei Pilatus pwe epwe mwütätä , pwe repwe kupi pechen ekewe mwän mi iräpenges , repwe pwal angeatiu inisiir seni won ekewe iräpenges . Ra tüngor won ei , pun ei rän eu ränin amol , nge ir resap mochen pwe inisin ekewe aramas repwe nom won ekewe iräpenges lon ewe ränin sapat , pun ei ränin sapat eu rän mi fokun pin .
43019012	Description	Iei mine Pilatus a sotuni le kütta efoch al an epwe angasa Jesus . Nge ewe mwichen aramas a kökkö ngeni fän leüömong , “ Are en kopwe angasala ätei , kosap chiechien Sisar ! Pun eman mi püsin apasa pwe i king , a ü ngeni Sisar ! ”
43014001	Faith	Iwe , Jesus a üreni nöün kewe chon kaiö , “ Ousap lolilen lon lelukemi . Oupwe lükü Kot , nge oupwe pwal lüküei .
50001028	Faith	Ousap niuokusiti ekewe aramas mi ü ngenikemi . Oupwe tipepwora fansoun meinisin . Ei epwe alletätä ngeniir pwe ir ra lus , nge ämi oua win , pokiten Kot a fang ngenikemi ämi win .
43015016	Grace	Ämi ousap afiliei , nge ngang üa afilikemi o awisakemi , pwe oupwe feila o uani ua mi chomong , ewe sokun ua mi nonomola . Iei usun Semei epwe ngenikemi meinisin mine oua tüngor fän itei .
58011004	Faith	Ren än Epel lükü , a eäni ngeni Kot eu asor mi mürina seni än Kain asor . Ren an lükü Kot a alletätä pwe i eman chon pwüng , pun Kot a tipeeu ngeni an lifang kana . Ren än Epel lükülük a chüen afalafal ikenai , inamwo ika a fen mäla .
46004001	Recommendation	Iwe , ämi oupwe ekieki ngenikem pwe äm nöün Kraist chon angang , wisem pwe aipwe tümwünü än Kot we monomon mi let .
66006013	Description	Iwe , ekewe fü ra turutiu won fanüfan usun chök föün ewe irä fiik resamwo nup ra turutiu , lupwen eu asepwäl mi pöchökül a amworeretiu .
46010014	Recommendation	Iei mine ämi chiechiei mi achengicheng , oupwe ükütiu seni ämi angang ngeni uluulun anümwäl .
45012021	Recommendation	Kosap mwüt ngeni ngau epwe akufuk , nge kopwe akufu met mi ngau ren om föföröch .
55002014	Recommendation	Iwe , kopwe achema ngeni noum kewe aramas ekei mettoch o allük ngeniir mwen mesen Kot , pwe resap anini won kapas , pun esap wor lomotan , nge a chök afeiengaua aramas mi aüseling ngeni .
59004008	Recommendation	Oupwe arap ngeni Kot , iwe , epwe arap ngenikemi . Oupwe limeti pöümi , ämi chon tipis kana , oupwe limeti lelukemi , ämi chon tipekinikin kana .
59002009	Sin	Nge are oua lifilifil aramas ren chök lapalapen inisiir me lükün , oua tipis , pun ewe Allük a atipisikemi pwe oua chon atai allük .
52004007	Grace	Pun Kot esap körikich pwe sipwe manau lon ei sokun manauen mocheniangau , nge a körikich pwe sipwe manaueni eu manau mi pin .
45001018	Sin	Än Kot song a pwä seni läng won tipis meinisin me föföringauen aramas , ra pinei ewe let ren ar föför esepwüng , pwe aramas resap silei .
62004007	Faith	Ämi chiechiei kana mi achengicheng , ousipwe echenifengenikich lefilach , pun chen a pop seni Kot . Eman mi eäni chen a up seni Kot , a pwal silei Kot .
62002009	Sin	Iö a apasa pwe a nonom lon saram , nge a oput pwiin , a nom lon rochopwak tori ikenai .
60004014	Grace	Oua feiöch are oua küna turunufas pokiten ämi tapwela mürin Kraist , pun ewe Ngünün ling , Ngünün Kot epwe nonom lomi .
44021019	Grace	Iwe , Paulus a kapong ngeniir o apworausa ngeniir tichikin meinisin mine Kot a föri me lein ekewe chon lükün Israel ren an angang .
43008046	Sin	Iö leimi a tongeni alletätä pwe ngang üa tipis ? Are üa apasatä mine a let , pwota ousap lüküei ?
58010017	Grace	Mürin a apasa , “ Ngang üsap chüen chechemeni ar kewe tipis me föför mi ngau . ”
46001005	Grace	Pun lon Kraist oua wöü lon mettoch meinisin , pwal lon ämi kapas me ämi silelap meinisin .
45015030	Recommendation	Ämi pwii kana , üa pese ngenikemi fän iten ach Samol Jesus Kraist pwal fän iten ewe tong ewe Ngünmifel a fangeto , pwe oupwe etiei lon ämi tiliken le iotek ngeni Kot fänäsengesi .
43007020	Violence	Ekewe aramas ra pölüeni , “ Eman anün rochopwak a wänuk . Iö a ekiekin niikela ? ”
45003025	Grace	Kot a fangala Kraist , pwe ren an mäla a fis amusamusen än aramas tipis ren chaan pokiten ar lükü i . Kot a föri ei an epwe pwärätä pwe i a pwüng , pun lon an mosonotam esap apwüngü än ekewe aramas tipis ra föri me mwan .
43018018	Description	Lon ena fansoun a patekich , iei mine ekewe chon angang me ekewe chon tümwünü ewe imwenfel ra aküw eu ekkei o ütä ünükün pwe ra apwichipwichiir . Petrus a pwal ütä rer o etiir le apwichipwichi .
49006011	Recommendation	Oupwe pwilitalong womi ekewe pisekin maun Kot a ngenikemi , pwe oupwe tongeni üpöchökül ngeni än ewe Tefil angangen atuputup .
43013037	Faith	Petrus a aisini , “ Ai Samol , pwota üsap tongeni etuk iei ? Ngang üa fen molotä ai üpwe mäla fän itom ! ”
50004007	Faith	Iwe , än Kot kinamwe mi tekia seni ach tongeni weweiti epwe tümwünü lelukemi me ekiekimi lon Kraist Jesus .
59003009	Faith	Pun ren chönawach sia mwareiti ach Samol , i Samach , nge ren chönawach sia pwal otteki aramas , ir chokewe mi för lon lapalapen Kot .
46005010	Sin	Nge esap iei wewen ai kapas , pwe ousap chufengen me ekewe chon lükün mi föri sokun föför mi fokun ngau , ika chon tipemong , ika chon solä , ika chon angang ngeni anümwäl , pun are epwe iei usun , oupwe fokun towu seni ei fanüfan .
44026009	Sin	Püsin ngang üa ekieki , pwe üpwe fokun föri meinisin mine üa tongeni ai üpwe ü ngeni ewe Jesus seni Nasaret .
61002014	Sin	Ra chök mochen nenengeni ekewe fin lisowu , resap fokun ükütiu le föri föför mi ngau . Ra atupu ekewe aramas mi apwangapwang lon ar lükü pwe repwe tipis . Ra sipeöch lon ar tipemong . Ra nom fän än Kot anümamau !
43010012	Description	Nge ewe aramas mi mö , i esap ewe chon mas mine nöün kewe sip , lupwen a küna pwe eman wolif a feito , a likitala ekewe sip o süla . Mürin ewe wolif a turufi ekewe sip o atoropaseer .
59001019	Recommendation	Ämi pwii kana mi achengicheng , oupwe chechemeni ei : Aramas meinisin repwe müttir ngeni rong , mang ngeni kapas pwal mang ngeni song ,
46009014	Recommendation	Iei usun ach Samol a allük , pwe chokewe mi arongafeili ewe Pworausen Manau repwe manau seni ewe angang ra föri .
43012046	Grace	Ngang üa feito fanüfan pwe üpwe eu saram , pwe meinisin mi lüküei resap nom lon rochopwak .
43005014	Description	Mürin chök ekis fansoun Jesus a küna ewe mwän lon imwenfel o a üreni , “ Kopwe rongorong , iei ka pöchökületä , kosap chüen föri tipis , pwe esap fis ngonuk och mi ngau seni ei . ”
46016014	Recommendation	Meinisin mine oupwe föri , oupwe föri lon chen .
43014015	Recommendation	“ Iwe , are oua echeniei , oupwe aleasochisi ai kewe allük .
58012025	Recommendation	Iwe , oupwe tümwünüfichi pwe ousap oput ätewe mi kapas . Chokewe mi oput ätewe mi aronga än Kot kapas won fanüfan , resap tongeni sü seni liwiningauen ar tipis . Are epwe iei usun , epwe ifan me watten ewe liwiningau sipwe küna , are sia kul seni ewe mi kapas seni läng .
48004008	Sin	Me lom , lupwen ousap silei Kot , oua nonom fän nemenien ekewe ngün esap ir kot .
44003026	Grace	Iei usun Kot a filätä nöün Chon Angang o tinato akom remi , pwe epwe afeiöchükemi ren an alisikemi pwe ämi meinisin oupwe kul seni ämi föför mi ngau . ”
44010039	Violence	Äm aia chon pwärätä usun ekewe mettoch meinisin a föri lon fanüen chon Juta pwal lon Jerusalem . Mürin ra niela i ren ar chüfölüetä won efoch iräpenges .
46001010	Recommendation	Üa tüngormau ngenikemi , ämi pwii kana , fän iten ach Samol Jesus Kraist , pwe oupwe tipeeufengen lefilemi , pwe esap wor kinikinfesen leimi . Oupwe fokun tip-eu me ekiek eu .
51001021	Sin	Me lom oua toau seni Kot o chon oputa i pokiten ekewe mettoch oua föföri o ekkekieki .
55002022	Recommendation	Kopwe sü seni tipen alüal , nge kopwe fokun achocho ngeni om kopwe eäni pwüng , lükülük , chen me kinamwe , fiti chokewe meinisin mi köri iten ach Samol ren eu leluk mi limöch .
51003001	Faith	Iwe , pokiten oua manausefäl fiti Kraist , iei mine oupwe anomu ämi ekiek won ekewe mettoch mi nom läng ia Kraist a mot ie won an lenien mot mi nom lepelifichin Kot .
66008007	Violence	Iwe , lupwen ewe aemanün a ettiki nöün rappwa , üten fau me ekkei mi nofitfengen me cha ra turutiu won fanüfan . Eu leülüngatin fanüfan a karala , pwal eu leülüngatin irä me ekewe fetil meinisin .
66011017	Faith	Iwe , ra apasa , “ Äm aia kilisou ngonuk äm Kot , Samol mi Unusen Manaman , ka nom iei o ka fen nonom , pun ka angei om manaman mi lapalap o popuetä le nemenem !
43004010	Grace	Iwe , Jesus a pölüeni , “ Are kopwe chök silei än Kot lifang , pwal ätewe mi tüngor ngonuk ünüman koluk , kopwe fen tüngor ngeni , nge i epwe ngonuk ewe kolukun manau . ”
51003004	Grace	Kraist i wesewesen ämi manau , nge lupwen i epwe pwä , mürin pwal ämi oupwe pwä fiti i lon lingan .
43020031	Faith	Nge ekei manaman ra makketiu , pwe ämi oupwe lükü pwe Jesus ewe Kraist , ewe Nöün Kot , nge ren ämi lükü i oupwe eäni manau .
62004006	Faith	Nge kich sia nöün Kot . Eman mi silei Kot a aüseling ngenikich , nge eman esap nöün Kot esap aüseling ngenikich . Iei usun sia tongeni esilla eman Ngün mi let me eman ngün mi chofona .
65001012	Description	Ekei aramas ra usun chök och limengau lefilemi lupwen oua chiechifengen lon ämi kametip ren ar säwemang lon ar momongö o ükün . Ra chök püsin tümwünüür . Ra usun chök ekewe kuchu esor koluk lor , äsepwäl a ässirela . Ra usun irä esap wor uar lon fansoun kinikin , irä mi üttütä fiti warer , ra wesewesen mäla .
44005015	Description	Pokiten mine ekewe soukünö ra föri , aramas ra ekieto chon samau won ekewe al o alenier won peet me kieki , pwe are Petrus epwe pwereto o pwere seniir , nürün epwe tori ekoch me leir .
49006016	Faith	Iteiten fansoun meinisin oupwe lükü Kot pwe ina ämi epetin maun , pwe oupwe tongeni kunu ngeni ekewe föün esefich mi pulopulen ekkei seni ewe Eman mi Ngau .
51003023	Recommendation	Meinisin mine oua föri , oupwe angang ngeni ren unusen letipemi usun itä nge oua angang ngeni ach Samol , nge sap ngeni aramas .
58012016	Recommendation	Esap pwal wor eman epwe föri föförün lisowu ika sufölingau ngeni Kot usun chök Esau , pun a amömöla wisan wisen mwänichi ren eu chök mongö .
43018040	Sin	Iwe , ra kökkö fän leüömong , “ Apwi , sap i . Kopwe amusa ngenikem Parapas . ” ( Parapas i eman chon achomau . )
55003004	Sin	ra rawangauei aramas , ra rochongau o uren lamalamtekia , ra efich pwapwan fanüfan , nge resap echeni Kot .
50002009	Grace	Iei mine Kot a atekiatai won eu leni mi fokun tekia , a pwal ngeni eu it mi iteföüla seni it meinisin .
61001016	Description	Äm aisap longolong won ekewe pworaus aramas ra afisätä , lupwen aia aronga ngenikemi usun manamanen ach Samol Jesus Kraist lon ewe fansoun epwe liwinsefäl . Äm aia küna ren püsin mesem an we ling mi lapalap .
61003016	Sin	Iei met a apasa lon makkean kewe toropwe meinisin , lupwen a makkei usun ekei mettoch . A wor ekoch mettoch lon an kewe toropwe ra weires pwe aramas repwe weweiti , pwe aramas mi tiparoch me tipewilikis ra awewemwäli . Iei usun mine ra pwal föri ren ekoch wokisin mi mak lon ekewe Toropwe mi Pin . Ren ei ra püsin atoto wor feiengau .
44014014	Description	Nge lupwen Parnapas me Paulus ra rong mine ra ekiekin föri , ra kamwei üfer , ra sälong lukalapen ewe mwichen aramas o kökkö fän leüömong ,
45015008	Faith	Pun üa ürenikemi pwe Kraist a wiliti eman chon angang fän iten ekewe chon Juta an epwe pwärätä pwe Kot a allükülük , o epwe apwönüetä än Kot kewe pwon ngeni ar kewe lewo ,
59001026	Sin	Are eman a ekieki pwe i eman souläng , nge esap nemeni chönawan , ewe aramas a püsin atupu i , nge an souläng a lomotongau .
43015020	Recommendation	Oupwe chechemeni pwe üa ürenikemi , ‘ Esap wor eman chon angang a lap seni an masta . ’ Are ra ariaföüüei , repwe pwal ariaföüükemi . Are ra aleasochisi ai kewe kapas , repwe pwal aleasochisi ämi kewe kapas .
43008031	Faith	Mürin Jesus a üreni ekewe chon Juta mi lükü i , “ Are oupwe aleasochisi ai kewe kapas , oupwe wesewesen nei chon kaiö .
44007011	Description	Mürin a fis eu lengita lon unusen Isip me Kanaan mi afisätä riaföü watte . Ach kewe lewo resap tongeni künökün aner mongö .
63001004	Faith	Üa fokun pwapwa lupwen üa silei pwe ekoch me lein noumw kana ra manaueni ewe manauen let usun chök ewe Sam a allük ngenikich .
54005008	Faith	Nge are eman esap püsin tümwünü aramasan , fokun püsin chon an famili , a amamäsini an lükülük o an föför a ngau seni föförün eman esap souläng .
58010022	Faith	Iei mine ousipwe arap ngeni Kot ren wenecharen letipach , pwal fän lükülük mi nüküchar , ren letipach mi limöch seni mengiringirin ach tipis , pwal ren inisich mi limelim ren koluk mi limöch .
48001023	Description	Ra chök silei mine pwal ekoch ra apasa , “ Ewe mwän mi ariaföüü kich me lom , iei a afalafala ewe lükülük i a achocho le atala me lom . ”
44027034	Recommendation	Üa tüngor ngenikemi pwe oupwe mongö . A lomot ngenikemi , pwe oupwe tongeni manau . Pun esap fokun mwo nge emet meten möküremi epwe turula . ”
66002003	Faith	Ka likitü fän mosonotam , ka tolong lon riaföü fän itei , nge kosap fangatä .
56002002	Recommendation	Kopwe aiti ngeni ekewe chinlap mwän ar repwe tipefesir me tipepwetete , repwe tufichin nemeni püsin inisiir , repwe pöchökül lon ar lükülük , lon ar chen , pwal lon ar likitü .
44017030	Recommendation	Iwe , Kot a manlükala ekewe fansoun lupwen aramas resap silei i . Nge iei a allük ngeni aramas meinisin lon ekewe leni meinisin pwe repwe kul seni ar föför mi ngau .
43019025	Description	Nge ünükün ewe iräpengesin Jesus ra ütä inan we , pwiin inan we , Maria pwülüen Klopas me Maria Maktalene .
66019013	Description	Üfan we a üföüf a kula ren cha . Itan “ Ewe Kapasen Kot ! ”
46008009	Recommendation	Nge oupwe chök föröchü , pwe mine oua föri lon ämi ngasala esap wiliti eu lenien chepetek ngeni ekewe mi apwangapwang lon ar lükü .
44013034	Grace	Iei usun mine Kot a apasa usun an epwe amanauasefäli seni mäla , pwe esap fokun küna machen somä : ‘ Üpwe fokun afeiöchükemi ren ekewe feiöch mi pin usun üa fen pwon ngeni Tafit . ’
43014020	Faith	Lon ena rän ämi oupwe silei pwe ngang üa nonom lon Semei , nge ämi oua nonom loi , usun chök ngang üa nonom lomi .
62002003	Faith	Are sia aleasochisi än Kot kewe allük , iwe , sia lükü pwe sia silei i .
43008024	Sin	Iei popun ai ürenikemi pwe oupwe mäla lon ämi tipis . Pun are ousap lüküei pwe ‘ Ngang chök ewe Eman ’ , oupwe fokun mäla lon ämi tipis . ”
66017006	Sin	Üa küna ewe fefin pwe a puchula ren chaan ekewe chon pin me chaan chokewe mi ninnila pokiten ar allükülük ngeni Jesus . Lupwen üa küna neminewe , üa fokun mairü .
58012017	Description	Iwe , oua silei pwe a mochen angei feiöchün me ren saman me mürin , nge esap chüen tongeni angei . Esap chüen küna efoch alen an epwe siwilisefäli mine a fen föri , inamwo ika a kütta ewe feiöch fän chönün mesan .
43007012	Description	Ekewe aramas lon ewe chulap ra möngününgünfengen usun i . Ekoch ra apasa , “ I eman aramasöch , ” nge pwal ekoch ra apasa , “ Apw , a chök atupu ekewe aramas . ”
44011021	Faith	Iwe , manamanen ach Samol a etiir , pwe chomong aramas ra lükü o kul ngeni ewe Samol .
52002004	Faith	Nge iteiten fansoun aia apasatä mine Kot a mochen , pun a apwüngala pwe aipwe fich ngeni an epwe lükü ngenikem ewe Pworausen Manau . Äm aisap mochen apwapwai aramas , nge aia mochen apwapwai Kot ewe mi sotuni ekiekin letipach .
46015057	Grace	Nge kilisou ngeni Kot mi ngenikich ach win ren ach Samol Jesus Kraist !
54005005	Faith	Eman fefin mi mä pwülüan o akaleman , esap wor eman a tümwünü , a anomu an apilükülük won Kot , a sopwela le iotek lerän me lepwin o tüngor ngeni Kot pwe epwe alisi .
43016024	Grace	Tori iei ousap tüngor mwo och fän itei . Oupwe tütüngor , iwe , oupwe angei pwe ämi pwapwa epwe unusöch .
46007021	Recommendation	Ifa usun , en eman amanau lupwen Kot a köruk ? Kosap lolilen usun . Nge are kopwe tufichin ngasala , kopwe achocho le alomota ewe tufich .
65001019	Sin	Ir ekewe aramas mi afisätä imwüfesen , ra nom fän nemenien mochenin fituker , resap eäni ewe Ngünün Kot .
48001006	Sin	Ngang üa mairü remi , pwe oua müttir sü seni ewe mi körikemi ren än Kraist ümöümöch , nge oua etiwa pwal eu Pworausen Manau .
58012014	Recommendation	Oupwe achocho ngeni ämi oupwe kinamwefengen me aramas meinisin , oupwe pwal achocho ngeni ämi oupwe manaueni eu manau mi pin , pun esap wor eman epwe küna ach Samol are esap pin .
43021006	Description	Jesus a üreniir , “ Oupwe aturätiu nöümi we chew lepelifichin wami na , iwe , oupwe liap . ” Iei mine ra aturätiu nöür we chew , nge resap chüen tongeni atekinatä won waar we , pun a chomong ik ra tup lon .
46007019	Recommendation	Pun esap wor lomoten än eman mwän sirkomsais ika esap sirkomsais , pwe a chök wor aüchean än eman epwe aleasochisi än Kot allük .
45012008	Recommendation	Are eman a tufichin apöchöküla letipen aramas , epwe föri iei usun . Iö a eäni ewe tufichin alisi aramas , epwe föri seni unusen letipan , iö a eäni ewe tufichin nemenem , epwe achocho le angang , iö a wor ren ewe tufichin eäni kirikiröch ngeni aramas , epwe föri fän pwapwan letipan .
44019002	Faith	o a aisiniir , “ Ifa usun , oua angei Ngünmifel lupwen oua lükü ? ” Ir ra pölüeni , “ Äm aisap rongorong mwo pwe a wor eman Ngünmifel . ”
53003014	Recommendation	Are eman esap mochen aleasochisi äm kewe kapasen öüröür mi mak lon ei toropwe , oupwe asilla i . Ousap chiechi ngeni , pwe epwe mefi an säw .
46015050	Sin	Ämi pwii kana , iei wewen ai kei kapas : Mine a för seni fituk me cha esap tongeni mwüni mwün Kot , nge mine a morola esap tongeni eäni mine esap morola .
43006027	Recommendation	Ousap angang fän iten mongö mi tongeni ngauala , nge oupwe angang fän iten mongö mi nonomola tori manau esemüch . Iei ewe mongö Nöün Aramas epwe ngenikemi , pun Kot ewe Sam a fen anomu won asisilen an tipeeu ngeni . ”
59004003	Sin	Nge lupwen oua tüngor , ousap angei och , pun oua tüngor fän ämi ekiek mi ngau , pwe oupwe asolapa lon ämi mocheniangau .
49005020	Faith	Oupwe kilisou fansoun meinisin ren mettoch meinisin ngeni Samach Kot fän iten ach Samol Jesus Kraist .
48003006	Faith	Oupwe ekieki usun mine a fis ngeni Apraham . Usun a mak lon ekewe Toropwe mi Pin , “ Apraham a lükü Kot , nge pokiten an lükülük a küna pwüng me ren Kot . ”
66021023	Grace	Esap lomot ngeni ewe telinimw tinen akkar ika tinen maram , pun än Kot ling a tinetiu won , o ewe Lam iei an atitin .
45008009	Faith	Nge ämi ousap nonom fän nemenien fituk , pwe oua nonom fän nemenien Ngünmifel are Ngünün Kot a nom lomi . Nge iö esap eäni Ngünün Kraist , esap i nöün Kraist .
45011023	Faith	Iwe , are ekewe chon Juta repwe likitala ar lükümang , repwe liwinsefälilong lon lenier me mwan , pun Kot a tongeni aliwinisefäliir .
66014005	Description	Resap fokun apasatä kapas chofona , esap wor ar mwäl .
44024014	Faith	Nge ngang üpwe pwärätä ei ngonuk : Üa fel ngeni än ach kewe lewo we Kot ren ai fetal won ewe Al ir ra apasa pwe mi mwäl . Nge üa pwal lükü meinisin mine a mak lon än Moses kewe Allük pwal lon ekewe puken soufos .
45013008	Recommendation	Ousap liwinimang ngeni eman och mettoch , nge iei chök ewe liwinimang oupwe eäni : oupwe echenifengenikemi lefilemi . Iö a föri iei usun a aleasochisi ekewe Allük .
66016009	Sin	Ra kar ren watten pwichikaran , iwe , ra otteki iten Kot , ewe mi wor an nemenem won ekei feiengau . Nge resap mochen aier seni ar tipis o alinga Kot .
66021012	Description	A wor eu tit mi pöchökül o tekia pwelin ünükün ewe telinimw , a pwal wor engol me ruu asamalapan , nge engol me ruoman chon läng ra mamasa ekewe asam . Iwe , won eu me eu ekei asamalap a mak iten eu me eu ekewe engol me ruu ainangen aramasen Israel .
48003013	Grace	Nge ren än Kraist küna anümamau fän itach a angasakich seni ewe anümamau ekewe Allük ra atoto woch , pun a mak lon ekewe Toropwe mi Pin , “ Iö a mwöch won efoch irä a anümamau me ren Kot . ”
48001013	Sin	Ämi oua fen rong usun manauei me lom , lupwen üa achocho lon ewe lamalamen chon Juta . Oua rong usun ai ariaföüü chon ewe mwichefelin Kot , nge üsap eäni tong , üa pwal achocho ngeni ai üpwe atala ewe mwichefel .
66020002	Description	Iwe , a turufi ewe trakon , ewe serepenitin lom , iei i ewe Tefil ika Satan , a föti pwe epwe föfö lon ükükün engeröü ier .
44008009	Description	Iwe , a wor eman mwän itan Simon lon ewe telinimw . Ätei a amairü ekewe chon Samaria ren an föri angangen roong . A apasa pwe i eman aramas mi tekia
50003010	Faith	Üa fokun mochen ai üpwe silei Kraist o mefi manamanen an manausefäl , üpwe pwal eti i lon an riaföü , pwe üpwe wewe ngeni i lon an mäla .
54005022	Recommendation	Kosap müttir le iseis poumw won eman om kopwe afeiöchü fän iten ewe angangen ach Samol . Kosap atolongok lon tipisin pwal ekoch aramas . Kopwe püsin tümwünuk om kopwe limöch .
56002003	Recommendation	Ina chök usun om kopwe aiti ngeni ekewe chinlap fefin ar repwe usun ekewe fefin mi manaueni eu manau mi pin . Resap luapas , resap riri ngeni ükün wain . Repwe fokun asukula mine a mürina
46007038	Recommendation	Iei usun eman mwän mi pwüpwülü a föri mine a mürina , nge eman mwän esap pwüpwülü a föri mine a mürina seni .
59001022	Recommendation	Oupwe chon föri kapasen Kot , nge ousap chon rong chök , pwe ousap püsin atupukemi .
43007001	Violence	Mürin ei pworaus , Jesus a chök saifetal lon Kalilea , pun esap mochen saifetal lon Jutea , pokiten ekewe nöüwisen chon Juta ra mochen niela i .
46001030	Grace	Nge Kot chök popun ämi nonom lon Kraist Jesus . Kot a föri pwe Kraist ach tipachem , ach pwüng , ach pin me ach ngas seni ach tipis .
43013005	Description	Mürin a ninalong och koluk lon eu waspesen o a popuetä le talü pechen nöün kewe chon kaiö , a pwal talüpwasei pecher ngeni ewe taul a ri ngeni lukalapan .
44022004	Violence	Üa ariaföüü ekewe aramas tori ar mäla , ir chokewe mi fetal won Alen ewe Samol . Üa turufi mwän me fefin o atururelong lon imwen fötek .
43007043	Description	Iei usun a fis tipefesen lon ewe mwich pokiten Jesus .
60005002	Recommendation	pwe oupwe tümwünü ewe mwichen sip Kot a ngenikemi , pwe oupwe foleniir ren unusen letipemi , pun iei usun met Kot a mochen pwe oupwe föri , nge esap me lükitipemi . Oupwe föri ämi angang , sap fänäsengesin ämi chök mochen angei liwin , nge seni wesewesen ämi mochen föri ewe angang .
46015056	Sin	Mäla a angei an manamanen akafeiengau seni tipis , nge tipis a angei an manaman seni ekewe Allük .
59005004	Sin	Ousap ngeni ekewe chon angang mi angang ngeni ämi kewe mälämäl liwinin ar angang . Oupwe aüseling ngeni ar lalangau ! Än ekewe chon kini ämi kewe räs siöngau a tori selingen Kot , ewe Samol mi Unusen Manaman .
60002001	Recommendation	Iei mine oupwe pöütala sokun föför mi ngau meinisin . Ousap chüen eäni kapas chofona , ika angangen atuputup , ika lolowo , ika eäni kapasen turunufas .
46007039	Recommendation	Eman fefin mi pwüpwülü a riri ngeni pwülüan lon ükükün fansoun pwülüan we a manau . Nge lupwen pwülüan we a mäla , neminewe a tongeni pwülüeni iö a mochen , nge a chök tongeni pwülüeni eman mi souläng .
55002018	Sin	Ra tokola seni mine a let ren ar afalafala pwe a fen fis manausefälin sotup kana , iwe , ra atai än ekoch souläng lükülük .
48005006	Faith	Pun lupwen sia fen nonom lon Kraist Jesus , esap chüen wor lomoten ach sipwe sirkomsais ika sisap sirkomsais , nge met chök a aüchea , iei ach lükü Jesus mi pwä lon ach echeni aramas .
58005009	Grace	Iwe , lupwen a unusöchüla manauan won fanüfan , a wiliti ewe popun küna manau esemüch fän iten chokewe mi aleasochis ngeni .
46016001	Recommendation	Iwe , iei mine üa makkei ngenikemi usun ewe alilis oua ionifengeni fän iten ekewe chon pin lon Jutea : oupwe fokun föri usun met üa fen üreni ekewe souläng lon ekewe mwichefel lon Kalatia .
49005022	Recommendation	Ämi fefin kana , oupwe aleasochisi pwülüemi usun chök ämi oupwe aleasochisi ach Samol .
43008012	Faith	Iwe , Jesus a kapassefäl ngeni ekewe aramas o üreniir , “ Ngang ewe saramen fanüfan . Iö a tapweto müri epwe eäni ewe saramen manau , nge esap fetal lon rochopwak . ”
65001017	Recommendation	Nge ämi chiechiei kana mi achengicheng , oupwe chechemeni mine ekewe soukünö nöün ach Samol Jesus Kraist ra osuni me lom .
44017025	Grace	Esap wor och mine a osupwang ren , pwe aramas repwe tongeni awora fän itan , pun püsin i a ngeni aramas manau me ngasangas pwal mettoch meinisin .
62005009	Faith	Sia lükü än eman aramas kapasen pwärätä , nge än Kot kapasen pwärätä a lap seni , pun iei an kapasen pwärätä usun Nöün we .
45013014	Faith	Nge oupwe angei än ach Samol Jesus Kraist kewe pisekin maun , oupwe ükütiu le ekieki usun ämi oupwe apwönüetä mochenian fitukemi .
58011030	Description	Ren än ekewe chon Israel lükü ewe tittin Jeriko a turutiu mürin ar karisfeil ünükün lon ükükün fisu rän .
44019011	Grace	Iwe , Kot a föri manaman mi amwarar ren Paulus .
43008034	Sin	Nge Jesus a üreniir , “ Enlet , üpwe wesewesen ürenikemi : Aramas meinisin mi föri tipis ra nonom fän nemenien tipis usun eman amanau .
62004011	Faith	Ämi chiechiei kana mi achengicheng , are iei usun än Kot echenikich , kich sipwe pwal echenifengenikich lefilach .
44002028	Grace	En ka aiti ngeniei ewe alen manau . Om nonom rei a afisätä ai pwapwa mi lapalap . ’
54004013	Recommendation	Tori ai üpwe war , kopwe likitü lon om aleani ekewe Toropwe mi Pin ngeni ekewe souläng , kopwe afalafaleer usun o asukula ngeniir .
47004008	Description	Fän chomong aia küna riaföü , nge aisap fangatä . Fän ekoch aia tipemwaramwar , nge aisap apilükingau .
44002013	Description	Nge ekoch aramas ra takiri ekewe chon lükü Jesus o apasa , “ Ekei aramas ra pulas . ”
66021018	Description	Ewe tit a för seni ewe fau aüchea itan jasper , nge ewe telinimw a för seni kolt mi fokun mürina , a kurufat usun kilas .
66015006	Description	Iwe , ekewe füman chon läng mi wor rer ekewe fisu feiengau ra towu seni lon ewe imwenfel , ra üföüf üf mi pwechepwech o molupolup , ra pwal riri ngeni fän mwäriir efoch riri seni kolt .
45012014	Recommendation	Oupwe tüngor ngeni Kot pwe epwe afeiöchü chokewe mi ariaföüükemi . Ewer , oupwe tüngor ngeni pwe epwe afeiöchüür , nge esap afeiengauer .
66001015	Description	pachapachan ra meriweriw usun chök piras mi limelim me amis , nge möngüngün a usun chök ngüngün noon won woch .
43017026	Grace	Ngang üa asile ngeniir itom , nge üpwe sopwela ai föri iei usun , pwe ewe chen ka eäni ngeniei epwe nonom lor , pwal ngang üpwe nonom lor . ”
45008032	Grace	Ewer , esap Kot , pun i esap mwo nge amwöchü püsin Nöün , pwe a fangala fänäsengesich meinisin . Ifa usun , esap pwal fang ngenikich mettoch meinisin me Nöün we ?
65001018	Sin	Ra ürenikemi , “ Lon ekewe ränin lesopolan epwe wor aramas repwe takirikemi , aramas mi chei mocheniangauen letiper . ”
45011018	Recommendation	Iei mine ousap turunufasei chokewe mi usun chök ekewe palen irä mi kuputiu . Pwota oupwe lamalamtekia ? Ämi oua usun chök efoch palen irä . Ämi oua manau seni waren ewe irä , nge waren ewe irä resap manau senikemi .
47001024	Faith	Äm aisap mochen pese ngenikemi met oupwe lükü , pun oua nüküchar lon ämi lükülük . Nge sia chök angangfengen fänäsengesin ämi pwapwa .
43011001	Description	A wor eman mwän a samau itan Lasarus seni Petania . Petania ewe telinimw ia Maria me pwiin we Marta ra nom ie .
52004008	Sin	Iei mine iö a pöütala ekei kapasen fön , esap pöütala kapasen aramas pwe kapasen Kot , ewe mi fang ngenikich ngünün we Ngünmifel .
62004002	Faith	Iei usun ämi oupwe tongeni silei ika iei i ewe Ngünün Kot : Iteiten ngün mi pwärätä pwe Jesus Kraist a feito o wiliti aramas a feito seni Kot .
65001008	Sin	Lon ewe chök sokun lapalap , ekei aramas a wor künaer mi aselipa ngeniir ar repwe tipis ngeni püsin inisiir . Ra turunufasei än Kot nemenem o esita ekewe meilap lon läng mi wor ar ling .
60003011	Recommendation	Epwe fokun kul seni mine a ngau o föri mine a mürina , epwe fokun kütta kinamwe ren unusen lelukan .
51001023	Faith	Nge ämi oupwe fokun sopwela lon ämi lükülük won eu longolong mi pöchökül o nüküchar , ousap fokun mwöküt seni ewe apilükülüköch oua angei lupwen oua rongorong ewe Pworausen Manau . Iei ewe Pworausen Manau aramas ra arongafeili ngeni aramas meinisin won fanüfan , ngang Paulus üa pwal eman chon angang ngeni .
43008059	Violence	Lupwen ekewe aramas ra rong ekei kapas , ra angei fau pwe repwe mone ngeni . Nge Jesus a opola o towu seni ewe imwenfel .
49004024	Recommendation	oupwe fokun angei ewe manau mi fö mi för lon lapalapen Kot o pwäla lon eu manau mi enletin pwüng me pin .
66014012	Faith	Iei lomoten än ekewe chon pin likitü , ir chokewe mi aleasochisi än Kot kewe allük o ra allükülük ngeni Jesus .
44013030	Description	Nge Kot a amanaua i seni mäla .
43010011	Description	“ Ngang ewe chon mas mi öch . Ewe chon mas mi öch a fangala manauan fänäsengesin ekewe sip .
49003002	Grace	Üa lükü pwe oua fen rong , pwe lon än Kot ümöümöch a ngeniei ei angang pwe üpwe föri fänäsengesimi .
56003010	Recommendation	Kopwe chök apwüngü fän eu ika fän ruu eman aramas mi afisätä tipefesen , nge mürin kosap chüen iamüri .
43010019	Description	Iwe , pokiten ekei kapas ekewe chon Juta ra pwal kinikinfesen lefiler .
43003033	Faith	Nge are eman epwe etiwa an kapas , a aletätä pwe Kot a let .
61003014	Recommendation	Iei mine , ämi chiechiei mi achengicheng , pokiten oua witiwiti ei Rän , oupwe fokun achocho ngeni pwe oupwe limöch , pwe esap wor ämi mwäl mwen mesen Kot , nge oupwe pwal nom lon kinamwe .
53003001	Faith	Iwe , ämi pwiim kana , oupwe iotek fän item , pwe än ewe Samol kapas epwe müttir chöfetal o aramas repwe etiwa fän ar suföl , usun chök a fen fisitä lefilemi .
47004014	Faith	Äm aia silei , pwe Kot ewe mi amanauasefäli ach Samol Jesus , epwe pwal amanauasefälikem fiti Jesus o uweikeemila me ämi mwen mesan .
59005014	Recommendation	Iö me leimi a samau ? Epwe titi ekewe souakomwen mwichefel , pwe repwe iotek won o epiti ngeni lö seni föün olif fän iten ach we Samol .
44007023	Description	“ Lupwen Moses a ierini faik , a filätä pwe epwe pii pwiin kewe chon Israel lon met a fis ngeniir .
44023027	Violence	Ekewe chon Juta ra turufi ei mwän o ra sotun niela . Iwe , üa rong pwe i eman chon Rom , iei mine üa fiti nei kewe sounfiu o amanaua .
44019029	Description	Ewe akürang a chöfetal lon unusen ewe telinimw . Ekewe aramas mi afitikoko ra turufi Kaius me Aristarkus o müttir etekiniirela lon ewe lenien urumwot . Ätekei me ruoman re Masetonia mi eti Paulus lon an sai .
44003014	Sin	Jesus a pin o pwüng , nge ämi oua amamäsini i o tüngor ngeni Pilatus pwe epwe angasa ngenikemi ewe chon niela aramas .
44015009	Faith	Esap wor aimwümwü lefilach me ir . A amusala ar tipis , pokiten ra lükü Jesus .
46011028	Recommendation	Iei mine eman aramas epwe akomwen atittina manauan , mürin epwapw mongö ewe pilawa o ün seni ewe kap .
46015058	Faith	Iei mine ämi pwii kana mi achengicheng , oupwe apposakemi , ousap mwöküt seni ämi souläng . Oupwe alapalafochei ämi achocho lon ewe angangen ach Samol , pun oua silei pwe esap lomotongau ämi angang lon ach Samol .
46004016	Recommendation	Iei mine üa tüngormau ngenikemi pwe oupwe apirüei .
46001021	Faith	Pun lon än Kot tipachem , a föri pwe aramas resap tongeni silei i ren püsin ar tipachem . Nge Kot a akota pwe epwe amanaua chokewe mi lükü ewe kapas aia afalafala , iei ewe kapas ekoch aramas ra aita ngeni pwe och kapasen umwes .
60003001	Recommendation	Pwal ina usun ämi fefin kana , oupwe fokun aleasochisi pwülüemi kana , pun ika ekoch me leir resap lükü än Kot kapas , repwe tongeni lükü Jesus ren ämi föför . Ousap wisen apasatä och kapas ,
47005020	Recommendation	Iei mine äm aia chon arong fän iten Kraist usun itä nge Kot a nöünöü äm le tüngor ngenikemi . Äm aia tüngormau ngenikemi fän iten Kraist : Oupwe chäfengen me Kot .
44002024	Description	Nge Kot a amanauasefäli seni mäla . A angasala i seni manamanen mäla , pun esap tufich pwe mäla epwe amwöchü i .
59002007	Sin	Ifa usun , esap pwal ir chokewe mi turunufasei ewe it mi mürina a föü womi ?
54003003	Description	Esap ünüpuch are rochongau , nge epwe tipepwetete o afisätä kinamwe , esap eman mi mochenian moni .
43004014	Grace	nge iö a ün seni ewe koluk ngang üpwe ngeni , esap chüen kakasefäl . Ewe koluk üpwe ngeni epwe wiliti eu lenien puächen kolukun manau leutun mi atoto manau esemüch . ”
62002005	Faith	Nge are eman a aleasochisi an kapas , an echeni Kot a wesewesen unusöchüla . Iei met sia tongeni silei ren pwe sia nom lon Kot :
66016013	Description	Mürin üa küna ülüman ngün mi limengau ra wewe ngeni kairü . Ekei ngün ra towu seni lon awen ewe trakon , seni lon awen ewe manmwacho , pwal seni lon awen ewe soufos chofona .
59002008	Recommendation	Oua föri mine a pwüng are oua aleasochis ngeni allükün ewe Mwün Kot mi mak lon ekewe Toropwe mi Pin , “ Kopwe echeni chon arum usun püsin om echenuk . ”
47004005	Faith	Pun aisap afalafal usun püsin äm , nge aia afalafal usun Jesus Kraist , pwe i Samol , nge aia nöümi chon angang fän iten Kraist .
46015033	Recommendation	Ousap püsin atupukemi : “ Chiechi ngeni aramas mi ngau a angauala manauach . ”
58013020	Grace	Iwe , ewe Koten kinamwe mi amanauasefäli ach Samol Jesus seni mäla ren chaan ewe pwon mi nom tori feilfeilachök , i ewe Chon Masen sip mi fokun tekia ,
50001027	Recommendation	Iwe , iei ewe mettoch mi aüchea , pwe lapalapen manauemi epwe fich ngeni ewe Pworausen Manau usun Kraist . Mürin ese lifilifil ika ngang üpwe tongeni feila churikemi ika üsap , nge üpwe rongorong pwe oua üppos lon eu chök popun , oua pwal achocho le ütä lon eu chök tip fän iten ämi lükü ewe Pworausen Manau .
46006014	Grace	Ren än Kot manaman a amanauasefäli ach Samol seni mäla , epwe pwal amanauasefälikich .
55001006	Recommendation	Iei popun üa achema ngonuk , pwe kopwe alapala le aea än Kot we lifang mi nom reöm ren ai iseis pei womw .
60004006	Grace	Iei popun ewe Pworausen Manau a pwal arongfeil ngeni ekewe mi mäla , ngeni chokewe mi fen küna apwüng lon pekin inisiir usun chök aramas meinisin , nge lon pekin ngünür repwe manau usun Kot a manau .
46007023	Recommendation	Kot a mönikemi ren eu liwin , iei mine ousap wiliti nöün aramas amanau .
46010010	Recommendation	Sisap pwal lalangau usun ekoch me leir ra föri , iei mine ra ninnila o rosola ren ewe Chon Läng .
47002017	Faith	Äm aisap usun ekewe chomong aramas ra aea än Kot kapas minen amömö fän iten ar repwe kütta win . Nge pokiten Kot a tinikem , äm aia kapas fän wenechar mwen mesan usun nöün Kraist chon angang .
45015001	Recommendation	Oukich kewe mi pöchökül lon ach lükülük sipwe alisi ekewe mi apwangapwang lon ar lükülük , pwe repwe tipeppos lon ar lükülük , nge sisap föri chök mine sipwe pwapwa ren .
50002024	Faith	Nge ngang üa apilükülük lon ach Samol pwe püsin ngang üpwe tongeni müttir feila remi .
66007001	Description	Mürin ei , üa küna föman chon läng ra ütä le pwokukun fanüfan me rüanü , o ra amwöchü ekewe rüanü asepwäl , pwe esap chüen wor asepwäl a enien won fanüfan , ika won matau , ika won efoch irä .
60004003	Sin	Pun lon ewe fansoun a la a naf fansoun ämi föri mine ekewe chon lükün lamalam ra pwapwa le föri . Oua föri föförün lisowu , mocheisou , ünüpuch , mongömong , mwichen ün sakau me angangen fel ngeni anümwäl mi anioput .
66011005	Violence	Ika chon oputer ra mochen afeiengauer , ekkei epwe ngetewu seni lon awer o keniirela . Iei usun , ika eman a mochen afeiengauer epwe ninnila .
44023005	Recommendation	Paulus a pölüeni , “ Ämi pwii kana , üsap silei pwe ätenan i ewe Souasor mi Lap , pun ekewe Toropwe mi Pin ra apasa , ‘ Kosap kapasingau usun samolun noumw aramas ! ’ ”
66022015	Sin	Nge me lükün ewe telinimw a wor chon föri sokun föför mi ngau usun kolak , chon föri angangen rong , chon lisowu , chon niela aramas , chon angang ngeni anümwäl me chon chofona lon ar kapas pwal lon ar föför .
66002014	Sin	Nge mi wor ekoch mettoch üpwe pölüenuk won : A wor reöm ekoch ra aleasochis ngeni aitien Palam , ätewe mi aiti ngeni Palak usun an epwe emweni ekewe aramasen Israel ngeni tipis ren an pese ngeniir , pwe repwe mongö föten uluulun anümwäl o repwe pwal föri föförün lisowu .
53001003	Faith	Ämi pwiim kana , äm aia fokun kilisou ngeni Kot fänäsengesimi fansoun meinisin . A pwüng ngenikem pwe aipwe föri ei , pokiten ämi lükülük a fokun fefeitä o ämi chen lefilemi a fokun lapalapala .
46012002	Sin	Oua fen silei , pwe lupwen ousamwo souläng , oua tokola lon chomong sokun lapalap , pwe ämi oupwe fel ngeni ekewe uluulun anümwäl resap manau .
49005025	Recommendation	Ämi mwän kana oupwe echeni pwülüemi usun Kraist a echeni mwichefel o fangala manauan fän itan .
45012017	Recommendation	Are eman a föri mi ngau ngenikemi , ousap liwini ngeni lon föför mi ngau . Oupwe achocho le föri mine a öch ngeni aramas meinisin .
60005006	Recommendation	Iei mine oupwe atekisonakemi fän pöün Kot mi manaman , pwe epwe atekiakemi lon an fansoun mi fich .
44014017	Grace	Nge Kot a chök pwärätä usun lapalapan ren an föri ekewe mettoch mi mürina : A fang ngenikemi üt seni läng , pwal kiniemi ua lon fansoun räs , a ngenikemi enemi o aura lelukemi ren pwapwa . ”
54003011	Recommendation	Pwal ina chök usun ekewe soualilis fefin repwe aramasöch , resap luapas , repwe tipefesir o allükülük lon mettoch meinisin .
66002021	Sin	Üa ngeni neminei fansoun an epwe aier seni an tipis , nge esap mochen ükütiu seni an föförün lisowu .
44012020	Description	Iwe , Herotes a fokun song ngeni ekewe chon Tirus me Siton . Iei mine ekoch me leir ra tipeeufengen o feila pwe repwe churi Herotes . Ra akomwen aliapa Plastus , eman nöün ewe king nöüwis mi wisen nemelapei imwan , pwe epwe nom lon pekiir . Mürin ra feila ren Herotes o tüngor an epwe kinamwe ngeniir , pun ir me aramasen fanüer ra angei aner mongö seni fanüen ewe king .
43008049	Sin	Jesus a pölüeniir , “ Esap wor eman anün rochopwak a wäniei . Ngang üa asamolu Semei , nge ämi ousap asamoluei .
43006018	Description	Nge mürin eu asepwäl mi pöchökül a enito , pwe nonoon ewe noom a wattela .
45008018	Faith	Ngang üa lükü , pwe ekewe riaföü mi torikich lon fansoun ikenai resap löllö ngeni ewe ling epwe pwä ngenikich .
62002012	Grace	Ngang üa mak ngenikemi , nei kana , pun ämi tipis kana ra musala pokiten Kraist .
55001009	Grace	I a amanauakich o körikich pwe sipwe manaueni eu manau mi pin , sap pokiten ach föför , nge pokiten püsin an ekiek me an ümöümöch . A ngenikich ei ümöümöch lon Kraist Jesus mwen fanüfan esamwo wor ,
43019006	Violence	Lupwen ekewe souasor mi lap me ekewe chon tümwünü imwenfel ra küna Jesus , ra kökkö fän leüömong , “ Kopwe iräpengesi ! Kopwe iräpengesi ! ” Pilatus a üreniir , “ Oupwe angei ätei o iräpengesi . Ngang üsap küna och tipis ren an epwe ninnila . ”
60001010	Grace	Ekewe soufos ra achocho le küttaöchü pwe repwe silei usun ei manau . Ra osuni usun ei lifang Kot epwe ngenikemi .
63001007	Sin	Chomong chon atuputup ra fetalfeil won unusen fanüfan , ir aramas resap pwärätä pwe Jesus Kraist a feito o wiliti aramas . Ei sokun aramas eman chon atuputup me ewe pölüen Kraist .
44024005	Sin	Äm aia mefi pwe ei mwän eman aramas mi fokun afeiengau . A popuetä fitikoko lein ekewe chon Juta won unusen fanüfan , i eman souemwenin ewe mwichen Nasaret .
54003016	Grace	Kich sia pwärätä pwe a fokun lapalap monomonen ach lükülük : I a pwäla lon fituk , a pwä pwe a pwüng me ren Ngünmifel , chon läng kana ra küna i , chon fanüfan ra rongorong pworausan , won fanüfan mi wor chon lükü itan , Kot a angeatä lon lingan .
66016021	Violence	Üten fau mi watte , choun eföü ina epwe ükükün ipükü paun , ra turutiu seni läng won ekewe aramas . Iwe , ekewe aramas ra otteki Kot pokiten ewe feiengau ren ewe üten fau , pun ewe feiengau a fokun aniuokus .
61003013	Faith	Nge usun än Kot pwon sia witiwiti eu läng mi fö me eu fanüfan mi fö ia pwüng epwe chöchöla ie .
66006014	Description	Läng a numufengen usun chök echö toropwe a numufengen o morola , nge ekewe chuk meinisin me ekewe fanüen leset ra mwöküt seni lenier .
58010010	Grace	Pokiten Jesus Kraist a föri mine Kot a mochen pwe epwe föri , kich meinisin sia küna limöch seni tipis pun a eäni asor püsin inisin fän eu chök , nge a naf ngeni fansoun meinisin .
52001002	Faith	Äm aia kilisoufochofoch ngeni Kot fänäsengesimi meinisin lupwen aia chechemenikemi lon äm iotek .
66006004	Violence	Iwe , pwal eman oris mi parapar a towu , nge ewe mi mot won a mwümwü ngeni an epwe aworato maun won fanüfan , pwe aramas repwe nifengeniir . A angei efoch ketilas mi langatam .
54006001	Recommendation	Iwe , ätekewe ir amanau repwe fokun asamolu ar kewe masta , pun iei pwüngün mine repwe föri ngeniir , pwe esap wor eman epwe kapasingau usun iten Kot pwal usun ach afalafal .
51003009	Recommendation	Ousap kapas chofona lefilemi , pun oua pwilitawu ewe manauen lom me föförün ,
66002020	Sin	Nge iei met üpwe pölüenuk won : Ka mwüt ngeni ewe fefin Isipel mi püsin aita ngeni eman soufos fefin , pwe a asukul o emweningaua nei chon angang ar repwe föri föförün lisowu , repwe pwal mongö föten uluulun anümwäl .
48003008	Grace	Ekewe Toropwe mi Pin ra fen pwärätä me mwan , pwe Kot epwe anomu ekewe chon lükün Israel lon tettelin chon pwüng ren ar lükülük . Iei usun mine a mak lon ekewe Toropwe mi Pin usun ewe Pworausen Manau a tori Apraham , “ Aramas meinisin won fanüfan repwe küna feiöch reöm . ”
58012005	Recommendation	Ifa usun , oua manlükala ekewe kapasen apöchökül Kot a ürenikemi pokiten ämi nöün kana ? “ Nei , kosap aücheangauei än ewe Samol kapasen fön , Kosap apilükingau lupwen a amirituk .
58013017	Recommendation	Oupwe aleasochisi nöümi kewe souemwen o föri mine ra allük ngenikemi . Ra mamasa ngünümi fansoun meinisin , pun ra wisen pwäri ngeni Kot usun mine ra föri lon ar angang . Are oua aleasochisiir , repwe föri ar angang fän pwapwa , nge are oua lükümach , repwe föri ar angang fän letipeta . Ren ei ousap feiöch ren .
44013019	Description	A akufu fisu mwü lon ewe fanü Kanaan o öffönüa nöün kewe aramas ngeni ewe fanü .
54006003	Faith	Nge are eman a asukula och sokun kapas , esap pwal tipeeu ngeni ewe kapas enlet än ach Samol me ewe kapasen kait lon ach lamalam ,
63001010	Recommendation	Iei mine are eman a feito remi nge esap uwato ei afalafal , ousap etiwa i lon imwemi , ousap mwo nge apasa lon ämi kapong , “ Kinamwe epwe nonom reöm . ”
47001005	Grace	Pun usun sia eti Kraist lon an kewe riaföü mi chomong , ina usun sia pwal angei ewe chip mi lapalap me ren Kraist .
65001011	Sin	Epwe ifan me watten feiengauer ! Ra manaueni manauen Kain . Ra atolongeer lon ewe sokun ruongau Pileam a föri fän iten ar repwe angei moni . Ra ü ngeni Kot usun chök Kora , iwe , repwe rosola usun chök i .
65001010	Sin	Iwe , ekei aramas ra eäni kapas ingau usun ekewe mettoch resap weweiti . Nge ekewe mettoch ra weweiti seni chök ar mefi mi usun chök mefien ekewe manmwacho , ikkei ekei mettoch ra feiengau ren .
58011007	Faith	Ren än Noa lükü , a rongorong än Kot kapasen fön usun ekewe mettoch repwe fis lon ekewe fansoun repwe feito , nge esamwo tongeni küna . A aleasochisi Kot o föri efoch waimw ia i me chon an famili ra tongeni manau ie . Ren an lükü a pwä pwe fanüfan a tipis . Nge Noa a angei ewe sokun pwüng me ren Kot pokiten an lükü .
58009006	Description	Iei usun kokotöchün ekei mettoch meinisin . Ekewe souasor ra tolong lon ewe Leni mi Pin iteiten rän ar repwe föri ar angang .
44007051	Sin	Iwe , Stefanus a sopwela le kapas ngeniir , “ Ämi aramas mi tipeförea ! Letipemi ra usun chök chokewe resap lükü Kot , oua rongomang ngeni kapasen Kot ! Ämi oua usun chök ämi kewe lewo : Pwal ämi oua ü ngeni Ngünmifel fansoun meinisin .
54001009	Sin	Sia pwal silei pwe ekewe allük resap för fän iten ekewe chon pwüng , nge ra för fän iten ekewe chon atai allük me chon ü ngeni mwü , fän iten chokewe resap meniniti Kot me chon tipis , fän iten chokewe resap mochen apini manauer me chokewe resap meniniti lamalam , fän iten chokewe mi niela semer me iner , pwal fän iten ekewe chon niela aramas ,
46005009	Recommendation	Lon ewe toropwe üa fen makkei ngenikemi , üa ürenikemi pwe ousap chiechi ngeni ekewe aramas mi föri sokun föför mi fokun ngau .
48001015	Grace	Nge Kot a filieitä lon an ümöümöch mwen üsamwo uputiu o köriei ai üpwe angang ngeni . Iwe , lupwen a filätä
45007015	Description	Üsap weweiti mine üa föri . Pun üsap föri mine üa mochen föri , nge üa föri mine üa oput .
61003018	Faith	Nge oupwe chök mämäritä lon än ach Samol me Chon Amanau Jesus Kraist ümöümöch me silelap . I epwe ling ikenai tori feilfeilachök . Amen .
46004010	Description	Äm chon umwes fänäsengesin Kraist , nge ämi chon tipachem lon Kraist ! Äm chon apwangapwang , nge ämi chon pöchökül . Äm chon küna turunufas , nge ämi chon iteüöch .
60005009	Faith	I ewe oupwe ü ngeni , oupwe nüküchar lon ämi lükülük , pun oua silei pwe pwiimi kewe souläng won unusen fanüfan ra nonom lon ewe chök sokun riaföü .
51003022	Recommendation	Ämi amanau kana , oupwe aleasochisi ämi samol lon ei fanüfan lon mettoch meinisin , sap lupwen chök ar nenengenikemi pokiten oua mochen aitöchükemi . Nge oupwe föri ämi angang fän wenecharen letipemi , pun oua meniniti ach Samol .
66017012	Description	“ Ekewe engol mächä ka küna , ir engol king resamwo popuetä le nemenem , nge epwe toriir ewe pwüüng pwe repwe nemenem lon wisen king fiti ewe manmwacho lon ükükün eu awa chök .
46002012	Grace	Kich sisap angei ewe ngünün fanüfan , nge sia angei ewe Ngün Kot a tinato , pwe sipwe silei meinisin mine Kot a fang ngenikich .
59005001	Recommendation	Iwe , iei oupwe aüselinga , ämi aramas mi pisekisek ! Oupwe kechü o ngüngüres usun ekewe riaföü repwe torikemi .
66002010	Recommendation	Kosap niuokusiti och riaföü epwe toruk . Nengeni , ewe Tefil epwe sotunikemi ren an epwe aturalong lon imwen fötek ekoch me leimi , nge oupwe küna riaföü lon ükükün engol rän . Kopwe likitü le lükü , inamwo ika kopwe tolong lon mäla , iwe , üpwe ngonuk ewe mwärin manau .
54006011	Recommendation	Nge en nöün Kot aramas , kopwe sü seni ekei mettoch meinisin . Kopwe fokun achocho ngeni om kopwe eäni pwüng , soulängöch , lükülük , chen , likitü me kirikiröch .
59005005	Sin	Oua manaueni eu manau mi fokun mecheres won ei fanüfan , oua pwal eäni pwapwan fanüfan . Oua püsin föri met oupwe kitinup ren fän iten ewe ränin ninnila .
66004004	Description	Iwe , pwelin ünükün ewe lenien motun king a wor rüwe me rüanü lenien motun king ia rüwe me föman souakom ra mot ie , ra üföüf üf mi pwechepwech o mwärämwär mwärämwär seni kolt .
66018007	Description	Oupwe awora ngeni neminei chomong riaföü me letipeta , usun chök watten ewe ling a püsin alinga ngeni me ewe pwapwan fanüfan a awora ngeni . Pun a püsin ekieki lon letipan , ‘ Ngang eman kiwin , üa mot won ai lenien mot ! Ngang üsap eman fin lipichsefäl . Ngang üsap fokun tolong lon letipeta . ’
60003007	Recommendation	Ina usun pwal ämi mwän kana , oupwe nonom ngeni pwülüemi kana fän mirit , pun inisiir a apwangapwang mwen inisimi . Oupwe meninitiir , pun pwal ir repwe angei än Kot we lifangen manau usun chök ämi . Oupwe föri iei usun , pwe esap wor och mine epwe epeti ämi iotek .
54002012	Recommendation	Üsap mwüt ngeniir pwe repwe asukul ika repwe nemenem won mwän . Repwe fokun tipemosonoson .
46001009	Faith	Kot a allükülük , i ewe a körikemi pwe oupwe chiechi ngeni Nöün we Jesus Kraist ach Samol .
48005013	Recommendation	Nge ämi pwii kana , Kot a körikemi pwe oupwe ngas . Nge pokiten oua ngas , ousap ekieki pwe oua tongeni mwüt ngeni mochenian fitukemi epwe chüen nemenikemi , nge oupwe angangfengen lefilemi fän tong .
59002012	Recommendation	Iei mine oupwe kapas o föri sokun föför usun chök aramas repwe küna kapwüng ren ewe allük mi angasakichela .
46012005	Faith	Mi wor sokopaten angang , nge kich meinisin sia angang ngeni eman chök Samol .
45009005	Description	Ir mwirimwirin ar kewe lewo re Ipru mi iteföüla , pwal Kraist eman me leir lon an nom lon fituk . Sipwe mwareiti Kot tori feilfeilachök , ewe mi nemeni mettoch meinisin . Amen .
47001006	Description	Are aia küna riaföü , a fis ämi chip me manau ren . Nge are aia küna chip , a pwal fis ämi chip mi pwä lupwen oua mosonotam o engila lon ekewe chök riaföü äm aia fen tolong lon .
47001021	Faith	Iwe , püsin Kot a anükücharakem me ämi lon Kraist . I a afilikich
44010015	Recommendation	Iwe , ewe möngüngü a kapassefäl fan aruuan , “ Kosap apasa pwe a limengau och mettoch are Kot a apasa pwe a limöch . ”
66018009	Sin	Iwe , ekewe kingen fanüfan mi eti i le föri föförün lisowu me mocheniangau repwe pupuchör o kechüeiti ewe telinimw , lupwen repwe küna ötüötün ewe ekkei mi kenala .
43014023	Faith	Jesus a pölüeni , “ Are eman a echeniei , epwe aleasochisi ai kewe kapas . Iwe , Semei epwe echeni , o Semei me ngang aipwe feito ren o imweimw lon .
62004010	Grace	Iei wewen chen : Esap pwe kich sia echeni Kot , nge i a echenikich o tinato Nöün we pwe i popun pwe ach tipis kana ra musala .
62001007	Faith	Nge are sia nonom lon ewe saram usun i a nonom lon saram , iwe , sia chiechifengen lefilach , nge chaan Jesus Nöün we a limetikich seni ach tipis meinisin .
48004007	Grace	Iei mine ämi ousap chüen usun amanau , pun oua nöün . Nge pokiten oua nöün , Kot epwe ngenikemi meinisin mine a iseis fän iten nöün kana .
58001008	Faith	Nge usun Nöün we Kot a apasa , “ O Kot , mwum epwe nonom tori feilfeilachök . Ka nemeni noumw aramas fän pwüng .
43010033	Sin	Iwe , ra pölüeni , “ Äm aisap mochen mone ngonuk fau fän iten och föför mi öch , nge pokiten om kapasen turunufas ka apasa . Pun en eman aramas chök , nge ka püsin ekieki pwe en Kot . ”
66014011	Description	Iwe , ötüötün ewe ekkei mi ariaföüür a ötütä tori feilfeilachök . Lerän me lepwin esap wor ngas fän iten chokewe mi fel ngeni ewe manmwacho me uluulun we , fän iten chokewe meinisin mi eäni asisilen itan . ”
47004001	Faith	Iwe , pokiten än Kot tong a atolongakem lon ei angang , iei mine aisap apilükingau .
58013006	Faith	Iei mine sipwe tongeni apasa fän apilükülüköch , “ Ewe Samol i ai Soualilis , üsap fokun niuokus , met aramas repwe tongeni föri ngeniei ? ”
45014003	Recommendation	Ewe aramas mi mongö ekewe sokopaten mongö esap esita ewe eman esap mongö ekewe mongö . Nge ätewe mi mongö chök mongön atake esap apwüngü ewe eman mi mongö ekewe mongö meinisin . Pun Kot a pwal etiwa i .
45015005	Grace	Nge Kot , i popun ach likitü me ach küna pöchökülen letipach , epwe atufichikemi pwe oupwe tipeeufengen lefilemi ren ämi apirü föförün Kraist Jesus ,
58007027	Description	Nge Jesus esap pwal wewe ngeni ekewe ekoch souasor mi lap . Esap wor lomoten an epwe eäni asor iteiten rän , akom fän iten püsin an tipis , mürin fän iten än ekewe aramas tipis . A eäni eu asor fän eu chök , nge a naf ngeni fansoun meinisin , lupwen a asor püsin inisin .
62003017	Sin	Are eman aramas mi pisekisek a küna pwiin lon an osupwang , nge esap tongei o alisi , ifa usun a eäni än Kot we chen lon letipan ?
47005008	Faith	Sia fokun apilükülüköch o sia fokun mochen ach sipwe towu seni inisich o feila pwe sipwe nom ren ach Samol .
60002011	Recommendation	Ämi chiechiei mi achengicheng , üa tüngormau ngenikemi usun ämi chon ekis me choisä won ei fanüfan , ousap apwönüetä ekewe mochenian fituk mi fiu ngeni ngünümi .
60002017	Recommendation	Oupwe meniniti aramas meinisin , oupwe echeni chienemi kewe souläng , oupwe niuokusiti Kot o suföliti ewe king .
44007025	Description	Moses a ekieki pwe püsin aramasan repwe weweiti pwe Kot a mochen nöüni i pwe epwe angaseerela , nge ir resap wewe ren .
50003002	Violence	Oupwe afälikemi ren chokewe mi föri föför mi ngau , ra usun chök kolak . Ir ätekewe mi apöchöküla an epwe fis reirei won inisin aramas .
56001016	Sin	Ra apasa pwe ra silei Kot , nge ar föför a pwärätä pwe resap silei i . Ra anioput me ren Kot , ra lükümach , resap tongeni ar repwe föri och mi mürina .
45010002	Faith	Üa tongeni pwärätä usur , pwe ra fokun tiliken le angang ngeni Kot , nge ar tiliken le angang esap longolong won ar silei usun mine a let .
47001004	Grace	A akachipakich lon ach riaföü meinisin , pwe pwal kich sipwe tongeni echipa chokewe mi nom lon sokopaten riaföü meinisin ren ewe chip sia püsin angei me ren Kot .
55002015	Recommendation	Kopwe fokun achocho ngeni pwe Kot epwe tipeeu ngenuk , pwe kopwe eman chon angang esap säw ren an angang , pun ka afalafala än Kot kapas mi let fän pwüng .
53002004	Description	I epwe ü ngeni iteiten mettoch aramas ra aita ngeni Kot o fel ngeni , epwe pwal püsin seikätä wor meinisin . Epwe mwo nge feila lon än Kot we imwenfel o mot won an lenien mot o püsin aita ngeni pwe i Kot .
49006004	Recommendation	Ämi sam me in ousap föri ngeni nöümi kana mine repwe song ren . Nge oupwe tümwünüöchür fän ämi fönöör o öüröürer lon ach Samol .
45008037	Grace	Apwi , nge lon ekei mettoch meinisin sia fokun pwora ren ewe mi echenikich !
44026014	Violence	Iwe , äm meinisin aia turutiu lepwül , nge ngang üa rong eu möngüngü mi kapas ngeniei lon fosun Ipru , ‘ Saul , Saul , pwota ka ariaföüüei ? Ka püsin afeiengauok ren om ü ngeniei , usun eman kow a chepeti ewe wok mi nom lepöün ewe chon tümwünü . ’
66002009	Sin	Üa silei om kewe riaföü . Üa silei pwe ka wöüngau , nge ka wesewesen pisekisek . Üa pwal silei pwe ka küna turunufas me ren chokewe mi apasa pwe ir chon Juta , nge sap ir chon Juta , pwe ir eu mwich än Satan .
46013006	Faith	Chen esap pwapwaäsini mine a ngau , nge a pwapwaäsini mine a let .
59001021	Recommendation	Iei mine oupwe likitätiu sokun limelimengau me sokun föföringau meinisin . Oupwe atekisonakemi mwen mesen Kot o oupwe etiwa ewe kapas a fot lomi , a tongeni amanauakemi .
46003006	Grace	Ngang üa fotuki ekewe pwükil , Apolos a atütüür , nge Kot a amäriiretä .
66014008	Sin	Ewe aruomanün chon läng a tapweto me mürin ewe aemanün o a apasa , “ A tala , a tala , Papilon mi lapalap ! A aünü ngeni chon ekewe mwü meinisin ünüman wain mi pwichikar , ewe wainen an mocheisou ! ”
43015014	Recommendation	Iwe , ämi chiechiei kana , are oupwe apwönüetä mine üa allük ngenikemi .
62005021	Recommendation	Ämi nei kana , oupwe püsin tümwünükemi seni ekewe uluulun anümwäl .
55003006	Sin	Iwe , ekoch me leir ra tolong lon imwen aramas o liapeni ekewe fefin mi apwangapwang lon ar souläng , ra nonom fän choun ar tipis o chuwenewenfeil ren sokopaten ar mochenia ,
49004015	Faith	Nge ren ach kapas wenechar fän tong sipwe fokun mämäritä lon mettoch meinisin ngeni Kraist , i ewe möküren mwichefel .
49004003	Faith	Oupwe fokun achocho le tümwünü ämi tipeeufengen lon ewe Ngünmifel ren ewe kinamwe mi rifengenikemi .
44009005	Description	Nge Saul a aisini , “ En iö Samol ? ” Ewe möngüngü a pölüeni , “ Ngang Jesus , ewe ka ariaföüü .
60003015	Recommendation	Oupwe meniniti Kraist lon lelukemi , oupwe asamolu i , pun i ämi Samol . Oupwe molotä fansoun meinisin pwe oupwe pölüeni chokewe mi aisinikemi , pwe oupwe awewe ngeniir usun ewe apilükülük oua eäni ,
44007033	Recommendation	Mürin ewe Samol a üreni Moses , ‘ Kopwe pwilitawu ipwom sus , pun ei leni ka ütä won a pin .
62002024	Faith	Oupwe fokun tümwünüfichi ämi oupwe amwöchü lon letipemi ewe Kapasen Kot oua fen rong me lepoputän . Are oua amwöchü mine oua fen rong me lepoputän , oupwe nonom lon ewe Nau pwal ewe Sam fansoun meinisin .
43008051	Faith	Enlet ngang üpwe wesewesen ürenikemi : Iö a aleasochisi ai kewe kapas esap fokun mäla . ”
66020011	Description	Mürin üa küna eu lenien motun king mi watte o pwechepwech me ewe eman mi mot won . Fanüfan me läng ra süla seni mwen mesan , nge esap chüen wor leni fän iter .
46006013	Recommendation	Ekoch repwe apasa , “ Mongö a wor fänäsengesin lukach , nge lukach a wor fänäsengesin mongö . ” Ewer , nge lon eu rän Kot epwe atala ir me ruu . Sisap aea inisich fänäsengesin föförün lisowu mi ngau , nge sipwe aea fänäsengesin ach angang ngeni ach Samol , iwe , ach Samol epwe tümwünü inisich .
45006011	Faith	Iei usun pwal ämi oupwe chechemeni pwe ämi oua fen mäla ngeni tipis , nge iei oua manau lon ämi chiechifengen me Kot lon Kraist Jesus .
47002014	Faith	Nge kilisou ngeni Kot ! Pun lon Kraist Kot a emwenikich fansoun meinisin , pwe sipwe eti Kraist lon an win . Kot a nöünöükich , pwe sipwe achöfetalei ewe pworaus usun Kraist pwe aramas repwe silei i , usun och löpwokus mi pwopwonfeil .
62001005	Grace	Iwe , iei ewe kapas aia rongorong seni Nöün we o aronga ngenikemi : Kot i saram , esap fokun wor rochopwak lon .
43006037	Grace	Chokewe meinisin Semei a ngeniei , repwe feito rei . Nge iö a feito rei , üsap fokun asüela .
58013001	Recommendation	Oupwe sopwela le tongfengen lefilemi , pun ämi pwipwi lon Kraist .
58007025	Grace	Iei mine a tongeni amanaua chokewe meinisin mi arap ngeni Kot ren i fansoun meinisin , pun a manau tori feilfeilachök pwe epwe tüngor ngeni Kot fänäsengesiir .
43019015	Violence	Nge ir ra kökkö ngeni fän leüömong , “ Kopwe niela , kopwe niela , kopwe iräpengesi ! ” Pilatus a aisiniir , “ Ifa usun , oua mochen pwe üpwe iräpengesi nöümi king ? ” Ekewe souasor mi lap ra pölüeni , “ Esap wor eman nöüm king pwe Sisar chök . ”
45011005	Grace	Iei usun mine a pwal fis ikenai . Mi wor eu kükün mwichen aramas , ir chokewe Kot a filiiretä pokiten an ümöümöch .
66017002	Sin	Ekewe kingen fanüfan ra föri föförün lisowu ngeni o ekewe aramasen fanüfan ra puchula ren ar ün ünümen neminewe we wainen lisowu . ”
45012010	Recommendation	Tongen pwipwi lon Kraist epwe pwichikar lefilemi . Oupwe fokun asamolufengenikemi lefilemi .
45008014	Faith	Iwe , chokewe mi nonom fän emwenien ewe Ngünün Kot , ir nöün Kot .
66012003	Description	Pwal eu asisil a pwä me lon läng . A wor eman trakon mi watte o parapar , a wor fisu möküran me engol mächän , nge a wor epa mwärämwär won eu me eu möküran kewe .
45008017	Faith	Nge pokiten sia nöün Kot , sipwe feiöchüni ekewe feiöch i a amolätä fän iten nöün kana , sipwe pwal eti Kraist le wöüni ekewe wöün Kot a amolätä fän itan . Pun are sia eti Kraist lon an riaföü , sipwe pwal eti i lon an ling .
54005017	Recommendation	Ekewe souakom mi angangöch le emweni mwichefel a aüchea ngeniir ar repwe angei liwiniir fän ruu , fokun ätekewe mi angang weires lon ar afalafal me asukula aramas ewe kapasen Kot .
46008007	Sin	Nge sap aramas meinisin ra silei ei let . Ekoch aramas ra chüen örüni angang ngeni anümwäl tori ikenai , pwe lupwen ar mongö ewe mongö ra chüen ekieki , pwe ewe mongö aramas ra wesewesen asomä ngeni ekewe uluulun anümwäl . Mwelien letiper a apwangapwang , iei mine ra mefi pwe ra limengau ren ewe mongö .
43015002	Grace	Epwe pöküela ekewe palan meinisin mi nonom loi resap ua , nge ekewe palan meinisin mi ua , epwe limetiir , pwe epwe chomongola uar .
60005003	Recommendation	Ousap nemenemengau ngeni chokewe mi nom fän ämi tümwün , nge oupwe eu lenien apirü ngeni ewe mwich .
52004013	Recommendation	Ämi pwiim kana , äm aia mochen pwe oupwe silei mine a let usun chokewe mi mäla , pwe ousap lolilen usun chokewe esap wor ar apilükülüköch .
58011029	Description	Ren än ekewe chon Israel lükü , ra tolong o fetalela epek ewe Setipar usun chök ar fetal won fanü mi pwasapwas . Nge lupwen ekewe chon Isip ra sotuni ar repwe föri iei usun , ewe sät a amopuretiu .
44007020	Description	Lon ena fansoun Moses a uputiu , i eman mönükol mi fokun äteöch . Inan a tümwünü lon imwan lon ükükün ülüngat maram .
58005002	Grace	Pokiten i a apwangapwang lon püsin manauan , a tongeni tipepwetete ngeni chokewe mi wewemang o föri mine a mwäl .
45013012	Recommendation	Pwin a arap ngeni chök epwe le la , nge rän epwe le war . Iei mine ousipwe ükütiu le föri föförün rochopwak , nge sipwe angei ekewe pisekin maun pwe sipwe maun lon saram .
49006009	Recommendation	Ämi samol kana , oupwe pwal föri usun chök ngeni nöümi amanau , oupwe ükütiu le aniuokusur . Oupwe chechemeni pwe ämi me nöümi kewe amanau oua nöün ewe eman chök Samol lon läng , i ewe esap lifilifil aramas .
45012015	Recommendation	Oupwe eti chokewe mi pwapwa le pwapwa , nge oupwe eti chokewe mi kechü le kechü .
45002005	Sin	Nge lelukom a tipepöchökül o ülöförea . Iei mine ka püsin alapala om liwiningau lon ewe rän lupwen Kot epwe pwärala an song me an apwüngüwen .
44014019	Violence	Mürin ra war ekoch chon Juta seni Antiokia lon Pisitia pwal seni Ikonium . Ra aliapa ewe mwichen aramas ngeni ar pekin , ra monei fau ngeni Paulus o ürawu seni lon ewe telinimw , pun ra ekieki pwe a mäla .
43013021	Description	Mürin än Jesus apasa ngeniir ekei kapas , a fokun weires lon letipan o a pwärätä ngeniir , “ Enlet , üpwe wesewesen ürenikemi : Eman me leimi epwe afangamäei . ”
48003022	Faith	Nge a mak lon ekewe Toropwe mi Pin pwe unusen fanüfan a nom fän nemenien tipis . Iei mine ewe lifang Kot a pwon , a longolong won än eman lükü Jesus Kraist , a tori chokewe mi lükü .
66011007	Violence	Iwe , lupwen repwe wes le arongafeili ar afalafal , ewe manmwacho mi towu seni lon ewe pwang mi alolol epwe maun ngeniir . Iwe , epwe akufuur o niirela ,
58003014	Faith	Pun oukich meinisin sia chiechien Kraist are sia kamwöchünük tori lesopolan won ewe apilüköch sia eäni seni me lepoputän .
45008010	Faith	Nge are Kraist a nonom lomi , ewe Ngünmifel a ngenikemi manau pokiten oua pwüng me ren Kot , inamwo ika inisimi repwe mäla pokiten tipis .
44007052	Sin	Ifa usun , mi wor eman soufos ämi kewe lewo resap ariaföüü ? Ra niela nöün Kot kewe chon künö , chokewe ra arongato me lom usun waren nöün Kot we Chon Angang mi pwüng . Iwe , iei ämi oua afangamä i o niela .
48005021	Sin	lolowo , ünüpuch , mongömong me sokun föför mi wewe ngeni ekei . Üpwe apasasefäli ngenikemi iei , met üa fen ürenikemi me mwan : chokewe mi föri ekei sokun föför resap tongeni mwüni Mwün Kot .
43012036	Faith	Oupwe anomu ämi lükülük won ewe saram lupwen a nom remi , pwe oupwe wiliti aramas mi nom lon saram . ” Lupwen Jesus a wes me apasa ekei kapas , a feila o op seniir .
58003002	Faith	I a allükülük ngeni Kot , ewe mi filätä an epwe föri ei angang , usun chök Moses a allükülük lon an angang lon imwen Kot .
56003006	Grace	Kot a fokun tinatiu woch ewe Ngünmifel ren Jesus Kraist ach Chon Amanau ,
44004036	Description	Iwe , a wor eman mwän itan Josef seni ewe ainangen Lefi , a uputiu lon ewe fanü Saipros , ekewe soukünö ra pwal aita ngeni Parnapas ( wewen ei it : Eman mi apöchöküla letipen aramas ) .
48006009	Recommendation	Iwe , sisap achanü le föföri mine a mürina . Pun are sisap achanü , epwe war ewe fansoun lupwen sipwe kini ewe räs .
48002019	Faith	Iei mine ren pwüngün ekewe Allük ngang üa fen mäla , üa mäla ngeni ekewe Allük pwe üpwe manau fän iten Kot . Ngang üa fen iräpenges me Kraist ,
66011001	Recommendation	Mürin eman a ngeniei efoch wok mi wewe ngeni efoch wok minen aükük . Iwe , a üreniei , “ Kopwe feila o aükü än Kot we imwenfel me ewe rongen asor , kopwe pwal aleani chokewe mi fel lon .
66014004	Description	Ir chokewe mi püsin tümwünüür pwe resap alimengauer ren ar tipis ngeni fefin , ra usun chök föpwül resamwo tori mwän . Ra tapwela mürin ewe Lam ekis meinisin ia a feila ie . Ra fen küna manau me lein ekewe aramasen fanüfan , pwe ir ekewe mweinöü fän iten Kot me ewe Lam .
66009007	Description	Iwe , lapalapen ekewe lifichimas ra wewe ngeni oris mi molotä ngeni maun . Won mökürer a wor och mi usun chök mwärämwär seni kolt , nge won meser ra wewe ngeni won mesen aramas .
60002016	Recommendation	Oupwe manau usun aramas mi ngas , nge ousap aea ämi ngas le pwölüela ämi föför mi ngau , pwe oupwe manau usun nöün Kot chon angang .
54004010	Faith	Iei popun sia achocho le angang weires , pun sia anomu ach apilükülük won ewe Kot mi manau , i ewe Chon Amanau fän iten aramas meinisin , nge lapalan fän iten chokewe mi lükü ewe kapasen Kot .
58010029	Sin	Oupwe ekieki epwe ifan me watten liwinin tipisin eman aramas mi aitengaua ewe Nöün Kot o aüongaua pinin chaan än Kot we pwon a küna pin ren , a pwal turunufasei ewe Ngünün ümöümöch .
43020021	Grace	Iwe , Jesus a kapassefäl ngeniir , “ Kinamwe epwe torikemi ! Usun Semei a tiniei , iei usun ngang üa tinikemi . ”
65001016	Sin	Ekei aramas ra chök lal o atipisi aramas . Ra chei mochenin letiper mi ngau , ra eäni kapasen tunomong usun püsin ir , ra pwal kapas amichimich , pwe repwe angei mine ra mochen .
66006015	Description	Mürin ekewe kingen fanüfan , ekewe sounemenem me meilapen sounfiu , ekewe chon pisekisek me ekewe mi wor maner , pwal ekewe aramas meinisin , ekewe amanau me ekewe mi ngas ra aopeer lon ekewe föüimw pwal fän säpereperen ekewe achau won ekewe chuk .
66021008	Sin	Nge ekewe chon niuoken me chon lükümang , ekewe chon limengau me chon niela aramas , ekewe chon lisowu me chon angangen rong , ekewe chon angang ngeni anümwäl me chon chofona meinisin repwe nom lon ewe noom mi pulopul ren ekkei me primston , iei ewe aruen mäla . ”
44022016	Recommendation	Nge met ka witiwiti iei ? Kopwe ütä o papatais , nge ren om iotek ngeni i om tipis kana repwe musala . ’
66009008	Description	Meten mökürer ra usun chök meten möküren fefin , nge ngiir ra wewe ngeni ngiin laion .
55002024	Recommendation	Eman nöün ach Samol chon angang esap fokun anini , nge epwe kirikiröch ngeni aramas meinisin , epwe lipwäköch le asukula aramas fän mosonotam ,
51002005	Faith	Pun ikamwo ngang üsap nom remi ren inisi , nge üa nom remi lon ngüni . Üa pwapwa lupwen üa küna usun ämi tipeeufengen o nükücharfengen lon ämi lükü Kraist .
60003012	Sin	Pun ewe Samol a amanaua ekewe chon pwüng , a rongorong ngeni ar iotek , nge a ü ngeni chokewe mi föri mine a ngau . ”
53002013	Faith	Iwe , äm aipwe fokun kilisou ngeni Kot fansoun meinisin fänäsengesimi pwiim kana mi chen me ren ach Samol . Pun seni lepoputän , Kot a afilikemi pwe oupwe küna manau ren än Ngünmifel apinikemi , pwal ren ämi lükü ewe kapas mi let .
66022011	Recommendation	Iö a föri mine esap pwüng epwe chök sopwela le föri mine esap pwüng , nge iö a föri mine a limengau epwe chök sopwela le föri mine a limengau . Iö a föri mine a pwüng epwe chök sopwela le föri mine a pwüng , nge iö a pin epwe chök sopwela lon an pin . ”
44002038	Faith	Petrus a pölüeniir , “ Ämi meinisin oupwe aier seni ämi tipis kana o papatais ngeni iten Jesus Kraist , pwe ämi tipis kana repwe musala . Iwe , oupwe angei an Kot we lifang , ewe Ngünmifel .
52005015	Recommendation	Oupwe pii pwe esap wor eman epwe liwiningauei föföringauen eman ngeni , nge fansoun meinisin oupwe achocho le föri mine a mürina lefilemi , pwal ngeni aramas meinisin .
45001027	Sin	Pwal ina chök usun ren ekewe mwän , ra likitala föför mi öch lefilen mwän me fefin o ra opucherela ren sokun mocheniangau fengen lefiler . Mwän ra föri sokun föför mi fokun asäw lefiler eman ngeni eman , nge lesopolan ra püsin aworato liwiningau wor ren ar föför mi ngau .
50002018	Recommendation	Ina usun ämi oupwe pwal pwapwa , nge ngang üpwe etikemi lon ämi pwapwa .
44003019	Recommendation	Oupwe ekieksefäl o kul ngeni Kot , pwe ämi tipis epwe mola ,
66021025	Description	Ekewe asamalapen ewe telinimw ra suk unusen rän me rän , nge resap kapüngüla , pun esap chüen wor pwin ikenan .
43006054	Faith	Iö a mongö fitukei o ünümi chai a eäni manau esemüch , nge ngang üpwe amanauasefäli lon ewe ränin sopolan .
43019011	Sin	Jesus a pölüeni , “ A chök wor om pwüüng woi pokiten Kot a ngonuk . Iei mine ätewe mi atolongaei lepoumw a kon watte an tipis lap seni om . ”
59002017	Faith	Ina chök usun ren lükülük . Are epwe wor chök ämi lükülük , nge esap fiti föför , a mäla ämi lükülük .
45008003	Sin	Iwe , mine ewe Allük esap tongeni föri pokiten fitukach a apwangapwang , Kot a föri : A ngeni tipis liwinin lon fituken Nöün we , ren an tinato püsin Nöün lon lapalapen aramas usun eman aramas tipis , pwe epwe eu asoren tipis .
60003014	Recommendation	Nge are oupwe fen küna riaföü pokiten ämi föri mine a pwüng , oupwe feiöch . Ousap niuokusiti aramas , ousap öürek .
51003021	Recommendation	Ämi sam me in kana , ousap asonga nöümi kana ren ämi apwüngüchouur , pwe resap apilükingau .
66018002	Sin	A kökkö ren mwelian mi leüömong , “ A tala , a tala Papilon mi lapalap . Iei a wiliti eu lenien anün rochopwak me ngün mi limengau . Sokopaten machang mi limengau me anioput ra nonom lon .
62002022	Sin	Iwe , iö ewe chon chofona ? Ätewe mi apasa pwe Jesus esap ewe Mesaia ! Ei sokun aramas i ewe pölüen Kraist , a oput ewe Sam me ewe Nau .
46011027	Sin	Iei mine are eman epwe mongö ei pilawa ika ün seni ei kap än ach Samol lon an esap fich ngeni , i epwe tipis ngeni inisin ach Samol me chaan .
59002020	Faith	Ka umwes ! Ifa usun , ka mochen än eman epwe alletätä ngonuk , pwe lükülük ese fiti föför a mä ?
43018003	Description	Iei mine Jutas a feila ren ewe tanipi , o a emwenala eu mwichen sounfiu seni Rom me ekoch chon tümwünü imwenfel , ekewe souasor mi lap me ekewe Farisi ra tiniirela . Ra uwou pisekin maun , lamp me töl .
53003003	Grace	Nge ach Samol a allükülük , i epwe apöchökülakemi o tümwünükemi seni ewe mi ngau .
44007021	Description	Nge lupwen a uwala lükün , nöün Farao fefin a mwüti o foleni pwe epwe wesewesen nöün .
66008005	Description	Mürin ewe chon läng a angei ewe sepi fän iten apach mi pwokus , a amasoua ren ekewe molien ekkei mi nom won ewe rongen asor o a monetiu won fanüfan . Iwe , a fis ngüngü , chopun chopulap , fifi me chechechin fanü .
66018003	Sin	Pun chon ekewe mwü meinisin ra puchula ren ar ün ünüman wain , iei ewe wainen an mocheisou . Ekewe kingen fanüfan ra föri föförün lisowu ngeni , nge ekewe chon amömö won fanüfan ra pisekisekila ren chomongun an kewe föför mi ngau . ”
44026021	Violence	Iei popun pwe ekewe chon Juta ra turufiei o sotuni ar repwe nieila .
55004004	Sin	Repwe kul seni ar aüseling ngeni ewe kapas mi let , nge repwe aüseling ngeni ekewe tutulap .
43006064	Faith	Nge ekoch leimi resap lükü . ” Pun Jesus a fen silei chök seni lepoputän iö kana resap lükü i , pwal ätewe epwe afangamä i .
43013026	Description	Jesus a pölüeni , “ Ätewe ngang üpwe ngeni ewe ekis pilawa üa fen achöchönü , ina i ewe aramas . ” Iei mine Jesus a angei ekis pilawa , a achöchönü o ngeni Jutas nöün Simon Iskariot .
54006020	Recommendation	Iwe , en Timoty , kopwe tümwünü met Kot a lükü ngonuk . Kosap aüseling ngeni kapas mi ngau me ekewe kapasen anini mi lomotongau , ekoch aramas ra aita ngeni “ silelap ” , nge a mwäl rer .
44017005	Violence	Nge ekewe chon Juta ra lolowo . Iei mine ra achufengeni ekoch aramasangau seni won ekewe al o förätä eu mwichen afitikoko mi popuetä eu osukosuk lon ewe telinimw . Ra atalong imwen eman mwän itan Jason fän iten ar repwe kütta Paulus me Silas pwe repwe emweniirewu mwen ewe mwichen aramas .
62005016	Sin	Are eman a küna pwiin we pwe a föri och tipis esap emweni i ngeni mäla , epwe iotek ngeni Kot , pwe epwe ngeni i manau . Iei met epwe fis fän iten chokewe ar tipis esap emweniir ngeni mäla . Nge mi wor tipis mi emweni aramas ngeni mäla , üsap apasa pwe epwe iotek ngeni Kot usun ei .
43013020	Faith	Enlet , üpwe wesewesen ürenikemi : Iö a etiwa ewe ngang üa tinala , a etiwaei , nge iö a etiwaei a etiwa ewe mi tinieito . ”
58012028	Faith	Iei mine ousipwe kilisou , pun sia mwüni eu mwü esap tongeni siwil . Ousipwe kilisou o fel ngeni Kot fän suföl me menin lon eu lapalap i epwe pwapwa ren ,
44019013	Description	Ekoch chon Juta mi saifetal o asüela ngününgau seni aramas ra pwal sotuni le aea iten ewe Samol Jesus lupwen ar föri ei angang . Ra kapas ngeni ekewe ngününgau , “ Üa allük ngenikemi fän iten Jesus , ätewe Paulus a afalafal usun . ”
44015040	Grace	nge Paulus a filätä Silas pwe epwe eti i . A feila , nge ekewe chon lükülük ra anomu i fän tümwünün ümöümöchün ewe Samol .
63001008	Recommendation	Iei mine oupwe mamasakemi , pwe esap pöüt senikemi mine sia angang fän itan , nge oupwe angei ewe liwin mi unus .
66011006	Violence	A wor ar manaman ar repwe pinei läng pwe esap püngütiu üt lon ükükün ewe fansoun ra arongafeili än Kot kapas . A wor ar manaman won ekewe puächen koluk ar repwe awili ngeni cha . A pwal wor ar manaman ar repwe afeiengaua fanüfan ren sokopaten feiengau fansoun inet chök ra mochen .
44008021	Sin	Esap wor wisom are kinikinum lon ei angang , pun lelukom esap pwüng mwen mesen Kot .
43017010	Faith	Chokewe meinisin ir nei pwal noumw , nge chokewe meinisin ir noumw pwal nei , iwe , ai ling a pwäpwäla me rer .
45003012	Sin	Ir meinisin ra kul seni Kot , ir meinisin ra tokola . Esap fokun wor eman a föri mine a pwüng , esap fokun wor eman .
50002003	Recommendation	Ousap föri föförün apangau are föri och ekiekin sikesik , nge oupwe tipetekisonfengen lefilemi , ousap ekieki pwe oua mürina seni ekewe ekoch .
66001013	Description	nge lukalapen ekewe fisu lenien atittin a wor eman a usun chök lapalapen eman nöün aramas , a üföüf echö üf mi tametiu tori apachapachan o a riri ngeni fän mwärin efoch riri seni kolt .
66022003	Faith	Esap wor och mi nom fän än Kot anümamau epwe nonom lon ewe telinimw . Än Kot me ewe Lam lenien motun king epwe nom lon ewe telinimw o nöün kewe chon angang repwe angang o fel ngeni .
60004007	Recommendation	Iwe , a arapoto sopolan mettoch meinisin . Iei mine oupwe püsin nemeni letipemi o mamasakemi , pwe epwe tongeni fis ämi iotek .
44014026	Grace	Seni ikenan ra liwinsefäliti Antiokia , ewe leni ia ra anomuur ie me mwan fän tümwünün ewe ümöümöchün Kot fän iten ewe angang ra awesöchüela iei .
46007028	Recommendation	Nge are kopwe pwüpwülü , kosap tipis ren . Are eman föpwül epwe pwüpwülü , esap tipis ren . Nge chokewe mi pwüpwülü a wor chomong ar osukosuk lon manauer , iwe , üa mochen pwe ousap tolong lon ekei sokun osukosuk .
49006012	Sin	Pun sisap maun ngeni fituk me cha , nge sia maun ngeni ekewe anün rochopwak mi nom fän läng , ngeni ekewe anüsamol , ngeni ekewe anüsor , pwal ngeni ekewe ngününgau mi nemeni aramas lon ei fanüfan mi rochopwak .
59001005	Recommendation	Nge are eman leimi a osun tipachem , epwe tüngor ngeni Kot , iwe , i epwe fang ngeni , pun Kot a fangafangöch ngeni aramas meinisin , nge esap laleiti eman .
52005019	Recommendation	Ousap kunuela ewe Ngünmifel ,
58009002	Description	Ra aüetä eu imwenfel seni mangaku mi wor ruu kinikin lon . Ewe aeuin kinikin a iteni ewe Leni mi Pin . Lon ei leni a nom ewe lenien atittin me ewe chepel ia ekewe pilawa mi pin ra nom ie .
66003018	Recommendation	Iei mine üpwe ürenuk mine kopwe föri : Kopwe kamö seniei kolt mi limelim ren ekkei , pwe kopwe pisekisekila . Kopwe pwal kamö üf mi pwechepwech , pwe kopwe üföüf o pwölüela asäwen om selela . Kopwe pwal kamö säfeen mas , pwe kopwe säfeeni mesom pwe kopwe tongeni küna mwomw .
62005013	Faith	Ngang üa makkei ekei kapas ngenikemi , ämi mi lükü Nöün Kot , pwe oupwe silei pwe oua eäni manau esemüch .
43007018	Faith	Eman mi kapas fän püsin itan , a chök püsin kütta iteüöchün . Nge eman mi kütta iteüöchün ewe eman a tinato , i eman aramas mi let , nge esap wor och mine a mwäl won .
47004007	Grace	Nge a wor rem ei feiöch mi aüchea lon sepi mi för seni pwül , pwe epwe pwä pwe ei tufich mi somwola a pop seni Kot , nge esap pop senikem .
45012019	Recommendation	Ämi pwii kana , ousap liwini ngeni eman chappen an föför , nge oupwe mwüt ngeni Kot epwe föri . Pun a mak lon ewe Toropwe mi Pin , “ Ngang üpwe ngeniir chappen ar föför , üpwe liwini ngeniir ükükün liwinin ar föför mi ngau , iei alon ewe Samol . ”
43008054	Faith	Iwe , Jesus a pölüeniir , “ Are üa püsin kütta ai ling , ei ling esap wor lomotan . Ewe eman mi alingaei , i Semei , ewe eman oua apasa pwe i ämi we Kot .
45014020	Recommendation	Ousap atala än Kot we angang pokiten mongö . Ekewe mongö meinisin oua tongeni mongö , nge esap pwüng än eman epwe mongö och mine epwe afisätä än eman epwe turutiu lon tipis ren .
43019040	Description	Ekei ruoman mwän ra angeatiu somän Jesus o finiti ngeni mangaku mi pwechepwech fiti ekewe löpwokus , pun iei usun örünien chon Juta , lupwen ra amolätä eman somä an epwe peias .
58010034	Faith	Oua tongäsini chokewe mi nom lon imwen fötek , nge lupwen ra angei pisekimi meinisin fän pöchökül , oua likiti ngeniir fän pwapwa , pun oua silei pwe oua chüen eäni och mi mürina seni , epwe nonomola tori feilfeilachök .
44013023	Grace	Iwe , me lein mwirimwirin Tafit kewe , Kot a filätä Jesus pwe epwe Chon Amanau fän iten chon Israel , usun a fen pwon .
46002009	Faith	Nge iei usun a mak lon ekewe Toropwe mi Pin , “ Met aramas resap mwo küna ika rongorong , met aramas resap mwo ekieki lon letiper pwe epwe fis , iei ewe mettoch Kot a amolätä fän iten chokewe mi echeni . ”
45008011	Grace	Are ewe Ngünün Kot mi amanauasefäli Jesus seni mäla a nom lomi , mürin ewe mi amanauasefäli Kraist seni mäla , epwe uwalong manau lon inisimi inisin mäla ren Ngünün we mi nom lomi .
45008016	Faith	Iwe , ewe Ngünün Kot a pwäri ngeni ngünüch pwe kich sia nöün Kot kana .
48006007	Recommendation	Ousap püsin atupukemi . Sisap tongeni urumwotei Kot . Pun mine eman aramas a fotuki , iei met epwe pwal kini .
45011022	Grace	Iei mine oupwe ekieki usun än Kot kirikiröch me an pöchökül . A fokun pöchökül ngeni chokewe mi turutiu , nge a kirikiröch ngeni ämi . Are oua sopwela le föri mine a mürina , epwe sopwela le kirikiröch ngenikemi , nge are ousap föri iei usun , pwal ämi oupwe kuputiu .
59005007	Recommendation	Iei mine ämi pwii kana , oupwe mosonotam tori ach Samol epwe war . Oupwe nenengeni usun än eman chon tanipi mosonotam le witiwiti pwe fanüan epwe awora ua mi fokun aüchea . A mosonotam le witiwit an epwe püngütiu ewe üten leräs me üten lefeng .
55001016	Grace	Ach Samol epwe ümöümöch ngeni chon familien Onesiforus , pun i a echipaei fän chomong . Esap säwäsiniei pwe ngang üa nom lon fötek ,
62002028	Faith	Ewer , nei kana , oupwe nonom lon Kraist , pun lupwen i epwe pwä , kich sipwe fokun tipepwora , nge sisap opola seni fän säw lon ewe Rän epwe wareto .
48005016	Recommendation	Iei wewen mine üa mochen apasa : Oupwe tipeni pwe ewe Ngünmifel epwe emwenikemi , mürin ousap apwönüetä mochenian fitukemi .
54001015	Grace	A allükülük ewe kapas pwe aramas repwe fokun etiwa o lükü : Kraist Jesus a feito lon ei fanüfan pwe epwe amanaua chon tipis . Ngang eman chon tipis mi ngau seniir meinisin .
49006010	Faith	Iwe , iei ai kapasen lesopolan : Oupwe apöchökülakemi lon ach Samol pwal lon pöchökülen an we manaman .
46010012	Recommendation	Iei mine iö a ekieki pwe a nüküchar , epwe fokun tümwünüfichi pwe esap turula .
58010014	Grace	Pun ren eu chök asor a aunusöchüela chokewe meinisin mi küna limöch seni ar tipis tori feilfeilachök .
43010031	Violence	Mürin ekewe chon Juta ra pwal angei fau pwe repwe mone ngeni .
46011003	Description	Nge üa mochen oupwe weweiti pwe Kraist möküren mwän meinisin , nge mwän möküren fefin , nge Kot möküren Kraist .
58011036	Violence	Ekoch ra küna turunufas me wichiwich , nge pwal ekoch ra föfö o koturulong lon imwen fötek .
58006019	Faith	Sia eäni ei apilükülüköch usun eu angkö mi allükülük o nüküchar fän iten manauach , a tolong pekilongen ewe cheech mangaku lon ewe imwenfel lon läng o tolong lon ewe leni mi unusen pin .
49005011	Recommendation	Ousap eti aramas le föri ekewe föför mi lomotongau , ekewe föförün rochopwak , nge oupwe sarifiir , pwe repwe pwäwu lon saram .
59004011	Recommendation	Ämi pwii kana , ousap aitengauafengenikemi lefilemi . Iö a aitengaua eman pwiin souläng ika apwüngü , a aitengaua o apwüngü ewe Allük . Are ka apwüngü ewe Allük , mürin kosap chüen eman chon aleasochis ngeni , nge ka eman chon apwüngü ewe Allük .
66021021	Description	Ekewe engol me ruu asamalap ra för seni engol me ruoföü föün pwei , eu me eu kewe asamalap a för seni eföü chök föün pwei . Nge alen ewe telinimw a för seni kolt mi fokun mürina , a kurufat usun kilas .
58003006	Faith	Nge Kraist a allükülük lon wisen eman nau o nemeni imwen Kot . Iwe , kich imwen Kot are sia likitü lon ach tipepwora me ach apilükülük lon met sia apilükülük ngeni .
45012009	Recommendation	Ämi chen epwe fokun wenechar . Oupwe oput mine a ngau o kamwöchünük won mine a mürina .
66011013	Violence	Lon ewe chök otun a wor eu chechechin fanü mi pöchökül o eu leengolun ewe telinimw a tala . Iwe , fisungeröü aramas ra mäla ren , nge ekewe lusun aramas mi chüen manau ra fokun rükö o mwareiti manamanen ewe Kot mi nom läng .
48003020	Description	Esap wor lomoten eman chon afför lupwen a wor eman chök aramas , pun Kot eman chök .
43019010	Description	Iei mine Pilatus a üreni , “ Ifa usun , kosap mochen kapas ngeniei ? Kosap silei pwe a wor ai pwüüng ai üpwe angasookala , pwal ai pwüüng ai üpwe apasa pwe kopwe iräpenges ? ”
44008032	Description	Ikei ekewe wokisin ewe nöüwis a aleani , “ I a usun eman sip aramas ra emwenala pwe epwe ninnila , a usun eman nienifön sip a fanafanala lupwen ar fichi ünan . Esap apasa eu kapas .
44013021	Description	Iwe , lupwen ra tüngor eman king , Kot a seikätä Saul nöün Kis seni ewe ainangen Peniamin , pwe epwe nöür king lon ükükün faik ier .
56001010	Sin	Pun mi wor chomong aramas mi lükümach , ar kapas a lomotongau , ra atupu aramas , akaeuin ir seni ewe mwichen chon Juta mi soulängila .
44010012	Description	Masouen lon ei mettoch sokopaten man mi wor fofoch pecher , sokun man mi tö won upwer , pwal machang mi mwacho .
43017022	Grace	Ngang üa ngeniir ewe ling en ka ngeniei , pwe repwe eu chök usun kich sa eu :
55001013	Faith	Kopwe kamwöchünük won ekewe kapas mi let üa aiti ngonuk , pwe repwe eu lenien apirü ngonuk lon om afalafal . Kopwe apposok lon ewe lükülük me chen mi nom lon Kraist Jesus .
43002006	Description	Iwe , a wor än ekewe chon Juta allükün ar lamalam usun ar repwe limeti inisiir me mettochur lupwen repwe fel ngeni Kot . Iei mine a wor wonu lenien koluk lon ewe imw , masouen eu me eu ina epwe ükükün rüe ika ilik kalon .
46015034	Recommendation	Oupwe miritila , iwe , oupwe ükütiu le föri tipis . Pun ekoch me leimi resap silei Kot , üa pwärätä ei pwe oupwe säw ren .
49004002	Recommendation	Oupwe tipetekison fansoun meinisin , oupwe tipepwetete o mosonotam . Oupwe echenifengenikemi ren ämi songomangfengen lefilemi .
65001023	Recommendation	oupwe amanaua ekewe ekoch aramas ren ämi angeerewu seni ewe ekkei , iwe , ngeni pwal ekewe ekoch oupwe eäni tong ngeniir fiti niuokus , nge oupwe fen mwo nge oput ewe üf a limengau ren mocheniangauen fituker .
45008028	Grace	Sia silei pwe lon mettoch meinisin Kot a afisätä feiöchün chokewe mi echeni i , chokewe i a köriir pwe repwe föri letipan .
45016019	Recommendation	Aramas meinisin ra rongorong usun ämi aleasochis ngeni ewe Pworausen Manau , iei popun üa pwapwa usumi . Üa mochen ämi oupwe miritikai ngeni met a mürina , nge oupwe miritimang ngeni mine a ngau .
58009004	Description	Lon ei leni a nom ewe rongen asoren ötüöt seni kolt me ewe Pworun Pwon mi pwölüpwöl ngeni kolt . Lon ei Pworun Pwon a wor ewe pör seni kolt ia ekewe mana ra nom ie me wokun Aaron we mi fasar , pwal ekewe rüepek fau ia ekewe allük ra mak ie .
45003027	Faith	Iwe , met sia tongeni aingaing won ? Esor ! Met popun pwe a iei usun ? Pokiten sia aleasochisi ekewe Allük ? Apwi , nge sia lükü .
43014010	Faith	Filip , ifa usun , kosap lükü , pwe ngang üa nom lon Semei , nge Semei a nom loi ? ” Mürin Jesus a üreni nöün kewe chon kaiö , “ Ekewe kapas üa fen ürenikemi resap pop seniei , nge Semei mi nonom loi a föri an angang .
44016022	Violence	Iwe , pwal ewe mwichen aramas a pöchökül le ü ngeni Paulus me Silas . Mürin ekewe samollap ra kamwei seniir üfer kewe o allük ngeni ekewe sounfiu pwe repwe wichiir .
43013034	Recommendation	Iei üpwe ngenikemi eu allük mi fö : Oupwe echenifengenikemi lefilemi . Usun ngang üa echenikemi , iei usun pwal ämi oupwe echenifengenikemi .
47005001	Grace	Pun sia silei , pwe lupwen imwach imwen siamü sia nom lon , wewen inisich won ei fanüfan , epwe tala , mi wor imwach me ren Kot , imwach imwen wilipos mi nom läng tori feilfeilachök , esap förien aramas .
43012044	Faith	Iwe , Jesus a apasa fän leüömong , “ Iö a lüküei , esap chök lüküei , nge a pwal lükü ewe mi tinieito .
44009013	Description	Ananias a üreni , “ Ai Samol , üa rongorong chomong pworaus usun ei mwän me ekewe föför mi ngau meinisin a föri ngeni noumw kewe chon pin lon Jerusalem .
55003002	Sin	Aramas repwe ekieki chök püsin ir , repwe efich moni , repwe tunomong me lamalamtekia , repwe turunufas o aleasolap ngeni semer me iner , resap sile kilisou , resap meniniti lamalam ,
45005009	Grace	Iwe , ren chaan sia küna pwüng me ren Kot . Nge epwe le fen ifan me watten an amanauakich seni än Kot song !
45014014	Sin	Pokiten ai nonom lon ach Samol Jesus üa wesewesen lükü pwe esap wor och mongö mi pin ngeniei . Nge are eman aramas a lükü pwe ekoch mongö ra pin ngeni , mürin ewe mongö a pin ngeni .
54004006	Faith	Iwe , are kopwe aiti ngeni pwiüm kewe souläng ekei kapasen öüröür , kopwe eman chon angangen Kraist Jesus mi mürina . Kopwe püsin amongöni ngünum ekewe kapasen lükülük , pwal ekewe kapasen kait ka fen aleasochisi tori ikenai .
