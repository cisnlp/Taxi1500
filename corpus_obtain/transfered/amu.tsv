62003016	Faith	Luaa waa na ma'mo̱ⁿna' nda̱a̱ya chiuu tseixmaⁿna' na m'aaⁿ ts'aⁿ na wi' ts'om x'iaa'. Nquii Jesús tquiaañe cheⁿnqueⁿ na tueeⁿ'eⁿ cwentaaya. Ndo' na ljo', juu na cwitando̱o̱'a laxmaaⁿya na nndya̱'ntjo̱o̱ⁿya nda̱a̱ nn'aaⁿya na cwilayu'.
43013001	Grace	Cantyjati na jnaⁿna' na t'maⁿ Jesús jâ na cwilajomndyô̱ ñ'eⁿñê, t'mo̱o̱ⁿ na jeeⁿ candya' ts'oom jâ. Ntyjeeⁿ na jnda̱ jaawe'ntyjo̱ xjeⁿ na nlueeⁿ'eⁿ tsjoomnancuewaañe na nncjaalcwe'nnaaⁿ'aⁿ na m'aaⁿ Tsotyeeⁿ. Jo' chii quia majaawe'ntyjo̱ xjeⁿ na nlatya̱a̱ⁿ jaa nn'aⁿ judíos xuee pascua quia cwilacwja̱a̱ya canmaⁿ, t'mo̱ⁿtyeeⁿ na jeeⁿ t'maⁿ waa na candya' ts'oom jâ.
58003017	Sin	Mawax'a̱tya̱, ¿'ñee naⁿ'ñeeⁿ na tyotseiw'eeⁿ joona wenn'aaⁿ ndyu? Ñequio joo na tyolaxmaⁿ jnaⁿ na tja̱ ndyuaa yuu tjaa nn'aⁿ c'om.
60001014	Recommendation	Nc'e na cwiluiindyo' ntseinda Ty'o̱o̱ts'om na cwila'canda̱a̱'ndyo', catjei'ndyo' cantyja 'naaⁿ joo ts'iaaⁿ na ñejla'jomndyo' cwitjo̱o̱cheⁿ na ta'jnaⁿ'yo' jom.
45011032	Grace	Ee s'aa Ty'o̱o̱ts'om na cha'tsondyo̱ la'xmaaⁿya na tyoola'canda̱a̱'ndyo̱ jo nnoom, cha na cha'tsondyo̱ nnc'oom na wi' ts'oom.
66006006	Description	Ndo' jndiiya teic'uaa quii'ntaaⁿ ñequiee naⁿ na ta'ndo' na catseineiⁿ ts'aⁿ, tso: —We tsua'xjo lqueeⁿ trigo, na jndana' cwii denario, cha'xjeⁿ na mawantjom ts'aⁿ na cwii xuee. Ndo' yom tsua'xjo lqueeⁿ cebada na jndana' cwii denario, sa̱a̱ tintsa' na nntseitjo̱o̱na' seitye ñequio winom.
59004010	Recommendation	Catue'ndyo'cje'yo' jo nnom Ta Ty'o̱o̱ts'om cha na jom nnts'aaⁿ na nntseiwendyena' 'o.
44017031	Grace	Ee jnda̱ seijndaa'ñê xuee na nncu'xeeⁿ jaa nn'aⁿ tsjoomnancue cantyja na maty'iomyana'. Jnda̱ tqueeⁿ na nquii Jesús nncu'xeⁿ jaa. Ndo' jnda̱ t'mo̱o̱ⁿ na mayuu' na nluii na ljo' nda̱a̱ cha'tso nn'aⁿ ee s'aaⁿ na tando'xco juu jnda̱ na tue'.
43019002	Description	Ndo' sondaro'ñeeⁿ l'ana tsei nioom, jnda̱ chii tioomna juuna' xqueⁿ Jesús, ndo' jla'cweena jom cwii liaatco colo catsioo'.
54005014	Recommendation	Nc'e na luaa' waa, jo' na l'ue ts'o̱o̱ⁿ na yolcu na jnda̱ ljondye na cje m'aⁿna, c'unconnda'na, c'om ndana, cateix'eena w'aana meiⁿ tinquiana na wanaaⁿ na nla'neiⁿ nn'aⁿ ñ'oom wi' nacjoo nn'aⁿ na cwila'yu'.
43014011	Faith	Cala'yu'yo' na ljo'yu cwiluiindyo̱ ñequio Tsotya̱, ndo' Tsotya̱ya ljo'yu cwiluiiñê ñ'eⁿndyo̱ ja. Xeⁿ tileicala'yu'yo' na ljo', sa̱a̱ quiandyo' na nla'yu'yo' ñ'eⁿndyo̱ cantyja 'naaⁿ mañejoo ts'iaaⁿmeiiⁿ na mats'aa.
66020014	Violence	Xjeⁿ'ñeeⁿ juu na mach'ee na cwiwje nn'aⁿ ndo' ñequio tsjoom l'oo, tjoom'm joona' ndaaluee chom. Juu ndaaluee chom tseixmaⁿna' na jnda̱ we na cwiwje nn'aⁿ.
58009026	Description	Ee xeⁿ na ljo' tcaⁿna', quia jo' jndye ndii' xjeⁿ na tqueⁿ Ty'o̱o̱ts'om tsjoomnancue, nlcaⁿna' na cue' Cristo. Sa̱a̱ ncueemeiiⁿ na mawjaantycwii cantyja 'naaⁿ' tsjoomnancue, ñejomndii' teitquioo'ñe Cristo, na tquiaañê na tueeⁿ'eⁿ na nntseicanoom'm jnaaⁿ nn'aⁿ.
44013018	Description	Tyotseiquii ts'oom ñ'eⁿndyena cha'na wen'aaⁿ ntyu quia tyom'aⁿna nndyuaa yuu tjaa nn'aⁿ c'oom.
46011033	Recommendation	Jo' chii 'o nn'aⁿya na cwila'yu'yo', quia cwitjomndyo' na nlajomndyo' na nlcwa'yo' ndo' nncwe'yo' na cwicañjom n'om'yo' na tue' Ta Jesús, cwindo'yo' cwii ndo' cwii x'iaa'yo'.
66006012	Violence	Seicanaaⁿñê yuu na jnda̱ yom na ta̱'tyeⁿ tsom'ñeeⁿ. Ndo' queⁿ'yo' cwenta jeeⁿ jndeii s'eii. S'aana' na teintomñe ñe'quioom' cha'na cwii liaa na ntom ndo' s'aana' na teiweeñe chi' cha'cwijom niom'.
58011035	Violence	Nt'om yolcu nc'e na tyola'yu'ya n'omna ñ'eⁿ Ty'o̱o̱ts'om, tando'nnda' nn'aaⁿna na jnda̱ tja̱. Sa̱a̱ nt'om nn'aⁿ na tyola'yu'ya n'omna ñ'eⁿñê, l'a nn'aⁿ na tja̱nioomndyena ñequio na cwajndii tyoquiina' joona. L'o̱na meiiⁿ tyolue naⁿ'ñeeⁿ nda̱a̱na na nndyaandyena xeⁿ nntjeii'ndyena cantyja 'naaⁿ'aⁿ. Ee jla'no̱ⁿ'na meiiⁿ na nncwjena, sa̱a̱ ntyjaa' n'omna na nlcwinnda'na na xcweti na nnta'ndo'na ñ'eⁿñê.
44016037	Violence	Sa̱a̱ Pablo matsoom nda̱a̱ policía: —Jâ cwilaxmaaⁿyâ cantyja 'naaⁿ' tsjoom Roma. Sa̱a̱ meiiⁿ na ljo' tjaa'na jâ na jndoo' cha'tso nn'aⁿ meiiⁿ na tyoowijndaa' aa waa na jla'tjo̱o̱ndyô. Jnda̱ chii tioomna jâ w'aancjo. Nmeiiⁿ' l'ana jâ meiiⁿ na meiⁿchjoo ticatsona' na nl'ana na ljo' nn'aⁿ romanos. Ndo' je' ¿aa cwe' nt'iu nntjeii'na jâ? Xoya na ljo'. Nquieena quiocatjeii'na jâ.
45013009	Recommendation	ee ljeii'ñeeⁿ matsa̱'ntjomna': “Tinc'om'ya' ñequio cwiicheⁿ ts'aⁿ, tintseicue' ts'aⁿ, tinch'uee' 'naaⁿ' ts'aⁿ, tintseiqueeⁿ ts'om' 'naaⁿ' ts'aⁿ.” Ee cha'tso ñ'oommeiⁿ' ñequio nt'omcheⁿ na sa̱'ntjom ljeii na tqueⁿ Moisés, cwila'x'iaa'ndye joona' ñequio ñ'oomwaa na matsona': “C'oom' na jnda ntyji' tyjets'aⁿndyu' cha'xjeⁿ na wi' ts'omndyu' cheⁿncu'.”
62003003	Faith	Ndo' ticwii cwii ts'aⁿ na luaa' macantyjaa' ts'om jom, maqueⁿlju'ñe cheⁿnquii jo nnoom cha'xjeⁿ nqueⁿ cwiluiiñê na lju'ñê.
45007022	Faith	Ee nnco̱ jeeⁿ neiⁿncoo' ntyjii ljeii 'naaⁿ' Ty'o̱o̱ts'om na tquiaaⁿ nnom Moisés,
50004004	Recommendation	Ñequii'cheⁿ c'om'yo' na neiⁿ'yo' na laxmaⁿ'yo' cwentaa' Ta Jesús. Matsjo̱o̱nnda'a: C'om'yo' na neiⁿ'yo'.
66001012	Description	Quia jo' taqua̱ⁿxa̱ⁿ'a cha ya nnty'iaya 'ñeeⁿ juu matseineiⁿ ñ'eⁿndyo̱. Ndo' quia na jnda̱ taqua̱ⁿ, nty'iaya ntquiee' xjo s'om cajaⁿ na cwicañjoom' nlca.
58003018	Sin	Ndo' ¿'ñeeⁿ naⁿ'ñeeⁿ na tso Ty'o̱o̱ts'om ñ'oomtyeⁿ na w'iina' na tijoom xuee nnc'ooquiee'ndye yuu na nñequiaaⁿ na nnta'jndyeena? Tsoom na ljo' nda̱a̱ joo nn'aⁿ na tîcalacanda̱a̱'ndye.
43010008	Sin	Cha'tso nt'omcheⁿ nn'aⁿ na jnda̱ tquiocalue na cwiluiindye na nntei'x'ee canmaⁿ cwii tjo̱o̱cheⁿ na jndyo̱o̱, joo naⁿ'ñeeⁿ la'xmaⁿna naⁿcanty'ue ndo' nn'aⁿ na cwiwincje' tiom. Sa̱a̱ joo canmaⁿ na mayuu'cheⁿ cwiluiindye cwentaya tînquiandyena cantyja 'naaⁿ naⁿ'ñeeⁿ.
60002018	Recommendation	'O na tyeⁿ m'aⁿ'yo' moso nda̱a̱ patrom 'naⁿ'yo', catue'ndyo'cje'yo' nda̱a̱ joona meiiⁿ aa ya nn'aⁿndyena oo aa tiann'aⁿndyena.
44006013	Description	Ndo' tqueeⁿ'ndyena nt'omcheⁿ nn'aⁿ na calue cantu nacjoom'm. Tyolue naⁿ'ñeeⁿ: —Tsaⁿs'am'aaⁿ' ñequii'cheⁿ matseineiiⁿ ñ'oom tia nacjoo' wats'om t'maⁿ na matseixmaⁿna' cwentaa' Ty'o̱o̱ts'om ndo' nacjoo' ljeii na tqueⁿ Moisés.
47005018	Faith	Nquii Ty'o̱o̱ts'om mach'eeⁿ ts'iaaⁿmeiⁿ', majom maqueeⁿ jaa na cwiljoya ts'oom ñ'eⁿndyo̱ nc'e Cristo ndo' maty'ioom ts'iaaⁿ jaa na quiandye nn'aⁿ na caljoya ts'oom ñ'eⁿndyena.
59005010	Recommendation	'O nn'aⁿya na cwila'yu'yo', c'om't'maaⁿ'ndyo' n'om'yo' cha'xjeⁿ nquiee profetas na tyoñequia ñ'oom' Ty'o̱o̱ts'om na jeeⁿ wi' tyotjoom.
44002021	Faith	Sa̱a̱ cwii cwii ts'aⁿ na nncwji' xueya na cwiluiindyo̱ na matsa̱'ntjo̱ⁿ, juu tsaⁿ'ñeeⁿ nluiin'maaⁿñe.” Luaa' ñ'oom na tso Ty'o̱o̱ts'om ñequio 'ndyoo Joel.
66007012	Faith	Tyoluena: Amén. Maty'iomna' na ticantycwii na cwila't'maaⁿ'ndyo̱ Ty'o̱o̱ts'oomya ndo' na cwilawa̱a̱ndya̱a̱ya jom. Macanda̱ jom tseixmaaⁿ cha'tso na jndo̱' ts'oom. Cwil'uuya na quianl'uaaⁿ'aⁿ ndo' cwil'uuya ñ'oom ya cantyja 'naaⁿ'aⁿ, ee jom t'maⁿ cwiluiiñê cantyja najneiⁿ ndo' cha'tso nnda̱a̱ nnts'aaⁿ. Tijoom cwintycwii cantyja 'naaⁿ'aⁿ. Amén.
60003003	Recommendation	Juu na cwilatycwi'ndyo' cantyja 'naⁿ'yo' til'a'yo' cwe' ñequio 'naⁿ na cwiwitquioo' cha'na cwila'tycwi'yo' soonqueⁿ'yo', 'naⁿ na tuiina' ñequio s'om cajaⁿ oo liaa na jeeⁿ chjoom.
55001008	Faith	Ja wa'njo̱o̱ⁿ w'aancjo, sa̱a̱ tinc'oom' na jnaⁿ' na nncwji'yuu'ndyu' cantyja 'naaⁿ' nqueⁿ na cwiluiiñê na matsa̱'ntjoom jaa, meiⁿ tinc'oom' na jnaⁿ' cantyja 'naⁿya. Ñequio najndeii na mañequiaa Ty'o̱o̱ts'om, catseijomndyu' nawi' na cwiwino̱o̱ⁿya nc'e juu ñ'oom na cwiñequiaaya na macwji'n'maaⁿñê nn'aⁿ.
43017019	Description	Ee nc'e joona maqua̱ⁿ cheⁿnnco̱ na lju' ts'o̱o̱ⁿ jo njom' cha mati nlqueⁿlju'na' n'omna nc'e ñ'oom na mayuu'.
66003002	Recommendation	'O na m'aⁿ'yo' cha'cwijom na cwinda'yo', calcwiiya n'om'yo'. Juu chjoowi' na ndi cwileiñ'om'yo', calajnda̱'yo' na nncjaanajndeiina'. Ee mawaa xjeⁿ na ñe'cantycwii naya'ñeeⁿ naquii' n'om'yo'. Ee maljeiya na tixcwe cwil'a'yo' jo nnom Tsotya̱ya Ty'o̱o̱ts'om.
66016004	Description	Jnda̱ jo' juu ángel na jnda̱ ndyee tjacu'nquioom nawi' na ñjom waso 'naaⁿ'aⁿ n'om candaa ñequio cha'tso joo yuu na cwinaaⁿ' ndaa. Ndo' seicwaqueⁿna' joona' niom'.
45005002	Faith	Macantyja 'naaⁿ' jom, jo' na macwjaa'ñena' jaa naquii' nayawaañe na matseixmaⁿ Ty'o̱o̱ts'om na cwicalui'n'maaⁿndye nn'aⁿ, na cwila'yu'ya n'om ñ'eⁿñê. Ndo' tyeⁿ m'aaⁿya naquii' ñ'oomwaa' ndo' mañequiaana' na jeeⁿ neiiⁿya, ee ntyjaa'ya n'o̱o̱ⁿya na nla'jomndyo̱ na matseit'maaⁿ'ñena' Ty'o̱o̱ts'om.
49005005	Sin	Ee manquiu'yo' na juu ts'aⁿ na cwe' nnc'oomya ñequio x'iaa' oo na nntseiqueeⁿ ts'om na ñe'cwityañe, jo' jo' matseijomna' cha'na quia na matseit'maaⁿ'ñe ts'aⁿ cwii na cwe' nn'aⁿ nl'a, ndo' na ljo' nntseicu'na' na nncjaaquiee' tsaⁿ'ñeeⁿ cantyja na matsa̱'ntjom Cristo ñ'eⁿ Ty'o̱o̱ts'om.
58011008	Faith	Mati Abraham tyotseiyu'ya ts'oom ñ'eⁿ Ty'o̱o̱ts'om. Jo' chii quia na t'maⁿ jom, seicaña̱a̱ⁿ. Jlueeⁿ'eⁿ tsjom'm na wjaⁿ ndyuaa na macanaaⁿ'aⁿ. Tjaaⁿ meiⁿ ticaljeiiⁿ yuu wjaayom.
49005018	Recommendation	Tinc'om'yo' na candye'yo', ee na luaa' nl'a'yo' wjaachuna' 'o na nntsuundyo', 'o c'om'yo' na too'ndyo' ñ'eⁿ Espíritu Santo.
61002002	Sin	Jndye nn'aⁿ nla'jomndye natia na jeeⁿ wi' laxmaⁿna, ndo' jnaaⁿ' na luaa' laxmaⁿ naⁿ'ñeeⁿ, tis'a ñ'oom ncwineiⁿ cantyja 'naaⁿ' ñ'oom naya 'naaⁿ' Ty'o̱o̱ts'om.
49002018	Faith	Nc'e cantyja 'naaⁿ' Cristo jo' na meiiⁿ we ntmaaⁿ' jaa, wanaaⁿ na nntsaquia̱a̱'a na m'aaⁿ Ty'o̱o̱ts'om, cwiluii na ljo' nc'e Espíritu Santo.
44021025	Recommendation	Sa̱a̱ cantyja 'naaⁿ nn'aⁿ na cwila'yu' na nchii nn'aⁿ judíos, jnda̱ jla'cwano̱o̱ⁿyâ ljeii na m'aⁿna na tanc'oom' n'omna cantyja 'naaⁿ costumbre 'naaⁿ jâ nn'aⁿ judíos. Macanda̱ t'maaⁿyâ na tacwa'na nantquie na jnda̱ tsa̱' nn'aⁿ nda̱a̱ 'naⁿ na cwe' nn'aⁿ nl'a. Tantquiina niom' meiⁿ seii quioo' na cwe' cwi'uo̱o̱ cantyo'. Ndo' tanc'omna na cwe' nnc'omyana ñ'eⁿ nc'iaana.
44005003	Sin	Quia jo' matso Pedro nnoom: —'U re Ananías, ¿chiuu na tquiaandyu' na seicatoo' Satanás naquii' ts'om' na tsu' cantu nnom Espíritu Santo na seitjo̱o̱' s'om cantyja na jnda̱a̱' tyua'?
49004014	Recommendation	Quia jo' taxocatseijomnnda'na' jaa cha'na yocanch'u na tiyo yo cwila'chuii' chiuu waa na m'aaⁿ' n'om. Meiⁿ taxonquiandyo̱ na nleichuuna' jaa cantyja 'naaⁿ' ñ'oom xco na cwe' cantu na cwiñe'quia nn'aⁿ na jeeⁿ jndo̱' n'om na joo ñ'oom'ñeeⁿ cwi'oochoondyena' nn'aⁿ nato na tixcwe.
46006009	Sin	¿Aa ticaliu'yo' na joo nn'aⁿ na cwiñequiandye cantyja 'naaⁿ' natia ticalaxmaⁿna cantyja na matsa̱'ntjom Ty'o̱o̱ts'om? Tiñe'quio'nn'aⁿndyo' cheⁿncjo'yo' cantyja 'naaⁿ' ñ'oomwaañe. Nn'aⁿ na cwe' cwitjomndyeyana ñ'eⁿ nn'aⁿ na tyoo'uncona, tixocala'xmaⁿna cantyja na matsa̱'ntjom Ty'o̱o̱ts'om, meiⁿ nn'aⁿ na cwila't'maaⁿ'ndye 'naⁿ na cwe' nn'aⁿ l'a, meiⁿ nn'aⁿ na cwe' m'aⁿya ñ'eⁿ nn'aⁿ, meiⁿ naⁿnom na cwe' ñ'eⁿ ntyjenom m'aⁿ,
58010025	Recommendation	Tacal'aaya na ticala'jomndyo̱ quia cwitjomndye nn'aⁿ na cwila'yu'. M'aⁿ nn'aⁿ na cwil'a na ljo' sa̱a̱ jaa quiaaya na t'maⁿ n'om cha'tsondye nn'aⁿ na cwila'yu'. Majndeiiticheⁿ je' na cwinty'iaaya na wjaawindyoo' na nncwjee'nnda' nquii Ta Jesús.
51003005	Sin	Jo' chii cha'tso nmeiⁿ' na cwiqueⁿ n'om'yo' cha'xjeⁿ cwiqueⁿ n'om nn'aⁿ na tyoolayu', queⁿ'yo' cwenta na l'oo laxmaⁿna', cha'na na nc'oomya ts'aⁿ ñ'eⁿ cwiicheⁿ ts'aⁿ na nchii saaⁿ'aⁿ, nchii scoom'm, meiⁿ talajomndyo' ts'iaaⁿ na tilju' laxmaⁿ, meiⁿ tañequiandyo' ñequio joo na queeⁿ n'om seii'yo', meiⁿ tala'jomndyo' ñequio joo natia na l'ue n'om'yo', meiⁿ tila'queeⁿ n'om'yo' 'naaⁿ' cwiicheⁿ ts'aⁿ, na juu jo' ljo'yu jnaaⁿ' ts'aⁿ cha'xjeⁿ na matseit'maaⁿ'ñe cwii na nl'a nn'aⁿ.
52005008	Faith	sa̱a̱ nc'e na cwilaxmaaⁿya cantyja 'naaⁿ' naxuee, cwa queⁿndyo̱cheⁿncjo̱o̱ xjeⁿ, cha'waati xuee c'o̱o̱ⁿya cha'na ts'aⁿ na canda̱a̱' xqueⁿ. Matsona' na cata'ñoom'ndyo̱ cheⁿncjo̱o̱ya ñequio na cwilayu'ya n'o̱o̱ⁿya ñ'eⁿ Ty'o̱o̱ts'om ndo' ñequio juu na m'aaⁿya na wi' n'o̱o̱ⁿya nn'aⁿ ñequio juu na ntyjaa' n'o̱o̱ⁿ na nncwji'n'maaⁿñe Ty'o̱o̱ts'om añmaaⁿya cha'xjeⁿ mawañoom' tjaⁿxqueⁿxjo xqueⁿ sondaro.
55001007	Grace	Nchii Ty'o̱o̱ts'om mañequiaaⁿ na m'aaⁿya na nquiaaya. Jom mañequiaaⁿ na laxmaaⁿya najndeii na matseixmaaⁿ ñequio na c'o̱o̱ⁿya na wi' n'o̱o̱ⁿya nn'aⁿ ndo' mati na queⁿndyo̱ cheⁿncjo̱o̱ xjeⁿ cantyja 'naaⁿya.
62002004	Sin	Sa̱a̱ xeⁿ nntso ts'aⁿ: “Ja mam'aaⁿya cwentaaⁿ'aⁿ”, sa̱a̱ titseinda̱ ñ'oom na matsa̱'ntjoom, tseixmaⁿ tsaⁿ'ñeeⁿ tsaⁿcantu meiⁿ tic'oomñe cantyja 'naaⁿ' na mayuu'.
50002002	Faith	quia jo' quia'yo' na canda̱a̱'ya na neiⁿya na cha'tsondyo' c'om'yo' na ñe'cwii ñ'oom 'o, na ñe'cwii c'om'yo' na jnda nquiu'yo' ntyjee'yo', na ñe'cwii na m'aaⁿ' n'om'yo' ndo' ñe'cwii ts'iaaⁿ cwil'a'yo'.
43007030	Description	Cwe' nc'e na tsoom ñ'oomwaa', tyoqueⁿndye naⁿmaⁿn'iaaⁿ na nnt'uena jom. Sa̱a̱ nc'e na tyoowe'ntyjo̱ na ntyjii Ty'o̱o̱ts'om na nncwinoom nawi' t'maⁿ, jo' chii meiⁿcwiindyena tîcat'uii jom.
54006018	Recommendation	Catsa̱'ntjom' joona na cal'ana naya nn'aⁿ, jo' na nncuaa na tyandyena na majndye nnom na ya cwil'ana, na tic'omna na ntycwiina, 'naⁿ na niom lueena, catei'jndeiina nn'aⁿ.
43018030	Description	Joona t'o̱o̱na nnoom: —Xeⁿ nchii ts'aⁿ na tia ts'aⁿñe jom, xonquio̱o̱ñ'o̱o̱ⁿyâ jom na m'aaⁿ'.
45014006	Faith	Ts'aⁿ na maqueⁿ na t'maⁿti cwii xuee, mach'eeⁿ na ljo' ee na matseit'maaⁿ'ñê Nquii na matsa̱'ntjom jom. Ndo' ts'aⁿ na mach'ee na ñe'cwii xjeⁿ tseixmaⁿna', mach'ee na ljo' ee na matseit'maaⁿ'ñe Nquii na matsa̱'ntjom juu. Ndo' ts'aⁿ na macwa' cha'tso nnom nantquie, macwaaⁿ'aⁿ joona' ee na matseit'maaⁿ'ñê Nquii na matsa̱'ntjom jom, ndo' mañequiaaⁿ na quianl'uaa' Ty'o̱o̱ts'om. Mati ts'aⁿ na cwe' jndaa' nantquie na macwa' mach'eeⁿ na ljo' ee na matseit'maaⁿ'ñê Ty'o̱o̱ts'om ndo' mañequiaaⁿ na quianl'uaa'.
45012012	Recommendation	C'om'yo' na neiⁿ'yo' cha'tso na matseijndaa'ñe Ty'o̱o̱ts'om na nñequiaaⁿ na nnda'yo'. Quia maju'wi'na' 'o, c'om't'maaⁿ'ndyo' n'om'yo'. Ndo' ñequii'cheⁿ calaneiⁿ'yo' nnoom.
44024023	Description	Ndo' jo' sa̱'ntjom Félix capeitaⁿ na cal'ana cwenta Pablo na cwe' nnc'oomjnaⁿyaaⁿ ndo' nchii na nla'cu'na na nnquiocajndoo' nc'iaaⁿ'aⁿ jom.
46013007	Description	Ts'aⁿ na jnda ntyjii x'iaa' matseiquii ts'oom cha'tso na matjoom, ñequio na macantyjaa' ts'oom ndo' ñequio na ticatiom ts'oom cantyja 'naaⁿ joona'.
47004013	Faith	Naquii' ñ'oom' Ty'o̱o̱ts'om na teiljeii matsona': “Matseiyu'a ñ'eⁿ Ty'o̱o̱ts'om, jo' chii macwji'yuu'ndyo̱ cantyja 'naaⁿ'aⁿ.” Mati jâ cwilayu'ya n'o̱o̱ⁿyâ ñ'eⁿñê ndo' cwilana̱a̱ⁿyâ cantyja 'naaⁿ' jo'.
52005014	Recommendation	Ndo' cwila'jndeii' ndyua̱a̱yâ nda̱a̱'yo' 'o nn'aⁿya, na cala'tia'yo' nn'aⁿ'yo' na tiñe'cal'a ts'iaaⁿ. Quia'yo' na t'maⁿ n'om nn'aⁿ na leic'om t'maaⁿ'ndye n'om. Cateijndei'yo' nn'aⁿ na tijnda̱na na tila'yu'ya n'omna. C'om' nioomcheⁿ n'om'yo' ñequio cha'tsondye nn'aⁿ.
66016010	Description	Jnda̱ jo' juu ángel na jnda̱ 'om tjacu'nquioom nawi' na ñjom waso 'naaⁿ'aⁿ nacjoo' tio yuu na wacatyeeⁿ quioo'jndii tquiee. Ndo' seijaaⁿñena' cha'tso ndyuaa na m'aⁿ nn'aⁿ na matsa̱'ntjoom. Ndo' joo nn'aⁿ'ñeeⁿ tyonda̱'na tsaana na jeeⁿ cwajndii tyoquiina' joona.
48006016	Grace	Cha'tsondye nn'aⁿ na cwilajomndyena ñ'oomwaa', quiaa Ty'o̱o̱ts'om na meiⁿcwii ñomtiuu tic'omna jo nnoom ñequio juu na m'aaⁿ na candya' ts'oom joona.
44018025	Faith	Jnda̱ ñet'mo̱o̱ⁿ nn'aⁿ nnoom cantyja 'naaⁿ' natoo' nquii na nndyocwji'n'maaⁿñe nn'aⁿ. Jo' chii ñequio na ntyjaa' ts'oom tyotseineiiⁿ nda̱a̱ nn'aⁿ. Xcwe tyo'mo̱o̱ⁿ cha'waa na ntyjiityeeⁿ cantyja 'naaⁿ' na nndyocwji'n'maaⁿñe Jesús nn'aⁿ, sa̱a̱ cantyja 'naaⁿ' na nleits'oomndye nn'aⁿ, macanda̱ ntyjeeⁿ cantyja 'naaⁿ' ñ'oom na tyoñequia Juan.
46010031	Recommendation	Quia jo' na cwicwa'yo' ñequio na cwiwe'yo', ñequio meiⁿquia na cwil'a'yo', na cha'tso na cha'tso ñequii'cheⁿ cats'aana' na caluiit'maⁿñeti Ty'o̱o̱ts'om cantyja 'naaⁿ' jo'.
62002027	Recommendation	Sa̱a̱ 'o laxmaⁿ'yo' Espíritu Santo na jnda̱ tquiaa Jesucristo naquii' n'om'yo', jo' chii meiⁿ tacaⁿna' ts'aⁿ na m'mo̱ⁿ nda̱a̱'yo', ee nquii Espíritu ma'mo̱o̱ⁿ cha'tso ñ'oommeiⁿ' nda̱a̱'yo', ndo' joona' laxmaⁿna' ñ'oom na mayuu' nchii cwe' cantu. Jo' chii ñequii'cheⁿ calajomndyo'tyeⁿ'yo' ñequio Cristo cha'xjeⁿ na ma'mo̱ⁿ Espíritu nda̱a̱'yo'.
59002026	Faith	Ee cha'xjeⁿ cha'waa seii' ts'aⁿ xeⁿ ticuaa espíritu 'naaⁿ'na', maxjeⁿ ts'oo juuna', majo'ti matseijomna' na matseiyu'ya ts'om ts'aⁿ, ts'oo juuna' xeⁿ ticañ'eⁿ na mach'ee ts'aⁿ.
44027035	Description	Jnda̱ tsoom na luaa' to'ñoom tyoo'. Tquiaaⁿ na quianl'uaa' Ty'o̱o̱ts'om jo nda̱a̱ cha'tso naⁿ'ñeeⁿ. Jnda̱ jo' tyjeeⁿ juuna', to̱o̱ⁿ'o̱ⁿ na macwaaⁿ'aⁿ.
44015020	Sin	Malei'tyeⁿ xeⁿ cwe' nlaljeiiya ñ'oom na nlacwano̱o̱ⁿya na m'aⁿna na tacwa'na nantquie na jnda̱ tsa̱' nn'aⁿ jo nda̱a̱ 'naⁿ na cwila't'maaⁿ'ndyena na nchii Ty'o̱o̱ts'om. Ndo' tanc'omna na cwe' nnc'omyana ñ'eⁿ nc'iaana. Tantquiina seii quioo' na cwe' cwi'uo̱o̱ cantyo'. Ndo' tantquiina niom'.
44023003	Sin	Ndo' jo' matso Pablo nnom tyee'ñeeⁿ: —Ty'o̱o̱ts'om nlco'weeⁿ'eⁿ 'u ee 'u ts'aⁿ na we waa mache'. 'U matsei'xmaⁿ' na nncu'xeⁿ' ja cha'xjeⁿ na matso ljeii na tqueⁿ Moisés sa̱a̱ matsu' na catjaa' nn'aⁿ ja meiiⁿ ljeii'ñeeⁿ matsona' na ticwanaaⁿ.
45008001	Description	Jo chii jaa nn'aⁿ na cwilajomndyo̱ ñequio Jesucristo, ticat'uii Ty'o̱o̱ts'om jaa cantyja 'naaⁿ' jnaaⁿya. Luaa' waa nc'e na cwil'aaya yuu na l'ue ts'om Espíritu Santo, nchii yuu na l'ue n'o̱o̱ⁿ ncjo̱o̱.
52005009	Grace	Ee nchii seijndaa'ñe Ty'o̱o̱ts'om na nnt'uiityeeⁿ jaa naquii' nawi' t'maⁿ. Sa̱a̱ tqueeⁿ jaa na nndaaya na nlui'n'maaⁿndyo̱ nc'e nquii Ta Jesucristo.
66020008	Violence	cha nlueeⁿ'eⁿ na nncjaanquiu'nn'aaⁿ Gog ñ'eⁿ Magog, jo' jo' nn'aⁿ na m'aⁿ cha'waa tsjoomnancue. Ndo' nntseitjoom sondaro 'naaⁿ naⁿ'ñeeⁿ na nl'ana tia'. Jndyendyena hasta matseijomna' cha'na jndye tei' 'ndyoo ndaaluee.
46006011	Grace	Ñ'eeⁿ'ndyo' 'o na ñejla'xmaⁿ'yo' nmeiⁿ' cwitjo̱o̱cheⁿ na nla'yu'yo', sa̱a̱ je' jnda̱ tmaⁿndyo', jnda̱ tqueⁿndyo̱ Ty'o̱o̱ts'om 'o, jnda̱ tqueeⁿ 'o na tjaa jnaⁿ la'xmaⁿ'yo' ñequio xuee' Ta Jesucristo ndo' cantyja 'naaⁿ' nquii Espíritu na cwiluiiñe Ty'o̱o̱ts'om cwentaaya.
55001012	Faith	Nc'e na luaa' jo' chii mawino̱o̱ⁿya nawi'meiiⁿ, sa̱a̱ tic'o̱o̱ⁿ na jnaaⁿ'a na ljo' ee mawajnaⁿ'a nqueⁿ na ntyjaa' ts'o̱o̱ⁿ ndo' ntyjiijndaa'ndyo̱ na waa najndeii na matseixmaaⁿ na mach'eeⁿ cwenta juu na m'aaⁿya na quit'maⁿ ts'o̱o̱ⁿya jom hasta xuee quia na nncu'xeeⁿ nn'aⁿ.
49006018	Faith	Tintsacwintyje'yo' na cwilaneiⁿ'yo' nnom Ty'o̱o̱ts'om cha'xjeⁿ na mañequiaa Espíritu Santo naquii' n'om'yo', ñequii'cheⁿ cala'ty'oondyo' ndo' cataⁿ'yo' nnoom, tincwintqueⁿ'yo', ñequii'cheⁿ na c'om'c'eendyo' na calaneiⁿ'yo' nnoom cantyja 'naaⁿ nn'aⁿ na m'aⁿ cwentaaⁿ'aⁿ.
52001001	Grace	Ja Pablo matseiljeiya cartawaañe, ñequio Silvano ñ'eⁿ Timoteo, matseicwano̱ⁿya juuna' nda̱a̱' 'o tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ na m'aⁿ'yo' tsjoom Tesalónica, 'o na cwila'xmaⁿyo' cwentaa' Tsotya̱a̱ya Ty'o̱o̱ts'om ndo' mati Ta Jesucristo. Quiana na nnto'ñoom'yo' naya na cwila'xmaⁿna ndo' na nnda'yo' na tjaa ñomtiuu c'om'yo' jo nda̱a̱na.
50004005	Faith	Cal'a'yo' na cha'tsondye nn'aⁿ nnta'jnaaⁿ'na na 'o la'xmaⁿ'yo' nn'aⁿ na yann'aⁿndyo'. Jnda̱ teindyoo' na nncwjee'nnda' Ta Jesús.
46011026	Faith	Jo' chii ticwii cwii ndii' na cwicwa'yo' tyoo'waa ndo' na cwiwe'yo' na ñjom wasowaa, cwitsatjei'yuu'ndyo' nda̱a̱ nn'aⁿ cantyja na tue' Ta Jesús, hasta quia na nndyonnaaⁿ'aⁿ.
59005015	Faith	Quia na cwilaneiⁿ'yo' nnom Ty'o̱o̱ts'om ñequio na cwilayu'ya n'om'yo' ñ'eⁿñê, nntsein'maaⁿ ts'aⁿ na wii', ndo' xeⁿ na seitjo̱o̱ñe tsaⁿ'ñeeⁿ nnoom nntseit'maⁿ ts'oom juu.
55001003	Faith	Naxuee ndo' natsjom quia na matseina̱ⁿya nnom Ty'o̱o̱ts'om, ñequii'cheⁿ quijaañjoom' ts'o̱o̱ⁿya 'u. Mandi'ntjo̱ⁿya nnoom ñequio na meiⁿcwii titia ntyjii cha'xjeⁿ tyol'a nn'aⁿ tsjaaⁿ na tuiindyo̱.
66006016	Description	Tyola'xuaana nda̱a̱ ntsjo̱ ñequio ljo̱'nty'a, jluena: —Cwa, quiaandyo' nacjooyâ cha nnda̱a̱ nnta'nty'iuuyâ nnom nqueⁿ na mawacatyeeⁿ tio ñequio nnom nquii Catsmaⁿ na t'maⁿ nlco'weeⁿ'eⁿ jâ. Ee nnts'aaⁿ na catio̱o̱ⁿndyô.
66002017	Description	'Ñeeⁿ 'o na ñe'candye'yo', candye'ya'yo' ñ'oom na matseineiⁿ Espíritu Santo nda̱a̱ ntmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ. 'Ñeeⁿ juu na jnda̱a̱ jnaⁿñe ñequio natia, nñequiaya maná na nlcwa' na ticata'jnaaⁿ' nn'aⁿ. Ndo' nñequiaya cwii tsjo̱' canchii' nnom. Nacjoo' juuna' nntseiljeixco̱ xueya ndo' meiⁿcwii ts'aⁿ ticaljeii ljo' matso ljeii'ñeeⁿ, macanda̱ nquii ts'aⁿ na nnco'ñom juuna' ntyjii.”
61002003	Sin	Nc'e na jeeⁿ queeⁿ n'omna s'om, jo' na nl'ana nawi' 'o ñequio ñ'oom na cwit'mo̱o̱ⁿna nda̱a̱'yo' na tiyuu' sa̱a̱ Ty'o̱o̱ts'om teiyo seijndaa'ñê na nnt'uiityeⁿna' joona, ndo' maxjeⁿ nluii cha'xjeⁿ na jnda̱ seijndaa'ñê.
53002011	Sin	Nc'e na luaa', 'ndii Ty'o̱o̱ts'om na cwe' ñ'oom cantu nñe'quiu'nn'aⁿna' joona ndo' nla'yu'na ñ'oom na tiyuu',
45002024	Sin	Ndo' na luaa', jeeⁿ xcwe ñ'oom' Ty'o̱o̱ts'om na teiljeii na matsona': “Nn'aⁿ na nchii judíos cwiluiindyena cwitio'ñ'oomna Ty'o̱o̱ts'om nc'e natia na cwil'a' 'o nn'aⁿ judíos.”
55003008	Sin	Ndo' cha'xjeⁿ naⁿcalua' Janes ñequio Jambres jla'wendyena nacjoo' Moisés, mati naⁿm'aⁿ' cwilawendyena nacjoo' ñ'oom na mayuu', la'xmaⁿna nn'aⁿ na ntjeiⁿ nqueⁿ, ndo' joona cantyja na matseiyu'ya ts'om ts'aⁿ ñ'eⁿ Ty'o̱o̱ts'om, macwji'ndyo̱na' joona.
66003019	Recommendation	Cha'tso nn'aⁿ na candya' ts'o̱o̱ⁿya, quia cwila'tjo̱o̱ndyena macwaⁿya joona, ndo' matseisei'a joona quia na macaⁿna'. Jo' chii ñequii'cheⁿ c'om'yo' na cjoo' n'om'yo' cantyja 'naⁿya, ndo' calcwe' n'om'yo'.
45005001	Faith	Jo' chii nc'e na jnda̱ tqueⁿna' na cwiluiindyo̱ nn'aⁿ na tjaa jnaⁿ cwicolaxmaaⁿya nc'e na cwila'yu'ya n'o̱o̱ⁿya ñ'eⁿ Ty'o̱o̱ts'om, jnda̱ ljoya ts'om Ty'o̱o̱ts'om ñ'eⁿndyo̱ nc'e nquii Jesucristo na cwiluiiñe na matsa̱'ntjom jaa.
54004016	Recommendation	Cats'aandyu' cwenta cantyja 'naⁿ' ndo' cantyja ñ'oom na ma'mo̱o̱ⁿ'. Ticwinchqueⁿ' na mache' ts'iaaⁿ 'naaⁿ' Ty'o̱o̱ts'om. Ee xeⁿ luaa' nlqueⁿndyu' nchii macanda̱ nncu' nlui'n'maaⁿndyu' mati nn'aⁿ na cwindye ñ'oom na mañequiaa'.
44026011	Violence	Jndye ndii' tyoco̱'wi'a nn'aⁿ cha'tso lan'om 'naaⁿ nn'aⁿ judíos. Tyol'uee'ndyo̱ chiuu nnts'aa cha catjeii'ndye nn'aⁿ cantyja na cwila'yu'. Mayuu'cheⁿ na seijmeiⁿ'na' ja hasta mati nt'omcheⁿ njoom na tquia tjo̱ na tyoco̱'wi'a nn'aⁿ na cwila'yu'.
48005019	Sin	Cwiwitquioo'ya ljo' na cwil'a nn'aⁿ na teincoondye: m'aⁿna na cwe' luaa'ndyo ñequio nn'aⁿ, tilju' ljo' m'aaⁿ' n'omna, wi'ndyena ñequio nn'aⁿ,
46003007	Grace	Ndo' na luaa', meiⁿ juu ts'aⁿ na manom' tit'maⁿ cwiluiiñe, meiⁿ ts'aⁿ na matseicandaa'. Nquii Ty'o̱o̱ts'om t'maⁿ cwiluiiñê ee jom mach'eeⁿ na wjaanajndeii ts'iaaⁿ'ñeeⁿ.
46001007	Faith	Ndo' na ljo', titseitjo̱o̱na' 'o meiⁿcwii nnom na mañequiaa Ty'o̱o̱ts'om cha cwicanda̱a̱ cwil'a'yo' ts'iaaⁿ 'naaⁿ'aⁿ yocheⁿ na cwimeiⁿndo'yo' na nncuee' xuee quia na nncwjee'nnda' Ta Jesucristo.
66014002	Description	Ndo' jndiiya na c'uaa nandye cañoom'luee cha'cwijom c'uaa na maco'na' ndaa, oo cha'cwijom najndeii matseixuaa tsuee. Jo' jo' jndiiya na jndye arpa cwitjo̱o̱' nn'aⁿ.
44010043	Faith	Mati profetas tyola'neiⁿna cantyja 'naaⁿ' Jesús. Tyoluena na cha'tsondye nn'aⁿ na nlayu' ñ'eⁿñê maxjeⁿ nntseit'maⁿ ts'om Ty'o̱o̱ts'om jnaaⁿna nc'e xuee' jom.
45002007	Faith	Nda̱a̱ joo nn'aⁿ na cwijoo' n'om na cwil'a yuu na maty'iomyana' na cantyja 'naaⁿ' jo' cwil'uee na nl'a yuu na matseit'maa'ñena' jom, nñequiaaⁿ na nla'xmaⁿna na ticantycwii na cwita'ndo' añmaaⁿna.
66001004	Grace	Ja Juan matseicwano̱ⁿ ñ'oommeiiⁿ nda̱a̱' 'o na cwiluiindyo' ntquiee' ntmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ na m'aⁿ'yo' ndyuaa Asia. Cato'ñoom'yo' naya na matseixmaaⁿ ñequio juu na tjañomtiuu na mañequiaaⁿ quii' ts'om ts'aⁿ. Nqueⁿ na m'aaⁿ ndo' m'aaⁿñê ndo' tyom'aaⁿ cwitjo̱o̱cheⁿ na nncuaa tsjoomnancue ndo' nncwjee'nnaaⁿ'aⁿ ndo' mati cantyja 'naaⁿ ntquiee' Espíritu na m'aⁿna jo nnom tio na wacatyeeⁿ.
44019004	Faith	Quia jo' tsoom nda̱a̱na: —Juan tyotseits'oomñê nn'aⁿ quia na tyolcwe' n'omna. Ndo' tyotsoom nda̱a̱ naⁿ'ñeeⁿ na cala'yu'na ñequio Jesús tsaⁿ na nndyontyjo̱ naxeeⁿ'eⁿ. Juu tseixmaⁿ Cristo.
61002009	Violence	Jo' chii nn'aⁿ na cwiñequiandyeñ'eⁿ cantyja na l'ue ts'om Ty'o̱o̱ts'om, mantyjiijndaa'ñê chiuu nntseicandyaañê ts'aⁿ quia na maqueⁿna' xjeⁿ juu. Ndo' mati nn'aⁿ na cwiñequiandye cantyja 'naaⁿ' natia, nljoo'ndyena nacje 'naaⁿ' nawi' na nt'uiityeⁿna' joona xuee na nntu'xeⁿndye nn'aⁿ.
58011016	Grace	Sa̱a̱ tyola'queeⁿ n'omna na lquiena cwii joo na yati yuu na m'aaⁿ Ty'o̱o̱ts'om. Jo' chii tijnaaⁿ'aⁿ na cwiluena na cwiluiiñê Ty'o̱o̱ts'om cwentaana, ee jnda̱ seijndaa'ñê cwii tsjoom yuu na nnc'omna.
54004007	Recommendation	Tintseiñ'oom'ndyu' ñ'oom na tiyuu'na' na cwe' ts'iaaⁿ'ndyo na ticjaawee' ts'om Ty'o̱o̱ts'om. Queⁿya ts'om' na matseit'maaⁿ'ndyu' jom.
66020009	Violence	Ndo' nty'iaya na jnaⁿna cha'waa tsjoomnancue. Ty'etcuundyena cha'waa ndyuaa ndo' tjaa'ndyena tsei juu tsjoom na jeeⁿ candya' ts'om Ty'o̱o̱ts'om, yuu na cwic'eeⁿ nn'aⁿ na maqueeⁿ na lju' n'om. Sa̱a̱ seiquioom chom nacjoo sondaro'ñeeⁿ, seicoñ'eⁿna' joona.
44010048	Description	Quia jo' seijndaa'ñê na cwits'oomndye naⁿ'ñeeⁿ ñequio xuee' Jesucristo. Jnda̱ chii taⁿ naⁿ'ñeeⁿ nnoom na caljoo'ñê ñ'eⁿndyena cwantindyo xuee.
45002019	Grace	Jndaa'ya ntyji' na nnda̱a̱ nntsa' na nncja'chuundyu' nn'aⁿ na laxmaⁿ na nchjaaⁿ, ndo' na cwiluiindyu' chom na matseixueeñena' nda̱a̱ nn'aⁿ na m'aⁿ cantyja 'naaⁿ' na jaaⁿñe.
62002025	Grace	Ndo' luaa waa ñ'oom na matseineiiⁿ nda̱a̱ya na nntseicaña̱a̱ⁿ na laxmaaⁿya na ticantycwii na cwitando̱o̱'a.
59003017	Description	Sa̱a̱ juu na jndo̱' n'om nn'aⁿ na mañequiaa Ty'o̱o̱ts'om, m'aⁿ nn'aⁿ na lju' n'omna jo nnoom ndo' nda̱a̱ nn'aⁿ, m'aⁿna na tjaa'naⁿ tia' cachona, m'aⁿna na yann'aⁿndye ñequio nc'iaana, ndyaandyena, wi' n'omna nt'omcheⁿ nn'aⁿ, cwil'ana yuu na ya, jndaa' m'aaⁿ' n'omna chiuu cwi'oom'aⁿna, ndo' xcwee' n'omna ljo' cwil'ana.
43003035	Faith	Nquii Ty'o̱o̱ts'om na cwiluiiñê Tsotya̱a̱ya m'aaⁿ na candya' ts'oom Jnaaⁿ. Ndo' naquii' l'o̱ jnda̱ tqueeⁿ cha'tsoti na maniom.
61003009	Grace	Sa̱a̱ nchii cwe' na jeeⁿ nioomñe Ty'o̱o̱ts'om na nntseicaña̱a̱ⁿ ñ'oom na jnda̱ tsoom na nnts'aaⁿ cha'xjeⁿ cwila'tiuu nt'omcheⁿ nn'aⁿ, sa̱a̱ m'aaⁿ nioomcheⁿ ts'oom, ee tical'ue ts'oom na nntsuuñe meiⁿcwii ts'aⁿ. Jom l'ue ts'oom na cha'tsondye nn'aⁿ calcwe' n'omna jnaaⁿna.
46007007	Grace	Cantyja 'naⁿya toom cwe' cha'tso naⁿnom laxmaⁿna cha'na ja, sa̱a̱ tiñe'cwii xjeⁿ na mañequiaa Ty'o̱o̱ts'om na laxmaaⁿya. Ee ñ'eeⁿ nn'aⁿ waa cwii nnom na la'xmaⁿ, ndo' nt'omcheⁿ cwiicheⁿ ljo la'xmaⁿ.
46014001	Recommendation	Jo' chii cjoo' n'om'yo' na c'om'yo' na jnda nquiu'yo' nn'aⁿ ndo' mati cantyjaa' n'om'yo' na nquii Espíritu Santo nñequiaaⁿ na nnda'yo' na nnda̱a̱ nl'a'yo' ts'iaaⁿ 'naaⁿ' Ty'o̱o̱ts'om, majndeiiticheⁿ na nnda̱a̱ nñequia'yo' ñ'oom'm.
47004006	Grace	Ee nquii Ty'o̱o̱ts'om na sa̱'ntjoom na cwixueeñe yuu na jaaⁿñe, manquiityeeⁿ jnda̱ s'aaⁿ na seixueeñena' naquii' n'o̱o̱ⁿyâ, cha cantyja 'naaⁿ' juu na caxuee'ñeeⁿ nnda̱a̱ nnta'jnaaⁿ'â na t'maⁿ cwiluiiñê nc'e mañejuu na xuee'ñeeⁿ matseixueeñena' nnom Jesucristo.
44018024	Description	Tsjoom Éfeso tuee' cwii ts'aⁿ judío na jndyu Apolos, ts'aⁿ tsjoom Alejandría. Jom ts'aⁿ na mawajnaaⁿ'ya ñ'oom' Ty'o̱o̱ts'om na teiyo teiljeii, ndo' jeeⁿ ya matseineiiⁿ cantyja 'naaⁿ'na'.
58013012	Grace	Jo' chii mati Jesús tquiaañê na jla'cuee' nn'aⁿ jom jo ndo' nnom tsjoom Jerusalén. Tioo nioom'm jo' jo' cha queⁿlju'na' jaa jo nnom Ty'o̱o̱ts'om.
56002015	Recommendation	Ñ'oommeiⁿ' ca'mo̱ⁿ' nda̱a̱ nn'aⁿ. Ñequio joona' catseijndo̱' n'omna, ndo' quia na macaⁿna' na catseitia' joona, catsa' na ljo' ñequio najndeii na matseixmaⁿ'. Tiñequiaa' na nnts'aa ts'aⁿ na ticuee' ts'oom 'u.
62004009	Grace	T'mo̱ⁿ Ty'o̱o̱ts'om na candya' ts'oom jaa ee Jnaaⁿ na ñecwiiñe jñoom juu tsjoomnancue cha nnda̱a̱ nntando̱o̱'a cantyja 'naaⁿ'.
43017024	Grace	’'U Tsotya̱ya m'aaⁿ' na candya' ts'om' ja cwii tjo̱o̱cheⁿ na tqueⁿ' tsjoomnancue. L'ue ts'o̱o̱ⁿ na naⁿm'aⁿ' na jnda̱ tquiaa' l'o̱o̱ya, c'omna yuu na m'aaⁿya ñ'eⁿndyu'. Ee quia ljo'cheⁿ nnda̱a̱ juu na matseit'maaⁿ'ñena' ja na tquiaa' na matseixmaⁿya.
45003016	Sin	Meiⁿyuucheⁿ na cwiquiena, cwila'ndaa'na n'om nn'aⁿ, ndo' cwe' nc'e jnaaⁿ joona maco'wi'na' naⁿ'ñeeⁿ.
58004014	Faith	Nquii Jesús Jnda Ty'o̱o̱ts'om cwiluiiñê tyee na tjacantyja cwentaaya. Jnda̱ tjaqueⁿ'eⁿ cañoom'luee, jo' chii macaⁿna' na caljoo'ndyo̱tya̱a̱ⁿya cantyja 'naaⁿ' na cwila'yu'ya n'o̱o̱ⁿya ñ'eⁿñê.
61001017	Grace	Ee nty'iaanda̱a̱yâ xjeⁿ na nquii Tsotya̱a̱ya Ty'o̱o̱ts'om t'maⁿ seit'maaⁿ'ñe jom, tso: “Luaa nquii ti'Jndaaya na jeeⁿ candya' ts'o̱o̱ⁿya jom, ñ'eⁿ jom jeeⁿ neiⁿya.”
46012011	Description	Espíritu Santo ñecwii cwiluiiñê. Manquiityeeⁿ mañequiaaⁿ cwii cwii nnom ts'iaaⁿmeiⁿ' nda̱a̱ nn'aⁿ cantyjati na l'ue ts'oom.
66008012	Description	Ángel na jnda̱ ñequiee tjo̱o̱ⁿ'o̱ⁿ ntu 'naaⁿ'aⁿ, quia jo' manndyoo' cha'na xcwe ñe'quioom' ñ'eⁿ chi' sei'ndaa'na'. Teintomna'. Ndo' majo'ti cancjuu tei'ndaa'. Taticwixueena'. Mati ñe'quioom' seitjo̱o̱na' cha'na ñequiee hora na taticwixueeñê. Ndo' mati natsjom, seitjo̱o̱na' cha'na ñequiee hora na taticwixueeñe chi' ñequio cancjuu.
44018017	Violence	Quia jo' cha'tso nn'aⁿ na tyoolayu' na nchii judíos t'uena Sóstenes, ts'aⁿ na cwiluiitquieñe wats'om 'naaⁿ nn'aⁿ judíos. Tyotjaa'na jom tach'eⁿ wats'iaaⁿ. Sa̱a̱ Galión tîcatseiñ'oom'ñê naⁿ'ñeeⁿ.
43010039	Violence	Quia jo' cwiicheⁿ cwii ndii' jla'jndaa'ndyena na nnt'uena jom, sa̱a̱ tîcanda̱a̱ l'ana, tjaaⁿ.
47004016	Faith	Jo' chii tica'ndyenc'uaa'ndyô̱ ee meiiⁿ na jaaju'cjena' seii'â sa̱a̱ 'io ndi 'io cwiwiteiiⁿxco naquii' n'o̱o̱ⁿyâ.
43012003	Description	Ndo' juu María maleiñ'oom cwii tsua' xjo ncheⁿ' na ñequii'cheⁿ nardo. Juuna' jeeⁿ jndana'. Tu'nquioom ncheⁿ'ñeeⁿ nc'ee Jesús, jnda̱ jo' tyowee'ñê nc'ee ñequio sooxqueeⁿ. Na s'aaⁿ na ljo' tju'na' jndye cachi cha'waa quii' w'aa.
58011009	Faith	Ndo' nc'e na tyotseiyu'ya ts'oom, ñeseijomna' jom na tyom'aaⁿ tyuaa'ñeeⁿ cha'na ts'aⁿ na cwe' tyjee'ya, ndo' juuna' tyuaa na macanaaⁿ'aⁿ na tquiaa Ty'o̱o̱ts'om. Cwe' l'aaliaa tyom'aaⁿ jo' jo' ndo' majo'ti Isaac ñ'eⁿ Jacob na mañejuu ñ'oom tsoom na nndaana na nnts'aaⁿ.
50003017	Recommendation	'O nn'aⁿya na cwila'yu'yo', cala'ljeii'ndyo' cha'xjeⁿ na mats'aa. Ndo' mati queⁿ'yo' cwenta cwaaⁿ nc'iaa'yo' na cwila'ljeii'ndye cha'xjeⁿ na cwil'aayâ, caluii'ndyo' joona.
48006002	Recommendation	Cwii ndo' cwiindyo' catei'jndei'yo' nn'aⁿ'yo' na cwila'yu' meiⁿquia na cwitjoomna, ee na nl'a'yo' naljo' nla'canda̱'yo' ljeii na matsa̱'ntjomna'.
59002024	Faith	Ndo' na ljo', ¿aa cwiqueⁿ'yo' cwenta? Nchii tomti maco'ñom Ty'o̱o̱ts'om ts'aⁿ cwe' cantyja na matseiyu'ya ts'om ñ'eⁿñê sa̱a̱ mati cantyja na mach'ee.
45009014	Faith	Ndo' na luaa' waa, ¿chiuu ya nl'uu? ¿Aa ticwixcwe ljo' mach'ee Ty'o̱o̱ts'om? Jeeⁿ tic'oom'na'.
45014001	Recommendation	Cato'ñoom'yo' meiiⁿ ts'aⁿ na ticuee' na matseiyu'ya ts'om, sa̱a̱ nchii na nnto̱'yo' na nla'ñ'eeⁿ'ndyue'yo' ñ'eⁿñê.
66012007	Violence	Quia jo' jnaⁿ tia' cañoom'luee. Juu Miguel ñequio ángeles 'naaⁿ'aⁿ tyol'ana tia' nacjoo' catsoomjndii. Ndo' catsoomjndii'ñeeⁿ ñequio naⁿjndii 'naaⁿ'aⁿ tyola'jnda̱na, tyol'ana tia' ñ'eⁿ joo ángeles'ñeeⁿ.
49004026	Recommendation	Quia matsei'w'ii' x'ia', tintseitjo̱o̱ndyu'ti' nnoom na jndaa'jom nntseicamaaⁿndyu' na tincja'cwaaⁿ'ya' jom.
60003009	Recommendation	Ts'aⁿ natia mach'ee 'o, tilalcwe'yo' nawi' nacjoo' tsaⁿ'ñeeⁿ. Xeⁿ na matseijnaaⁿ'aⁿ 'o, 'o tila'jnaⁿ'yo' jom. 'O cwiicheⁿ ljo cal'a'yo', cataⁿ'yo' na catio'naaⁿñe Ty'o̱o̱ts'om ts'aⁿ na nmeiiⁿ' mach'ee, ee jnda̱ seijndaa'ñê na 'o nnto'ñoom'yo' na nntio'ñaaⁿñê 'o.
43008029	Grace	Ndo' Tsotya̱ na jñoom ja m'aaⁿñê ñ'eⁿndyo̱. Tica'ñeeⁿ ja na ñenco̱, ee ñequii'cheⁿ mats'aa yuu na cjawee' ntyjeeⁿ ñ'eⁿndyo̱.
49006014	Recommendation	Cwintyje'tyeⁿ'yo' cwentaaⁿ'aⁿ na cwil'uee'ndyo' ñ'oom'm cha'xjeⁿ sondaro matseityeeⁿ xcweeⁿ'eⁿ ñequio tjaⁿ, cal'a'yo' na maty'iomyana' ee juuna' nncwañoom'na' 'o cha'xjeⁿ cotom xjo wañoom'na' sondaro.
66001020	Description	Je' nntsjo̱o̱ ljo' ma'mo̱ⁿ ñ'oom wanty'iuu'waa cantyja 'naaⁿ ntquiee' cancjuu na nty'ia' na too'ndye ts'o̱o̱ ntyjaya, ndo' ntquiee' xjo s'om cajaⁿ na cwicañjoom' nlca. Joo ntquiee' cancjuu'ñeeⁿ, jo' jo' ntquiee' ángeles na cwil'a cwenta ntquiee' ntmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ. Ndo' joo ntquiee' xjo s'om cajaⁿ na cwicañjoom' nlca, jo' jo' ntquiee' ntmaaⁿ' naⁿ'ñeeⁿ na la'xmaⁿ cwentaa' Ty'o̱o̱ts'om.
58002009	Grace	Sa̱a̱ cwinty'iaaya Jesús, na cwe' cwantindyo xuee na tqueⁿ Ty'o̱o̱ts'om na ticuee'ntyjo̱ na t'maⁿ cwiluiiñê cha'na ángeles, je' canda̱a̱'ya matseit'maaⁿ'ñena' jom nc'e na teinoom nawi' na tueeⁿ'eⁿ, cha cantyja 'naaⁿ' naya na matseixmaⁿ Ty'o̱o̱ts'om, tueeⁿ'eⁿ cwentaa cha'tsondye nn'aⁿ.
50002013	Grace	ee manquiityeeⁿ mach'eeⁿ na l'ue n'om'yo' na nl'a'yo' yuu na ya ndo' mateijneiⁿ 'o na nla'canda̱'yo' yuu na l'ue ts'oom.
43015011	Grace	’Ñ'oommeiiⁿ matseina̱ⁿya nda̱a̱'yo' cha nla'xmaⁿ'yo' na neiⁿ'yo' ñ'eⁿndyo̱ ndo' cha canda̱a̱'ya nnc'om'yo' na neiⁿ'yo'. Hasta quiaana' na waljoo'cheⁿ na neiⁿ'yo' na cwila'canda̱a̱'ndyo' yuu na matsa̱'ntjo̱ⁿya.
54001001	Description	Nnco̱ Pablo cwiluiindyo̱ apóstol cwentaa' Jesucristo. Nquii Ty'o̱o̱ts'om na cwiluiiñê na macwji'n'maaⁿñê jaa sa̱'ntjoom na matseixmaⁿya na ljo' ñequio Ta Jesucristo na cantyja 'naaⁿ' jom m'aaⁿya na cwicantyjaa' n'o̱o̱ⁿya.
54002009	Recommendation	Ndo' mati yolcu l'ue ts'o̱o̱ⁿ na cwee'na liaa na cwe' na ya xjeⁿ na nchii jeeⁿcheⁿ tycwi' nchii liaa jnda. Cal'ana xjeⁿ cha'tso cantyja 'naaⁿna. Ticwinom'na' na nla'chjoomndyena soonqueⁿna, meiⁿ ticwinom'na' na nla'chjoomndyena ñ'eⁿ 'naⁿ na cwiluiina' ñequio s'om cajaⁿ oo ñequio ta̱' perla na jeeⁿ jnda.
43002015	Violence	Ndo' jnda̱ na nty'iaaⁿ'aⁿ na luaa', quia jo' s'aaⁿ l'uaa tsja'jneiⁿ, jnda̱ chii jleintyjo̱o̱ⁿ naⁿ'ñeeⁿ. Tjeiiⁿ'eⁿ cha'tsondye joona ch'eeⁿ' tach'eⁿ wats'om'ñeeⁿ. Mati canmaⁿ ñ'eⁿ quioondyo. Ndo' seicantqueeⁿ meiⁿsa na cwilei'cho nn'aⁿ na cwila'jndyoondye s'om jo' jo'. Seiquiaⁿ s'om 'naaⁿ naⁿ'ñeeⁿ.
49002010	Grace	Ee cwiluiindyo̱ ts'iaaⁿ na mach'ee Ty'o̱o̱ts'om. Jnda̱ tqueeⁿxcoom jaa cantyja 'naaⁿ' Cristo Jesús cha na cal'aaya cha'tso nnom na maty'iomyana' na ndyu'ñeeⁿcheⁿ seijndaa'ñê na cal'aaya.
60004012	Recommendation	'O nn'aⁿya na cwila'yu'yo', tints'aana' na tileicala'no̱ⁿ'yo' cantyja 'naaⁿ' juu na wi' na cwiwinom'yo' na juuna' matseijomna' cha'cwijom mawinom ts'aⁿ quii' chom, tinc'oom' n'om'yo' na juu jo' t'maⁿ waa na cwichuii'na' ñequio na cwitjoom nt'omcheⁿ nn'aⁿ.
66019007	Recommendation	C'o̱o̱ⁿya na neiiⁿya. Cats'aana' na t'maⁿ na neiiⁿ' n'o̱o̱ⁿya, ndo' calawa̱a̱ndya̱a̱ya jom. Ee jnda̱ tue'ntyjo̱ na manncoco nquii Catsmaⁿ. Ndo' tsaⁿ na nluiiñe scoom'm mam'aaⁿc'eeñe.
49006017	Recommendation	Juu na macwji'n'maaⁿ'ñe Ty'o̱o̱ts'om nn'aⁿ cwil'uee'ndyo' juuna' na nncwañoom'na' 'o cha'xjeⁿ tjaⁿxqueⁿ xjo' mawañoom'na' xqueⁿ sondaro ndo' mati cwil'uee'ndyo' ñ'oom'm cha'xjeⁿ xjo espada na mañequiaa Espíritu Santo nda̱a̱'yo'.
44007024	Violence	Tjaaⁿ ndo' nty'iaaⁿ'aⁿ na maco'wi' cwii ts'aⁿ Egipto cwii ts'aⁿ tsjaaⁿ na tuiiñê. Jo' chii tjacwañom'm tsaⁿ'ñeeⁿ. Tjeii'ñê juu nawi' na matjom. Seicueⁿ'eⁿ ts'aⁿ Egipto.
53003013	Recommendation	Ndo' 'o, nn'aaⁿya, ticwintqueⁿ'yo' na cwil'a'yo' yuu na maty'iomyana'.
46016013	Faith	Queⁿ' queⁿ'yo' cwenta chiuu cwii tsam'aⁿ'ti'yo'. C'om'tyeⁿ'yo' na cwila'yu'ya n'om'yo' ñ'eⁿ Ty'o̱o̱ts'om. Catsanajnda̱'yo' cantyja na cwila'yu'yo' ñ'eⁿñê cha'na nn'aⁿ na 'ooquiendye na ñe'cwii waa na cwil'a.
44007043	Sin	Nchii jo' l'a'yo' ee ñejleiñ'om'yo' w'aaliaa na ndii' juu na tyolat'maaⁿ'ndyo' na jndyu Moloc. Ndo' ñejleiñ'om'yo' caxjuu cwentaa' juu na tyolat'maaⁿ'ndyo' na jndyu Renfán. Ñequii'cheⁿ 'naⁿ na ñel'a' ncjo'yo' ñejlat'maaⁿ'ndyo'. Jo' chii je' nncwjii'a 'o ndyuaa tsjom'yo', nntsa'yo' hasta cwiicheⁿ na ntyjaa' tsjoom Babilonia.
53002015	Recommendation	Jo' chii 'o nn'aⁿya, caljoo'ndyo'tyeⁿ'yo' ñequio ñ'oom na ñet'mo̱o̱ⁿyâ nda̱a̱'yo' ñequio carta na jla'cwano̱o̱ⁿyâ na m'aⁿ'yo', tintsuu' n'om'yo' joona'.
47005005	Grace	Nquii Ty'o̱o̱ts'om jnda̱ seijndaa'ñê na nluii na luaa', ndo' cha na m'mo̱ⁿna' na nntseicanda̱a̱'ñê juuna', jnda̱ tquiaaⁿ Espíritu Santo naquii' n'o̱o̱ⁿya, cwii na ma'mo̱ⁿna' na cwiljotyeⁿ ñ'oom na jnda̱ tsoom.
54002011	Recommendation	Matsona' na candyecheⁿ yolcu ñ'oom na cwit'mo̱o̱ⁿ nn'aⁿ ndo' na catuee'ndyecjena:
54005019	Recommendation	Quia na waa ñ'oom nacjoo' cwii ts'aⁿ na cwiluiitquieñe nda̱a̱ nn'aⁿ na cwila'yu', tintseiñ'oom'ndyu' ñ'oom'ñeeⁿ xeⁿ tjaa'naⁿ we oo ndyee ts'aⁿ na nncwji'yuu'ñe juuna'.
45016016	Recommendation	Quia'yo' na xmaⁿndyo' ntyjee'yo' ñequio na xcwee' n'om'yo' na cwitaⁿ'yo' luee'yo'. Ticwii tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ ñ'eⁿ Cristo ndyuaameiiⁿ cwila'cwanomna na xmaⁿndyo'.
66018019	Description	Tyotioona ts'ojnda̱a̱ nqueⁿna, tyotyueena na chjoo' n'omna. Tyola'xuaana, tyoluena: —Wi', wi' matjom juu tsjoom t'maⁿ. Cha'tsondyo̱ jaa na cwita'ntjo̱o̱ⁿya ñequio l'aandaa, juu na tyañe tsjoom'ñeeⁿ seityana' jaa. Sa̱a̱ ñejomto tyuii'ñ'eⁿna'.
62003001	Grace	Queⁿ'yo' cwenta na jeeⁿ ndya' t'maⁿ waa na candya' ts'om Tsotya̱a̱ya Ty'o̱o̱ts'om jaa. Manc'e jo' maqueeⁿ jaa na cwiluiindyo̱ ntseinaaⁿ, ndo' je' majo' jaa. Ndo' nc'e na luaa' waa joo nn'aⁿ na tic'om cantyja 'naaⁿ'aⁿ tileicala'no̱ⁿ'na cantyja 'naaⁿya, jnaaⁿ' na ticata'jnaaⁿ'na nqueⁿ.
60005005	Recommendation	Ndo' mati 'o nn'aⁿ na cjeti m'aⁿ'yo', catue'ndyo'cje'yo' nda̱a̱ nn'aⁿ na cwiluiitquiendye naquii' ts'iaaⁿ 'naaⁿ' Ty'o̱o̱ts'om. Matsona' na cha'tsondyo'ñ'eⁿ'yo' catue'ndyo'cje'yo' nda̱a̱ nc'iaa'yo' na cwila'yu' ñequio na nioom' n'om'yo', ee waa ljeii na matsona': M'aaⁿ Ty'o̱o̱ts'om nacjoo nn'aⁿ na cwitjeii's'andye, cwitjeii'lcundye, sa̱a̱ nda̱a̱ nn'aⁿ na cwituee'ndyecje mañequiaaⁿ naya na matseixmaaⁿ.
45003004	Faith	Majndaa'ya na nchii ljo' ee jom mach'eeⁿ cantyja na maty'iomyana' meiiⁿ na cha'tso nn'aⁿ cwiluiindyena na cantundyena. Ee ñ'oom'm na teilejii matsona': Ñequio ñ'om'ndyo' nleitquioo' na cwiluiindyu' na maty'iomyana'. Meiⁿ xoca'mo̱ⁿna' na matsei'tjo̱o̱ndyu' quia cwilue nn'aⁿ na tixcwe mache'.
44009014	Violence	Ndo' je' ñjaaⁿ jnda̱ tyjeeⁿ'eⁿ ñequio ljeii na tquia ntyee na cwiluiitquiendye na mañequiaana' najneiⁿ cha na cha'tso nn'aⁿ na cwilcwii' xue' nncjaachom joona na chu'tyeⁿndyena na nntioom joona w'aancjo.
61002001	Sin	Mati tiempo'ñeeⁿ tyom'aⁿ profetas na tiyuu' ñ'oom tyoñequia nda̱a̱ nn'aⁿ Israel, ndo' majo'ti nnts'aana' quii'ntaaⁿ'yo'. Joona cwe' nty'iu nt'mo̱o̱ⁿna ñ'oom na nntsei'ndaa'na' 'o, hasta nluena na tiyuu' ñ'oom cantyja 'naaⁿ' nqueⁿ na macwji'n'maaⁿñê joona, ndo' na luaa' n'omna tyuaa' nnt'uiiwi'na' joona.
43005018	Violence	Jnaaⁿ' ñ'oomwaa' nn'aⁿ judíos'ñeeⁿ tyojoo'ti n'omna na nla'cuee'na jom. Ee cantyja na cwitjeii'na cwenta nchii macanda̱ na seitjo̱o̱ñê cantyja 'naaⁿ' xuee na cwita'jndyeena, sa̱a̱ mati nquiuna na seitjo̱o̱ñê na tsoom na Ty'o̱o̱ts'om cwiluiiñe Tsotyeeⁿ, ee na laa'ti' mach'eeⁿ na ñe'cwii cwiluiiñê ñ'eⁿñe.
46011002	Faith	Matseit'maaⁿ'ndyo̱ 'o na ñequii'cheⁿ cwijaañjoom' n'om'yo' ja ndo' cwilawe'yo' ñ'oom na jnda̱ tqua̱a̱ⁿya nda̱a̱'yo'
44002025	Faith	Seineiⁿ rey David na ndoo' matseineiⁿ nquii Jesús. Matsoom: Manty'iaya Ty'o̱o̱ts'om na ñequii'cheⁿ m'aaⁿñê jo no̱o̱ⁿya. Nc'e na m'aaⁿñê ñ'eⁿndyo̱, jo' chii xocju'cjena' ja.
60001023	Grace	Ee jnda̱ tuiixcondyo' cwe' nchii cantyja 'naaⁿ nn'aⁿ na cwiwje. 'O jnda̱ tuiixcondyo' cantyja 'naaⁿ' ñ'oom' Ty'o̱o̱ts'om na wando', cwii na m'aaⁿ ndo' m'aaⁿ.
59005016	Recommendation	Jo' chii ticwiindyo' 'o catjei'yuu'ndyo' jnaⁿ'yo' nda̱a̱ nc'iaa'yo', cha na nn'maaⁿ'yo'. Ee ts'aⁿ na cwiluiiñe cantyja na maty'iomyana', quia matseineiⁿ nnom Ty'o̱o̱ts'om ñequio na jndaya ntyjii, jndye waa na nnts'aana'.
43006047	Faith	Ñ'oom na mayuu'cheⁿ matsjo̱o̱ nda̱a̱'yo', ñeeⁿ juu na matseiyu' ñ'eⁿndyo̱ juu matseixmaⁿ na ticantycwii na wando' añmaaⁿ'.
43014018	Grace	Tixoca'ndiya 'o na macanda̱, maxjeⁿ nncwja̱nnda'a na m'aⁿ'yo'.
45003002	Grace	Mayuu' na ljo'. Ndo' jndye nnom niom na cwit'mo̱o̱ⁿna' na ljo'. Najndyee nc'e na tquiaa Ty'o̱o̱ts'om ñ'oom'm nda̱a̱na.
49006005	Recommendation	'O nn'aⁿ na teijndandyo', c'om'yo' na ndyaandyo' nda̱a̱ patrom 'naⁿ'yo', catue'ndyo'cje'yo' nda̱a̱na ndo' ñequio na nquia'yo cala't'maaⁿ'ndyo' joona ñequio na xcwee' n'om'yo' cha'xjeⁿ nquiu'yo' na cwindye'ntjom'yo' nnom nquii Cristo.
45002004	Grace	Cwa ndya' canda̱a̱' ts'om' na ntso̱' na cajnda ntyjeeⁿ ñ'eⁿndyu'. Jom na jeeⁿ t'maⁿ ts'oom ñ'eⁿndyu', ndo' waljoo'cheⁿ na wi' ts'oom 'u. ¿Aa ticatsei'no̱ⁿ' na luaa' mach'eeⁿ cha cjaañ'oomna' 'u na calcwe' ts'om' jnaⁿ'?
62005014	Faith	Cwiñ'o̱o̱ⁿt'maaⁿ'ndyo̱ n'o̱o̱ⁿya Ty'o̱o̱ts'om ee cwila'no̱o̱ⁿ'a quia cwitaaⁿya cwii naya nnoom cha'xjeⁿ na l'ue ts'oom, mañeeⁿ ñ'oom na cwitaaⁿya.
45015013	Faith	Nquii Ty'o̱o̱ts'om mañequiaaⁿ na cwicantyjaa' n'o̱o̱ⁿya. Macaⁿ'a na nñequiaaⁿ na nla'xmaⁿñ'eⁿ'yo' na neiⁿ'yo' jo nnoom, ndo' na nnc'om'yo' na tjañomtiuu m'aⁿ'yo' nc'e na cwilayu'yo' ñ'eⁿñê, cha cantyja 'naaⁿ' Espíritu Santo nntseicwaljoo'tina' na laxmaⁿ'yo' na cwicantyjaa' n'om'yo' jom.
43019041	Description	Yuu na ty'ioom nn'aⁿ Jesús ts'oom'naaⁿ waa cwii ntjom. Naquii' ntjom'ñeeⁿ waa cwii tsei'tsuaa xco, na meiⁿjom ndii' tyoojaanty'iuu'ñe ts'oo.
66019020	Violence	Ndo' nqueⁿ na ljoom caso canchii' ñequio sondaro 'naaⁿ'aⁿ jnaⁿndyena tia'ñeeⁿ. T'uena quioo'jndii tquiee ñequio quioo'jndii na jnda̱ we. Juu tsaⁿ na jnda̱ we jo', tyoñequiaa ñ'oom cantu, tyoch'ee 'naaⁿ t'maⁿ cantyja najndeii quioo'jndii tquiee. Tyonquiu'nn'aⁿ tsaⁿ'ñeeⁿ cha'tso nn'aⁿ na tquiandye na tyocañoom ljeii 'naaⁿ' quioo'ñeeⁿ lueena oo cantaana, ndo' tyola't'maaⁿ'ndyena na jlui'tsjaaⁿ'ñe juuyo'. Quia jo' nqueⁿ na ljoom caso canchii' tjoom'm wendye naⁿ'ñeeⁿ na tando' naquii' ndaaluee chom yuu na cwico ljo̱' sufra̱.
45012020	Recommendation	Ndo' mati waa cwiicheⁿ ñ'oom na teiljeii na matsona': “Juu ts'aⁿ na jndoo' 'u, xeⁿ na ñejnoom'm, quiaa' na nlcwaaⁿ'aⁿ. Xeⁿ na ñec'om ndaa, quiaa' ndaa na nnc'om ee na nntsa' na luaa', nnts'aana' na jnaaⁿ'aⁿ chiuu waa na mach'eeⁿ ñ'eⁿndyu'.”
51003016	Recommendation	Cats'aana' na canda̱a̱'ya c'oom ñ'oom' Cristo naquii' n'om'yo', na cwit'mo̱ⁿ'yo' ndo' cwilajndo̱'yo' n'om nc'iaa'yo' na cwila'yu', na cwita'yo' salmos, luantsa ñequio nt'omcheⁿ na cwila't'maaⁿ'ndyo' jom, ndo' naquii' n'om'yo' na quianl'uaa' Ty'o̱o̱ts'om.
51003019	Recommendation	'O naⁿnom na m'aⁿ lcuu'yo', c'om'yo' na wi' n'om'yo' joona. Tal'a'yo' na cwe' cwila'tia'to'yo' joona.
54005016	Recommendation	Cwii tsaⁿscu na matseiyu', xeⁿ quii'ntaaⁿ nn'aaⁿ'aⁿ na jnda̱ teitquio̱o̱' m'aⁿ yolcu na jnda̱ ljondye, macaⁿna' na cateix'eeⁿ yolcu'ñeeⁿ cha ticaⁿna' na joo nn'aⁿ tmaaⁿ' cwentaa' Ty'o̱o̱ts'om cateix'eena yolcu'ñeeⁿ.
62005011	Grace	Ndo' ñ'oom'ñeeⁿ, luaa waa na macwji'yuu'ñena', jnda̱ tquiaa Ty'o̱o̱ts'om na laxmaaⁿya na ticantycwii na cwitando̱o̱'a, ndo' na laxmaaⁿya juuna' nc'e Jnaaⁿ.
62005012	Faith	Jo' chii ts'aⁿ na matseixmaⁿ cwentaa' nquii na cwiluiiñe Jnda Ty'o̱o̱ts'om matseixmaⁿ tsaⁿ'ñeeⁿ na ticantycwii na wando' añmaaⁿ', sa̱a̱ ts'aⁿ na ticatseixmaⁿ cwentaa' Jnaaⁿ, ticatseixmaⁿ na wando' añmaaⁿ'.
43008036	Grace	Ja na cwiluiindyo̱ Jnda Ty'o̱o̱ts'om, ja nntseicandyaandyo̱ 'o. Macwe' nc'e jo' nnc'om'yo' na canda̱a̱'ya na jnda̱ jndyaandyo'.
49003013	Faith	Jo' chii macaⁿ'a nda̱a̱'yo' na tintsei'ndaa'na' nquiu'yo' nawi' na matjo̱ⁿya cantyja 'naⁿ'yo' ee na ljo', matseit'maaⁿ'ñena' 'o.
45016018	Sin	ee ticala'xmaⁿna nn'aⁿ na cwindye'ntjom nnom nquii Ta Jesucristo. Naⁿ'ñeeⁿ ticatuee'ndyecjena cantyja 'naaⁿ'aⁿ. Macanda̱ na cwijndoo'na ljo' na macaⁿna' nquieena. Cwila'neiⁿna ñ'oom ca'naaⁿ' na jeeⁿ neiⁿncoo' joona', sa̱a̱ joo ñ'oom'ñeeⁿ cwinquio'nn'aⁿna' joo nn'aⁿ na ticuee' na cwila'no̱ⁿ'.
45001029	Sin	M'aⁿna na cwil'ana cha'tso nnom na ticaty'iomyana'. Cha'na ts'aⁿ na cwe' m'aaⁿya ñ'eⁿ x'iaa', oo ts'aⁿ na ntjeiⁿ ljo' mach'ee ñ'eⁿ x'iaa' oo ts'aⁿ na matseiqueeⁿ ts'om 'naaⁿ' x'iaa', ts'aⁿ na ticatseiñ'oom'ñe yuu na maty'iomyana', ts'aⁿ na ta̱a̱' ts'om x'iaa', ts'aⁿ na matseicwjee nn'aⁿ, ts'aⁿ na matseintja'ñe ñequio x'iaa', ts'aⁿ na manquiu'nn'aⁿ x'iaa', ts'aⁿ na matsei'ndaa' ts'om x'iaa', ts'aⁿ na cwe' matseineiⁿto chiuu waa ñ'oom na mandii cantyja 'naaⁿ' x'iaa',
55001014	Recommendation	M'aaⁿ Espíritu Santo quii' n'o̱o̱ⁿya, ñequio na mateijñeiⁿ jaa catsa' cwenta ñ'oom na jeeⁿ xcwe na mañequiaa Ty'o̱o̱ts'om lua̱a̱ya.
48006008	Faith	Ee ts'aⁿ na nñequiaañeñ'eⁿ cantyja na l'ue ts'om seii', majuu jo' nnts'aana' cha'cwijom cwiwe' ntjom, nntsei'ndaa'na jom ndo' nncueeⁿ'eⁿ. Sa̱a̱ xeⁿ mach'eeⁿ yuu na cjawee' ts'om Espíritu, nñequiaaⁿ na nnlo'ñom tsaⁿ'ñeeⁿ na ticantycwii na wando' añmaaⁿ'.
46010009	Recommendation	Meiⁿ tacal'aaya xjeⁿ Cristo cha'xjeⁿ ñel'a nt'omndye joona, ee jo' na tquii canduu joona ndo' tja̱na.
46013005	Recommendation	tintjeiⁿñe ñ'eⁿ nc'iaa', nchii ñequii'cheⁿ na m'aaⁿ' ts'om cantyja 'naaⁿ' nquii, nchii ntyja ntyja matseiw'ii.
66009009	Description	Tsuaayo' cha'cwijom ñ'eⁿ xjo tuiina'. Jeeⁿ c'uaa lquiiyo' cha'cwijom c'uaa ndyuee tornom quia na jndeii 'oontyjaandye catso na cwi'ooyo' tia'.
43015022	Sin	’Xeⁿ nchii na jndyotseina̱ⁿya nda̱a̱na, quia jo' tixocwijndaa' na la'xmaⁿna jnaⁿ. Sa̱a̱ je' tixocanda̱a̱ nluena na ticaliuna na cwila'tjo̱o̱ndyena nnoom.
51004005	Recommendation	Quia na m'aⁿ'yo' quii'ntaaⁿ nn'aⁿ na tyoola'yu', c'om'yo' na jndo̱'ya n'om'yo'. Ticwii cwii ndii' na maju'naaⁿñena' na nlaneiⁿ'yo' nda̱a̱na cantyja 'naaⁿ' Cristo, cal'a'yo' na ljo'.
45006006	Faith	Manquiuuya juu na ñejla'xmaaⁿya na tyol'aaya jnaⁿ, ty'ioomna' jo' ts'oom'naaⁿ ñ'eⁿ Cristo, cha juu na mach'eena' na cwila'tjo̱o̱ndyo̱ nnom Ty'o̱o̱ts'om, catyuii' najndeii na matseixmaⁿna' na nndyaandyo̱ na cwindya̱'ntjo̱o̱ⁿya nnom jnaⁿ cha'xjeⁿ mandi'ntjomtyeⁿ cwii ts'aⁿ nnom ts'aⁿ na seijnda jom.
62003010	Sin	Luaa waa na cwila'no̱o̱ⁿ'a 'ñeeⁿ cwiluiindye ntseinda Ty'o̱o̱ts'om ndo' 'ñeeⁿ cwiluiindye ntseinda tsaⁿjndii, meiⁿ quia ts'aⁿ na tiquich'ee na maty'iomyana' ticaluiiñe jnda Ty'o̱o̱ts'om ndo' mati ts'aⁿ na tiwi' ts'om x'iaa' na matseiyu'.
45008007	Sin	Sa̱a̱ nn'aⁿ na cwiñequiandye cantyja 'naaⁿ' jnaⁿ, m'aⁿwjeena nacjoo' Ty'o̱o̱ts'om, ee tiñe'catuee'ndyecjena jo nnom ljeii na matsa̱'ntjomna', meiⁿ xonda̱a̱ nl'ana.
44002026	Faith	Jo' na jeeⁿ neiⁿnco ts'o̱o̱ⁿya, ndo' ñequio na neiⁿya mataya. Ndo' cwe' nc'e meindo̱o̱'nty'iaandyo̱, jo' na mach'eena' na mawajndya̱ya.
46010020	Sin	Ñ'oom na matsjo̱o̱ cantyja 'naaⁿ' ñ'oomwaa', joo nn'aⁿ na tic'omna cantyja 'naaⁿ' Ty'o̱o̱ts'om, quia cwila'cjweena quioo', nchii nnom jom cwiñequiana sei'ñeeⁿ, nda̱a̱ naⁿjndii cwiñequiana joona'.
44013001	Description	Tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ tsjoom Antioquía, quii'ntaaⁿna tyom'aⁿ profetas ndo' ñ'eeⁿ nn'aⁿ na tyot'mo̱o̱ⁿ. Joo naⁿ'ñeeⁿ Bernabé ñ'eⁿ Simón, tsaⁿ na cwiluena negro juu, ndo' Lucio ts'aⁿ tsjoom Cirene ñ'eⁿ Manaén ndo' Saulo. Ndo' juu Manaén ñecwii ty'ewijnda̱na ñ'eⁿ Herodes tsaⁿ na tyotsa̱'ntjom ts'o̱ndaa Galilea.
49005006	Recommendation	Meiⁿcwii ts'aⁿ tinquio'nn'aⁿ'yo' na nndu'yo' ñ'oom ntjeiⁿ nnom, ee macwe' jnaaⁿ' jo' juu na t'maⁿ nntseiw'ii Ty'o̱o̱ts'om nnt'uiina' nn'aⁿ na tilañ'oom'ndyena chiuu na matseicañeeⁿ joona.
56001011	Sin	Macaⁿna' na catseicheⁿ' joona ee cwila'ndaa'na n'om nn'aⁿ hasta cha'waañ'eⁿ na cwii w'aa nn'aⁿ. Ee cwit'mo̱o̱ⁿna ñ'oom na meiⁿchjoo ticaty'iomyana' cwe' ee na ñe'cata'ntjomna.
43013011	Sin	Ee ntyjeeⁿ 'ñeeⁿ juu nñequiaa cwenta jom luee ntyee. Macwe' jo' na matsoom: “Sa̱a̱ ticha'tsondyo' laxmaⁿ'yo' na lju' n'om'yo'.”
43010001	Sin	’Ñ'oom na mayuu'cheⁿ na matsjo̱o̱ nda̱a̱'yo', juu ts'aⁿ na nchii 'ndyoots'a tiom wjaaquiee' yuu na ñjomndye canmaⁿ, sa̱a̱ cwiicheⁿ joo wjaawaaⁿ juu tiom'ñeeⁿ na nncwincjeeⁿ'eⁿ juuna', tsaⁿ'ñeeⁿ cwiluiiñê tsaⁿcanch'ue ndo' tsaⁿ na mawincje' tiom.
61002015	Sin	La'xmaⁿ naⁿm'aⁿ' nn'aⁿ na jnda̱ tsuundye ee jnda̱ 'ndyena nato na yuu. Joona cwila'jomndyena ñ'oom na tyoñequiaa profeta Balaam jnda Beor na tyoqueⁿ ts'oom na nncwantjoom s'om cantyja 'naaⁿ' natia na nnts'aaⁿ.
44014005	Violence	Quia jo' nn'aⁿ judíos ñequio nn'aⁿ na nchii jo' jla'jomndyena ñequio naⁿmaⁿn'iaaⁿ tsjoomna na tyol'ueendyena chiuu nnta'wi'na naⁿ'ñeeⁿ ndo' na njñomna ljo̱'.
43021017	Description	Na jnda̱ ndyee ndii' tax'eeñê nnom Pedro. Tsoom: —'U Simón, jnda Jonás, ¿aa wi' ts'om' ja? Seichjoo'na' ts'om Pedro na jnda̱ ndyee ndii' mawax'eeñe Jesús: “¿Aa wi' ts'om' ja?” Quia jo' t'o̱o̱ⁿ, tsoom: —Ta, cha'tso matsei'no̱ⁿ'. Ndo' manty'ia'nchaa'ndyu' na wi' ts'o̱o̱ⁿya 'u. Matso Jesús nnoom: —Cateixe' canmaⁿ cwentaya.
66021027	Sin	Tsjoom'ñeeⁿ tijoom nncjaaquiee' meiⁿnquia na tilju', meiⁿ nn'aⁿ na cwajndii cwil'a, meiⁿ nn'aⁿ na cwila'neiⁿ cantu. Macanda̱ nnc'ooquie' nn'aⁿ na teiljeii ncuee nacjoo' libro cwentaa' juu Catsmaⁿ. Naⁿ'ñeeⁿ ticantycwii na cwita'ndo'na.
66017004	Sin	Cwee yuscu'ñeeⁿ liaa colo catsioo' ñ'eⁿ colo wee, ndo' tycwi'ñê ñequio s'omcajaⁿ, ñequio jndye nnom ljo̱' ñ'eⁿ ta̱' na jeeⁿ jnda. Ndii' waso na tuii ñ'eⁿ s'omcajaⁿ ts'o̱o̱ⁿ. Waso'ñeeⁿ too'cheⁿ ñjom na cwajndii na matseijomna' natia na mach'eeⁿ na matseintjeiiⁿ nn'aⁿ.
51003014	Recommendation	Ndo' cha'tso na cha'tso, c'om'yo' na canda̱a̱'ya m'aⁿ'yo' na wi' n'om'yo' nc'iaa'yo', ee juu jo' matseitjoom'na' cha'tso ndo' canda̱a̱' tseixmaⁿna'.
43012023	Description	Tso Jesús nda̱a̱na: —Ja cwiluiindyo̱ ts'aⁿ na jnaⁿ cañoom'luee. Jnda̱ tue'ntyjo̱ xjeⁿ na t'maⁿ nlco'wi'na' ja, ndo' cantyja 'naaⁿ' jo' Ty'o̱o̱ts'om nntseit'maaⁿ'ñê ja.
45002022	Sin	Xeⁿ ma'mo̱o̱ⁿ' na tinc'oomya ts'aⁿ ñ'eⁿ cwiicheⁿ ts'aⁿ, quia jo' ¿chiuu na majo' mache'? 'U na jndo' 'naⁿ na cwe' nn'aⁿ l'a, quia jo' ¿chiuu na mach'uee' 'naⁿ na cwiñequia nn'aⁿ nda̱a̱ joona'?
45007008	Sin	Sa̱a̱ juu ljeii'ñeeⁿ teil'uee'ñe jnaⁿ na s'aana' na tyotseiqueeⁿna' ts'o̱o̱ⁿ jndye nnom natia. Ee yuu na ticuaa ljeii'ñeeⁿ m'aaⁿ ts'ooñe jnaⁿ.
44026017	Grace	Nncwaño̱o̱ⁿ'a 'u ljo' na ñe'cal'a nn'aⁿ judíos ñequio nn'aⁿ na nchii judíos. Ee majño̱o̱ⁿya 'u na m'aⁿ nn'aⁿ na nchii judíos.
56003003	Sin	Ee xuee na ñejndyowana' mati jaa ñet'o̱o̱ⁿya na ntjeiⁿ ljo' ñel'aaya, na quie' n'o̱o̱ⁿya jo nnom Ty'o̱o̱ts'om. Tyolaxmaaⁿya nn'aⁿ na jnda̱ tsuundye. Tyondya̱'ntjo̱ⁿtya̱a̱ⁿ nda̱a̱ cha'tso nnom na queeⁿ n'om seii'a ñequio na jeeⁿ neinco nquiuuya. Tyolajomndyo̱ ñequio natia. Tyolata̱a̱' n'o̱o̱ⁿya, jndoo nn'aⁿ jaa ndo' jndo̱o̱ya joona.
54005021	Recommendation	Jo nnom Ty'o̱o̱ts'om ñequio Ta Jesucristo, ndo' jo nda̱a̱ ángeles na cwiluiindye cwentaa' Ty'o̱o̱ts'om, catseicanda̱a̱'ndyu' ñ'oommeiⁿ', meiⁿ tintsa' na wja'ñ'oomndyu' ñ'eⁿ cwii ts'aⁿ sa̱a̱ cwiicheⁿ tineiⁿ'.
58010035	Recommendation	Jo' chii nc'e na nmeiⁿ' jnda̱ teinom'yo', tica'ndyenc'uaa'ndyo' na cwicantyjaa' n'om'yo' Ty'o̱o̱ts'om, ee juuna' matseijndaa'ñena' na nnto'ñoom'yo' cwii na jeeⁿ jnda tseixmaⁿ.
46004002	Faith	Juu ts'aⁿ na waa cwii ts'iaaⁿ na matseixmaⁿ, macaⁿna' na cwitquioo' cantyja 'naaⁿ'aⁿ na cwiluiiñê ts'aⁿ na matseicanda̱.
44009043	Description	Ndo' Pedro majndye xuee ljoo'ñê tsjoom'ñeeⁿ waa' ts'aⁿ na jndyu Simón ts'aⁿ na matseito̱o̱'ñe ntjaⁿ.
46003016	Grace	¿Aa ticaliu'yo' na 'o cwiluiindyo' waa' Ty'o̱o̱ts'om ndo' na m'aaⁿ Espíritu Santo naquii' n'om'yo'?
58010019	Faith	Jo' chii 'o nn'aⁿya na cwila'yu'yo' ñ'eⁿ Ty'o̱o̱ts'om, cwiñ'o̱o̱ⁿt'maaⁿ'ndyo̱ n'o̱o̱ⁿya na ndyeyu macwitsaaquia̱a̱'a yuu na tseixmaⁿ na lju'ticheⁿ na m'aaⁿ. Ee nioom' Jesucristo mañequiaana' na wanaaⁿ na cal'aaya na ljo'.
43008021	Sin	Cwiicheⁿ cwii ndii' matso Jesús nda̱a̱na: —Ja majo̱, ndo' 'o nl'ue'yo' ja, sa̱a̱ ndicwaⁿ cho'nqueⁿ'yo' jnaⁿ ndo' nncwje'yo'. Ndo' yuu na jo̱ 'o xocanda̱a̱ nntsquie'cañom'yo'.
51003012	Recommendation	Jeeⁿ candya' ts'om Ty'o̱o̱ts'om 'o ndo' jnda̱ tjeiiⁿ'eⁿ 'o na cwiluiindyo' nn'aaⁿ'aⁿ. Jo' chii c'om'yo' na wi' n'om'yo' nn'aⁿ ndo' na ya nn'aⁿndyo' ñequio cha'tsondyena. C'om'cje'yo' nda̱a̱ nn'aⁿ, c'om'yo' na cwentandyo' ñequio cha'tso nn'aⁿ, c'om'yo' na m'aaⁿ nioomcheⁿ n'om'yo'.
43012026	Faith	'Ñeeⁿ juu ts'aⁿ na ñe'candi'ntjom no̱o̱ⁿ, candyontyjo̱o̱ⁿ naxa̱ⁿ'a. Ndo' yuu na nnc'o̱o̱ⁿya majo' jo' nnc'oom ts'aⁿ na mandi'ntjom no̱o̱ⁿ. Ndo' 'ñeeⁿ juu ts'aⁿ na nndi'ntjom no̱o̱ⁿ nntseit'maaⁿ'ñe Tsotya̱ya tsaⁿ'ñeeⁿ.
54003004	Description	Maty'iomna' na ya maqueeⁿ xjeⁿ nn'aⁿ waⁿ'aⁿ, mati cwila'canda̱a̱'ndye ntseinaaⁿ nnoom, ndo' cwila't'maaⁿ'ndyena jom,
52005011	Recommendation	Jo' chii cwii ndo' cwiindyo' quia'yo' na t'maⁿ n'om ntyjee'yo' na nc'oonajnda̱na cha'xjeⁿ na cwil'a'yo'.
62003011	Recommendation	Ñ'oom na macwindye'yo' xjeⁿ na jnaⁿjndyeecheⁿna' na cwila'yu'yo' matsona' na c'o̱o̱ⁿya na wi' n'o̱o̱ⁿya nn'aaⁿya na cwila'yu'.
46007026	Recommendation	Cwe' nc'e jndye nnom quich'eena' tiempomeiiⁿ, jo' chii macwjii'a cwenta na yaticheⁿ caljoo'ñe ts'aⁿ cha'xjeⁿ na jnda̱ teijnoom'm.
43003001	Description	Tyom'aaⁿ cwii ts'aⁿ na tyoluiitquieñe quii'ntaaⁿ nn'aⁿ judíos. Tsaⁿ'ñeeⁿ tyotseijomñê ñ'oom na quit'maⁿ n'om nn'aⁿ tmaaⁿ' fariseos. Jom jñoom Nicodemo.
59002025	Description	Majo'ti tuii ñequio sculjaa' na jndyu Rahab, tqueⁿ Ty'o̱o̱ts'om jom na tacatseixmaaⁿ jnaⁿ nc'e ljo' na s'aaⁿ, na tquiaaⁿ waⁿ'aⁿ na ljoo'ndye nn'aⁿ na ty'equeⁿ cwenta chiuu m'aⁿ nn'aⁿ tsjom'm, ndo' jñoom joona cwiicheⁿ nato.
54002015	Faith	Sa̱a̱ nlui'n'maaⁿndye yolcu xeⁿ cwila'canda̱a̱'ndye na mañequiaa Ty'o̱o̱ts'om na c'om ndana ndo' m'aⁿna na cwila'yu'ya n'omna ñ'eⁿñê, ñequio na m'aⁿna na jnda nquiuna nt'omcheⁿ ndo' na 'oom'aⁿna na lju' n'omna.
44013017	Grace	Nquii Ty'o̱o̱ts'om cwentaa jaa nn'aⁿ Israel tjeii'ñê welooya na ñet'om teiyo cwentaaⁿ'aⁿ. S'aaⁿ na teit'maⁿ tmaaⁿ' joona yocheⁿ na tyom'aⁿyana ndyuaa Egipto, ndo' jnda̱nquiacheⁿ ñequio najneiⁿ tañom'm joona, tjeiiⁿ'eⁿ joona ndyuaa'ñeeⁿ.
44015008	Grace	Ee nqueⁿ mantyjeeⁿ chiuu cwila'xmaⁿ nn'aⁿ naquii' n'om. Ndo' jnda̱ t'mo̱o̱ⁿ na mati maco'ñoom nn'aⁿ na nchii judíos laxmaⁿ ee tquiaaⁿ Espíritu Santo na nnc'oomñe naquii' n'omna cha'xjeⁿ tquiaaⁿ juu na nnc'oomñe naquii' n'o̱o̱ⁿ jaa.
59002011	Sin	Ee nquii Ty'o̱o̱ts'om na tso: “Tinc'oom'ya' ñequio cwiicheⁿ ts'aⁿ”, majom matsoom: “Tintseicue' ts'aⁿ.” Jo' chii xeⁿ na tyooche' na cwe' m'aaⁿ'ya' ñ'eⁿ cwiicheⁿ ts'aⁿ, sa̱a̱ nntseicue' ts'aⁿ, maxjeⁿ jnda̱ seitjo̱o̱ndyu' nnom cha'waa ljeii'ñeeⁿ.
43010028	Grace	Ja mañequia na ticantycwii na cwita'ndo'na, meiⁿ tajom catsuundyena. Ndo' tjaa meiⁿcwii ts'aⁿ na nnda̱a̱ nncwji' joona l'o̱o̱.
45016020	Grace	Nquii Ty'o̱o̱ts'om na mañequiaaⁿ na meiⁿcwii ñomtiuu tic'o̱o̱ⁿya jo nnoom, mawaa xjeⁿ na nnts'aaⁿ na nntseicachquiaañena' Satanás nacjee' nc'ee'yo'. Juu naya na tseixmaⁿ Jesucristo, c'omna' ñ'eⁿndyo'.
55003005	Sin	Cwil'ana na ndoo' jeeⁿ cwila't'maaⁿ'ndyena sa̱a̱ cantyja na cwil'ana macwji'na' na waa najndeii ñ'oom na cwila'jomndyena. Tintseiquii'ndyu' ñequio nn'aⁿ na nmeiiⁿ' cwil'a.
45012005	Description	Maluaa' waa na matseijomna' jaa nn'aⁿ na cwila'yuu'a, meiiⁿ na jndyendyo̱ sa̱a̱ matseijoom'na' cantyja 'naaⁿya na ñe'cwii sei' cwiluiindyo̱ cantyja 'naaⁿ' Cristo. Ndo' ts'iaaⁿ na mañequiaa Ty'o̱o̱ts'om na cal'aaya cwentaaⁿ'aⁿ tjachuii'na' na cwii cwiindyo̱.
56003008	Faith	Ñ'oomwaa' ñ'oom na mayuu' juuna', tintseitsaaⁿ'ndyu' na matseineiⁿ' joona' nda̱a̱ nn'aⁿ na cwila'yu'. Cjoo' n'omna na nl'ana cha'xjeⁿ na maty'iomyana' ee jeeⁿ ya na nluii naljo' ndo' cwitei'jndeiina' cha'tsondye nn'aⁿ.
59002023	Faith	Ndo' na luaa' s'aaⁿ seicanda̱a̱'ñena' ñ'oom' Ty'o̱o̱ts'om na teiljeii na matsona': “Tyotseiyu'ya ts'om Abraham ñequio Ty'o̱o̱ts'om, jo' na tqueⁿna' jom na tjaa jnaⁿ cwicotseixmaaⁿ, ndo' seicajndyuna' jom ts'aⁿ na jeeⁿ ya ñ'oom juu ñequio Ty'o̱o̱ts'om.”
59002001	Faith	'O nn'aⁿya na cwila'yu'yo' ñequio Ta Jesucristo, jom tjacantyja na cwiluiit'maⁿñê. L'ue ts'oom na til'a'yo' na cwe' jndaa' nn'aⁿ na cwila't'maaⁿ'ndyo'.
45003013	Sin	Cantyja na cwila'neiⁿna ñ'oom cwajndii, matseijomna' joona cha'cwijom cwii tsei'tsuaa na ticata̱' na maju'na' jndye c'ee. Jeeⁿ yo̱o̱' ndyueena ñ'eⁿ cantu. Ñ'oom wi' na cwila'neiⁿna matseijomna' cha'cwijom ndaa ndyuee canduu na wjeena'.
49005028	Recommendation	Maluaa' waa na matsona' na c'oom tsaⁿs'a na wi' ts'oom scoom'm cha'xjeⁿ jnda ntyjeeⁿ seiiⁿ'eⁿ. Ee ts'aⁿ na wi' ts'om scuu' ma'mo̱ⁿ na jnda ntyjiiñe cheⁿnquii.
45009030	Faith	¿Chiuu nl'uuyo̱o̱ je' cantyja 'naaⁿ' ñ'oommeiⁿ'? Joo nn'aⁿ na nchii judíos cwiluiindyena tqueⁿ Ty'o̱o̱ts'om joona na tjaa jnaⁿ cwicola'xmaⁿna, nc'e na cwila'yu'ya n'omna ñ'eⁿñê. Ndo' majootona na nchii ñel'ueena na nlui'n'maaⁿndyena.
54003009	Faith	Maty'iomna' cantyja 'naaⁿna na cwiljoo'ndyetyeⁿna ñequio ñ'oom na xcwe na cwila'yuu'a cantyja 'naaⁿ' Cristo na meiⁿcwii ñomtiuu cantyja 'naaⁿ'na'.
54006002	Recommendation	Ndo' quia la'xmaⁿ patrom 'naaⁿna nn'aⁿ na cwila'yu', jeeⁿ matsona' na cala't'maaⁿ'ndyena naⁿ'ñeeⁿ ee na nn'aaⁿndyena nc'e na cwila'yu'na. Maty'iomna' na yati candye'ntjomna nda̱a̱ naⁿ'ñeeⁿ. Ee ts'iaaⁿ 'naaⁿ naⁿ'ñeeⁿ cwil'ana ndo' cwiluiindyena na nn'aaⁿndyena na wi' n'om ntyjeendyena nc'e tjom na cwila'yu'na. Ca'mo̱ⁿ' ndo' quiaa' ñ'oommeiⁿ' nda̱a̱ nn'aⁿ.
45003003	Faith	Sa̱a̱ je' je', xeⁿ na nt'omndye naⁿ'ñeeⁿ tîcala'yu'ya n'omna, ¿aa jo' chii mati jom taxotseicana̱a̱ⁿ ñ'oom 'ñom?
43019034	Violence	Sa̱a̱ meiiⁿ na ljo' cwii sondaro'ñeeⁿ tjaa'ñe lantsa tsei'ntsqueeⁿ'eⁿ. Mañoom' jlui' niom' ñequio ndaa.
43015012	Recommendation	Luaa waa ñ'oom na matsa̱'ntjo̱ⁿ: C'om'yo' na wi' n'om'yo' nc'iaa'yo', cha'xjeⁿ m'aaⁿya na candya' ts'o̱o̱ⁿya 'o.
45006013	Recommendation	Meiⁿ tintio'yo' seii'yo' l'o̱ jnaⁿ, na nleil'uena' cha'na l'o̱ts'iaaⁿ na ñ'eⁿ nluii yuu na ticaty'iomyana'. Je' je' quiandyo' cheⁿncjo'yo' l'o̱ Ty'o̱o̱ts'om cha'xjeⁿ nn'aⁿ na tando'xco na tja̱, ndo' catio'yo' seii'yo' l'o̱o̱ⁿ na nleil'uena' cha'na l'o̱ts'iaaⁿ na ñ'eⁿ nluii yuu na maty'iomyana'.
58010039	Faith	Sa̱a̱ jaa ticala'xmaaⁿya cha'na nn'aⁿ na cwitjeii'lcwee'ndye na cantyja 'naaⁿ' jo' cwitsuundye. Jaa la'xmaaⁿya nn'aⁿ na cwila'yu'ya n'o̱o̱ⁿya ñ'eⁿ Ty'o̱o̱ts'om, ndo' na ljo' maqueeⁿ jaa na cwicalui'n'maaⁿndyo̱.
45011026	Grace	Quia na jnda̱ tuii nmeiⁿ', cha'tsondye nn'aⁿ judíos nlui'n'maaⁿndyena cha'xjeⁿ na matso ñ'oom' Ty'o̱o̱ts'om na seiljeii Isaías: Naquii' tsjoom Sión nnaⁿ tsaⁿ na nntseicandyaañe nn'aⁿ ndo' nn'aⁿ na jndyowicantyjoo' tsjaaⁿ 'naaⁿ' Jacob nnquindyo̱ natia na la'xmaⁿna.
52002015	Violence	Nn'aⁿ judíos'ñeeⁿ jla'cuee'na Ta Jesús, cha'xjeⁿ weloona tyola'cwjeena profetas ndo' mati jleintyjo̱ nn'aⁿ judíos jâ. Tiquil'ana yuu na cjaawee' ntyjeeⁿ ñ'eⁿndyena, ndo' m'aⁿna nacjoo cha'tsondye nn'aⁿ,
58010026	Sin	Ee xeⁿ cwil'aayaaya na nla'tjo̱o̱ndyo̱ nnom Ty'o̱o̱ts'om ndo' macwita'jnaaⁿ'a ñ'oom na mayuu', tjaa'naⁿ cwiicheⁿ nnom na nnc'o̱ juuna' ñequiondyo̱ cantyja 'naaⁿ' jnaⁿ na cwil'aatya̱a̱ya.
49002006	Grace	Ndo' na tyolaxmaaⁿya l'oo tquiaaⁿ na tando̱o̱'xco̱o̱ya ñequio Cristo Jesús, ndo' s'aaⁿ na cwimeiⁿndyuaandyo̱ ñ'eⁿñe cañoom'luee.
49004025	Recommendation	Jo' chii tacalaneiⁿ'yo' cantu, cwii ndo' cwiindyo' catseineiⁿ ñ'oom na mayuu' ñ'eⁿ nc'iaa' ee cha'tsondyo̱ cwiluiindyo̱ cwii cwii nnom ljo' na tjacañjoom'ñe seii' Cristo.
48002005	Faith	Sa̱a̱ meiⁿ chjoowi' tîcatue'ndyo̱cja̱a̱yâ̱ nda̱a̱ naⁿ'ñeeⁿ ee til'ue n'o̱o̱ⁿyâ na nnchuii' juu ñ'oom na xcweti ma'mo̱ⁿna' cantyja 'naaⁿ' na nlui'n'maaⁿñe ts'aⁿ.
46014013	Recommendation	Jo' chii ts'aⁿ na matseineiⁿ ñ'oom na tjachuii', caⁿ nnom Ty'o̱o̱ts'om na nnda̱a̱ nntseiteincoom'm juuna'.
44009001	Violence	Ndo' Saulo ticando' nncjaameintyjeeⁿ'eⁿ na matseicaty'ueeⁿ nn'aⁿ na cwila'yu' ñequio Ta Jesús. Ndicwaⁿ macantyjaa'ñê na nntseicwjeⁿ joona. Jo' chii tjaaⁿ na m'aaⁿ tyee na cwiluiitquieñe.
43017013	Description	’Sa̱a̱ je' na nncjo̱lcwa̱'a na m'aaⁿ'. Ndo' matseina̱ⁿya ñ'oommeiiⁿ yocheⁿ na ndi m'aaⁿya tsjoomnancuewaañe, cha juu na m'aaⁿya na neiⁿya, canda̱a̱' nla'xmaⁿna juuna'.
60004013	Recommendation	Nchii jo' na nl'a'yo'. 'O c'om'yo' na neiⁿ'yo' na cwitjom'yo' na ljo' ee cantyja 'naaⁿ' jo' cwilajomndyo' na tco'wi'na' Cristo cha mati canda̱a̱' na neiⁿ'yo' quia na nleitquioo'ñê na nluiit'maⁿñê.
44011006	Description	Quia na nty'iayaya ljo' njom, jo' na ndo̱o̱'a na njom quioo' xiom' ñequio quioo' jnda̱a̱ ndo' quioo' na cwi'ootsco̱o̱'ndye ñequio cantsaa.
51003008	Recommendation	sa̱a̱ je' je' tsacwintyje'yo' na cwil'a'yo' nmeiⁿ'. Talawjee'yo' nn'aⁿ, talaqueeⁿ n'om'yo' nt'omcheⁿ, talata̱a̱' n'om'yo' nn'aⁿ, tala'jnaⁿ'yo' joona, talaneiⁿ'yo' ñ'oomwi'.
44018003	Description	Ndo' na ñe'cwii ts'iaaⁿ 'naaⁿna ñ'eⁿ Pablo na cwil'ana l'aaliaa, jo' chii ljoo'ñê ñ'eⁿndyena. Ñe'naaⁿ' tyol'ana ts'iaaⁿ'ñeeⁿ.
45006012	Sin	Jo' chii tañequiandyo' na nnaⁿjndeii jnaⁿ na nntsa̱'ntjomna' seii'yo' na cwiwje, na nlqueⁿna' xjeⁿ 'o na nla'canda̱a̱'ndyo' chiuu l'ue ts'omna'.
53003012	Recommendation	Nda̱a̱ nn'aⁿ na nmeiiⁿ' m'aⁿ, nc'e najndeii na matseixmaⁿ Ta Jesucristo, cwitsa̱'ntjo̱o̱ⁿyâ ndo' cwijñoom' ntyua̱a̱yâ 'o na cal'a'yo' ts'iaaⁿ na nntantjom'yo' 'naⁿ na macaⁿna' 'o.
44007009	Sin	’Sa̱a̱ joo ntseinda Jacob, jo' welooya na ñet'om teiyo, jeeⁿ ta̱a̱' n'omna tyjeena José. Nda̱a̱na jom nda̱a̱ nn'aⁿ na ty'eñ'om jom ndyuaa Egipto. Sa̱a̱ Ty'o̱o̱ts'om tyom'aaⁿ ñ'eⁿñê ndyuaa'ñeeⁿ.
44011028	Description	Cwiindye joona, ts'aⁿ na jndyu Agabo, teicantyjaaⁿ ndo' nc'e na seijndo̱' Espíritu ts'oom tsoom na cwajndii nleijndo' cha'waa ndyuaa'ñeeⁿ. Ndo' ñ'oom na tsoom seicanda̱a̱'ñena' quia tyom'aaⁿ Claudio tsaⁿmaⁿts'iaaⁿ t'maⁿ tsjoom Roma.
44020036	Description	Quia na jnda̱ seineiⁿ Pablo ñ'oommeiⁿ', quia jo' tcoom'm xtyeeⁿ. Ndo' ñequio cha'tsondye naⁿ'ñeeⁿ tyola'neiⁿna nnom Ty'o̱o̱ts'om.
48005024	Faith	Joo nn'aⁿ na cwiluiindyena cwentaa' Cristo, nnom ts'oom'naaⁿ jnda̱ ty'ioomna cha'tso na queeⁿ ts'om seiina ñequio na tijo'ndyo na l'ue ts'omna'.
59001002	Recommendation	'O nn'aⁿya na cwila'yu'yo', matsona' na c'om'yo' na neiⁿ'yo' cantyja 'naaⁿ' cwii cwii nnom nawi' na cwiwinom'yo'.
62001006	Sin	Xeⁿ cwil'uuya na cwilajomndyo̱ ñ'eⁿ Ty'o̱o̱ts'om, ndo' mati cwitsaam'aaⁿya cantyja 'naaⁿ' na jaaⁿñe, cantu cwilana̱a̱ⁿya meiⁿ tic'o̱o̱ⁿya nacje 'naaⁿ' ñ'oom na mayuu'.
44010011	Description	Nty'iaaⁿ'aⁿ na jnaaⁿ cañoom'luee. Jndyocue cwii 'naⁿ cha'cwijom cwii liaa tsca'ndyu' tmeiⁿ na chu'tyeⁿ ñequiee nquina'. Tioona' xjeⁿ yuu na m'aaⁿcheⁿ.
44002009	Description	Ee jaa tiñe'cwii ndyuaa jnaaⁿya. Nt'omndyo̱ jnaaⁿ ndyuaa Partia, nt'omndyo̱ Media, Elam ñ'eⁿ Mesopotamia, ts'o̱ndaa Judea ñ'eⁿ Capadocia, mati Ponto ñ'eⁿ ndyuaa Asia.
51001010	Faith	Ndo' naljo' nnda̱a̱ nnc'om'yo' cha'xjeⁿ matsona' na c'om nn'aⁿ na laxmaⁿna' cwentaa' Ta Jesús, na ñequii'cheⁿ cwil'a'yo' yuu na cjaawee' ntyjeeⁿ, na cha'tso nnom ts'iaaⁿ na ya nleitquioo' cantyja 'naⁿ'yo' na cha'cwijom cwiwe' ntjom, na nncjaachuuñetina' 'o na yati nnta'jnaⁿ'yo' Ty'o̱o̱ts'om.
54001018	Recommendation	'U jndaaya Timoteo, luaa ñ'oom na matsa̱'ntjo̱ⁿya 'u. Ts'iaaⁿ 'naaⁿ' Ty'o̱o̱ts'om matseijomna' cha'cwijom tia'. C'oom' na ti'maaⁿ' ts'om' na matseijndu' naquii' ts'iaaⁿ 'naaⁿ'aⁿ. Catsa' na ljo' na matseiyu'ya' ts'om' ñ'eⁿñê ndo' ñequio na tico'tiana' ntyji' nc'e na matseicanda̱' cha'xjeⁿ ñ'oom na ñejlue nn'aⁿ na cwila'yu' cantyja 'naⁿ' quia na jla'neiⁿna ñ'oom na t'mo̱ⁿ Ty'o̱o̱ts'om naquii' n'omna.
66019001	Faith	Jnda̱ teinom na nmeiiⁿ', jndiiya na teic'uaa jndyee cwii tmaaⁿ' nn'aⁿ na jndyendye na m'aⁿ cañoom'luee. Cwiluena: Aleluya. Nquii Ty'o̱o̱ts'om cwentaaya tseixmaaⁿ na cwilui'n'maaⁿndyo̱. Maty'iomna' na calawa̱a̱ndya̱a̱ya jom, ee nqueⁿ tseixmaaⁿ najneiⁿ.
49002001	Grace	Mañejuu xjeⁿ na tquiaa Ty'o̱o̱ts'om na ta'ndo' xco Cristo tquiaaⁿ na 'o tando'yo' meiiⁿ na jo nnoom tyola'xmaⁿ'yo' l'oo nc'e natia ñequio jnaⁿ na ñejla'xmaⁿ'yo',
46010021	Sin	Ee ticatsona' na nncwe'yo' na njom waso na cwiwe nn'aⁿ na cwila'jomndye ñequio Cristo, ndo' mati nncwe'yo' cwii na matseixmaⁿna' cantyja 'naaⁿ naⁿjndii. Meiⁿ ticatsona' na nlcwa'yo' na cwila'jomndyo' ñequio Cristo, ndo' mati nlcwa'yo' cwii na matseixmaⁿna' cantyja 'naaⁿ naⁿjndii.
49005003	Recommendation	Sa̱a̱ quii'ntaaⁿ' 'o na cwiluiindyo' nn'aⁿ cwentaa' Ty'o̱o̱ts'om ticatsona' meiⁿ cwe' na nlaneiⁿ'yo' ñ'oom cantyja 'naaⁿ' na cwe' nnc'oomya ts'aⁿ ñ'eⁿ x'iaa' ndo' cha'tso nnom ñ'oomtia, oo aa queeⁿ ts'om ts'aⁿ na ñe'cwityañê.
56001015	Sin	Nn'aⁿ na laxmaⁿ na lju' n'om, cha'tso na m'aaⁿ' n'omna laxmaⁿna' na lju'. Sa̱a̱ joo na m'aaⁿ' quii' nqueⁿ nn'aⁿ na tyoolayu' ñequio joo na m'aaⁿ' n'omna, tilju' laxmaⁿ jo'.
44009021	Description	Ndo' cha'tso nn'aⁿ na tyondye ñ'oom na tyoñequiaaⁿ seitsaⁿ'na' joona. Tyoluena: —¿Aa nchii tsaⁿm'aaⁿ' ts'aⁿ na tyoma'nom Jerusalén na tyoco'weeⁿ'eⁿ nn'aⁿ na cwilcwii' xuee' Jesús? Ndo' ¿aa nchii mati jnda̱ jñoom ñjaaⁿ na nncjaachom nn'aⁿ na cwilayu' na chu'tyeⁿndye jo nda̱a̱ ntyee na cwiluiitquiendye?
58008006	Description	Sa̱a̱ nquii tyee na tjacantyja cwentaaya, mach'eeⁿ ts'iaaⁿ yuu na xcweti cwiwit'maaⁿ', matseitjoom nn'aⁿ ñequio Ty'o̱o̱ts'om nc'e cwii ñ'oomtyeⁿ na xcwetina', na cajndati ñ'oom chuuna' na tso Ty'o̱o̱ts'om na nntseicana̱a̱ⁿ.
50001021	Faith	Ee cantyja 'naⁿya, meiiⁿ xeⁿ nncwando̱'a, maxjeⁿ nnom Cristo nndi'ntjo̱ⁿya, ndo' xeⁿ nla'cuee'na ja, majo' t'maⁿti naya 'naⁿya.
50001006	Faith	Ee ntyjiiyaya na juu ts'iaaⁿ nayawaañe na to̱' Ty'o̱o̱ts'om naquii' n'om'yo', ñe'cwii tco nnts'aaⁿ na nncjaacanda̱a̱'ñ'eⁿna' hasta xjeⁿ na nncwjee'nnda' Jesucristo.
62005020	Faith	Ndo' mati manquiuuya na jnda̱ jndyo Jnda Ty'o̱o̱ts'om ndo' jnda̱ teijndo̱' n'o̱o̱ⁿya na cwila'no̱o̱ⁿ'a na cwitajnaaⁿ'a nquii Ty'o̱o̱ts'om na cwiluiiñê na mayom'm. Tjoom' cwitsaam'aaⁿya cantyja 'naaⁿ' nquii na cwiluiiñe na mayuu', juu Jnaaⁿ Jesucristo. Ñ'oomwaa' ma'mo̱ⁿna' cantyja 'naaⁿ' Ty'o̱o̱ts'om na cwiluiiñê na mayom'm ndo' mati mañequiaa ñ'oom'ñeeⁿ na tseixmaⁿ ts'aⁿ na ticantycwii na wando'.
45012018	Recommendation	'O tacala'ntja'ndyo' ñequio nn'aⁿ. 'O cha'tso na nnda̱a̱ nl'a'yo' ñequii'cheⁿ cal'a'yo' yuu na ya cha tincju'naaⁿñena' na nl'uee'ndye nn'aⁿ tia' ñ'eⁿndyo'.
58010023	Faith	Caljoo'ndyo̱tya̱a̱ⁿya ñequio ñ'oom na cwicantyjaa' n'o̱o̱ⁿya. Til'aaya na we waa cantyja 'naaⁿ'na'. Ee ñ'oom na jnda̱ tso Ty'o̱o̱ts'om nda̱a̱ya na nnts'aaⁿ, maxjeⁿ nntseicanda̱a̱'ñê.
43014027	Grace	’Ja tjaa'naⁿ ñomtiuu tseixmaⁿya. Mañequiaya na cala'xmaⁿ'yo' juuna' naquii' n'om'yo'. Juu na mañequia na cwicanda'yo' t'maⁿti tseixmaⁿna', nchiiti juu na tjaa ñomtiuu c'om nn'aⁿ na mañequiaa tsjoomnancue. Tiñe'quiandyo' na nntseiñ'eeⁿ'ñena' n'om'yo' ljo' cwii nntjom'yo' meiⁿ tila'catyuendyo'.
47005006	Faith	Jo' chii cwiñ'omt'maaⁿ'ndyo̱ n'o̱o̱ⁿya na yocheⁿ na ndicwaⁿ tando̱o̱'a ñequio seii'a nmeiiⁿ, tyooto'ño̱o̱ⁿya w'aaya, ñecatsona' na tic'o̱o̱ⁿya ñequio nqueⁿ na cwiluiiñê na matsa̱'ntjoom jaa.
43012047	Grace	Sa̱a̱ xeⁿ cwe' na mandii ts'aⁿ ñ'oom na mañequiaya, meiⁿ ticatseinda̱ joona', nchii ja tseixmaⁿya na nncu'xa̱ⁿ tsaⁿ'ñeeⁿ. Ee nchii ty'iom Tsotya̱ ts'iaaⁿ ja na nncu'xa̱ⁿya nn'aⁿ, ty'ioom ts'iaaⁿ ja na cwji'n'maaⁿndyo̱ joona.
62003012	Sin	Caín tyotseixmaaⁿ cantyja 'naaⁿ' tsaⁿjndii. Ticaty'iomna' na nl'aaya cha'na s'aaⁿ na seicueⁿ'eⁿ tyjeeⁿ. Ndo' ¿chiuu na s'aaⁿ na luaa'? S'aaⁿ na ljo' ee tyotseijomñê cantyja na ticaty'iomyana', sa̱a̱ juu tyjeeⁿ tyoch'ee na maty'iomyana'.
66016020	Description	Quia jo' macanda̱ tsuu cha'tso ndyuaaxeⁿncwe, ndo' meiⁿ cwii sjo̱ tatquioo'.
58011012	Description	Nc'e na jeeⁿ ndya' tquieñe Abraham matseijomna' jom cha'cwijom cwii ts'oo. Sa̱a̱ meiiⁿ na ljo', tue'ntyjo̱ na jndyendye nda ntseindacantyjoom cha'na jndyendye cancjuu na m'aⁿ tsjo̱'luee, oo cha'na tei' 'ndyoo ndaaluee, cwii na xocanda̱a̱ nncuncho ts'aⁿ.
54001017	Faith	Nc'e na luaa', cha'waati xuee cala't'maaⁿ'ndyo̱ nqueⁿ na ticantycwii na cwiluiiñê na matsa̱'ntjoom, nqueⁿ na wanoom'm ndo' na wanoom'm, nqueⁿ na leicanda̱a̱ nty'iaa ts'aⁿ jom, na macanda̱ nqueⁿ cwiluiiñê Ty'o̱o̱ts'om ndo' na jndo̱' ts'oom.
66014007	Faith	C'uaa 'ñom matseineiiⁿ, tsoom: —Calcwi'yo' Ty'o̱o̱ts'om ñequio na nquia'yo' jom ee na jnda̱ tue'ntyjo̱ xjeⁿ na nncu'xeeⁿ nn'aⁿ. Cala't'maaⁿ'ndyo' nqueⁿ na s'aaⁿ cañoom'luee ñequio tsjoomnancue, ñequio ndaaluee, ndo' ñequio cha'tso nqueⁿljo' yuu na cwinaaⁿ' ndaa.
44006001	Description	Majoo ncuee'ñeeⁿ tjawijndyendye nn'aⁿ na cwila'yu'. Sa̱a̱ we ndi'ndyena. Nt'omndyena nn'aⁿ judíos na cwila'neiⁿ griego ndo' nt'om nc'iaana cwila'neiⁿ hebreo. Ndo' naⁿ'ñeeⁿ na cwila'neiⁿna griego to̱'na na jla'ncjoo'ndyena nacjoo' nn'aⁿ na cwilayu' na cwila'neiⁿ hebreo. Ee cha'tso yolcu na cwila'yu' na jnda̱ tja̱ noom ticwii xuee cwito'ñoomna nantquie. Sa̱a̱ joo yolcu na cwila'neiⁿ griego tijndyeti cwito'ñoomna cha'xjeⁿ cwito'ñoom nc'iaana na cwila'neiⁿ hebreo. Jo' na to̱'na na jla'ncjoo'ndyena.
60002021	Grace	T'maⁿ Ty'o̱o̱ts'om 'o na caljoya n'om'yo' meiiⁿ na nntjom'yo' nmeiⁿ', ee teinom Cristo na wi't'maⁿ, cwii na nluii'ndyo' jom na ntsantyjo̱'yo' 'naaⁿ nc'eeⁿ.
53003010	Recommendation	Ee quia ñet'o̱o̱ⁿyâ quii'ntaaⁿ'yo' tquia̱ⁿtya̱a̱ⁿyâ ñ'oom nda̱a̱'yo' juu ts'aⁿ na tiñe'cats'aa ts'iaaⁿ, meiⁿ ticatsona' na nlcwaaⁿ'aⁿ.
43003016	Grace	’Nc'e Ty'o̱o̱ts'om t'maⁿ waa na m'aaⁿ na candya' ts'oom nn'aⁿ tsjoomnancue, jo' chii Ja na ñennco̱ na cwiluiindyo̱ Jnaaⁿ tquiaaⁿ na tuiindyo̱ cha ticwii cwii ts'aⁿ na nntseiyu' ñ'eⁿndyo̱ tixocatsuuñe. M'aaⁿ na ticantycwii na wando'.
44019015	Description	Sa̱a̱ t'o̱ jndyetia, matsoom nda̱a̱na: —Jesús mawajnaⁿ'a, ndo' mati Pablo, sa̱a̱ 'o je' ¿'ñeeⁿ cwiluiindyo'?
66019019	Violence	Ndo' nty'iaya juu quioo'jndii tquiee ñequio cha'tso nn'aⁿna cwiluiitquiendye na cwitsa̱'ntjom tsjoomnancue ñequio sondaro 'naaⁿna. Tjomndyena na nl'ana tia' nacjoo' nqueⁿ na ljoom caso canchii' ndo' nacjoo sondaro 'naaⁿ'aⁿ.
44027002	Description	Saacuo̱o̱yâ w'aandaa. Ndo' tjañ'eⁿ Aristarco ñ'eⁿndyô̱. Jom ts'aⁿ tsjoom Tesalónica ndyuaa Macedonia. Ndo' w'aandaa'ñeeⁿ jnaⁿna' tsjoom Adramitio na wjaana' njoom na m'aⁿ 'ndyoo ndaaluee ndyuaa Asia. Jnda̱ tuo̱o̱yâ, mana saayâ.
58013003	Recommendation	Cjaañjoom' n'om'yo' nn'aⁿ'yo' na cwila'yu' na m'aⁿna w'aancjo. C'oom' n'om'yo' cantyja 'naaⁿna na cha'cwijom ncjo'yo' m'aⁿ'yo' jo' jo' ñ'eⁿndyena, mati cantyja 'naaⁿ nn'aⁿ na wi' cwiwinomna na cha'cwijom nncjo'yo' wi' cwiwinom'yo'.
51003017	Recommendation	Ndo' meiⁿnquia na cwil'a'yo' oo na cwilaneiⁿ'yo', cal'a'yo' cha'tso jo' ñequio xuee' Ta Jesús na cwiñequia'yo' na quianl'uaa' Tsotya̱a̱ya Ty'o̱o̱ts'om nc'e jom.
48006006	Recommendation	Joo nn'aⁿ na cwindye ñ'oom' Ty'o̱o̱ts'om na cwit'mo̱o̱ⁿ nn'aⁿ nda̱a̱na, matsona' nñequiana 'naⁿ na macaⁿna' naⁿ'ñeeⁿ.
44007005	Description	Sa̱a̱ tînquiaa Ty'o̱o̱ts'om na nnaaⁿ'aⁿ ndyuaameiiⁿñe meiⁿ cwe' yuu na nncwintyjeeⁿ'eⁿ. Sa̱a̱ tyeⁿ 'ndii Ty'o̱o̱ts'om ñ'oom nnoom na maxjeⁿ nnaaⁿ'aⁿ ndyuaameiiⁿ. Nncuaana' cwentaa nn'aⁿ na nluiindyena tsjaaⁿ 'naaⁿ' jom xeⁿ jnda̱ tueeⁿ'eⁿ meiiⁿ xjeⁿ'ñeeⁿ tjaa'naⁿ ntseinaaⁿ.
44007019	Description	Cwajndii s'aaⁿ. Tco'weeⁿ'eⁿ welooya. Sa̱'ntjoom na ca'ndyetona yo'ndaa ndana na cwjeto.
43020003	Description	Quia jo' ja ñequio Pedro saayâ, squia̱a̱yâ yuu waa tsei'tsuaa.
44024016	Faith	Jo' chii maqueⁿndyo̱ na ñequii'cheⁿ nnc'o̱o̱ⁿya na tico'tiana' ntyjiiya jo nnom Ty'o̱o̱ts'om ndo' ticatseitjo̱o̱ndyo̱ meiⁿ nnom jom meiⁿ jo nda̱a̱ nn'aⁿ.
65001013	Description	Cantyja na cwil'a naⁿm'aⁿ' la'xmaⁿna cha'na nmo̱ⁿ t'maⁿ ndaaluee na mandyontquiena' chom' na tjoom' na cwajndii nt'a, la'xmaⁿna cha'na cancjuu na tijndaa' cwaaⁿ ntyja cwi'oona'. Majndaa' na ticantycwii na nljoo'ndyetyeⁿ naⁿm'aⁿ' yuu na ntomñ'eⁿ najaaⁿ.
48001012	Description	Ee nchii nnom cwii ts'aⁿ to'ño̱ⁿya juuna' meiiⁿ nchii cwe' cwii ts'aⁿ t'mo̱ⁿ juuna' no̱o̱ⁿ, manquiiti Jesucristo t'mo̱o̱ⁿ juuna' no̱o̱ⁿya.
45007005	Sin	Ee quia na ñet'o̱o̱ⁿya xjeⁿ 'naaⁿ' na teincoondyo̱ na nn'aⁿ jnaⁿ jaa, ljeii'ñeeⁿ tyotseilcwii'ñena' nda̱a̱ya na cwil'aaya cha'tso nnom natia na queeⁿ ts'om seii'a, jo' na tjachuuna' jaa na nntsuundyo̱.
54002007	Faith	Nc'e na luaa', ty'ioom ts'iaaⁿ ja na cwiluiindyo̱ ts'aⁿ na mañequiaa ñ'oom cantyja 'naaⁿ'aⁿ ndo' ts'aⁿ na majñoom ts'iaaⁿ 'naaⁿ'aⁿ, na ca'mo̱o̱ⁿya nda̱a̱ nn'aⁿ na nchii judíos ñ'oom na xcweti na cala'yu'ya n'omna, ñ'oom na mayuu' matseina̱ⁿ, nchii cwe' cantu.
62003024	Faith	Nn'aⁿ na cwila'canda̱a̱'ndye ñ'oom na matsa̱'ntjoom, m'aⁿna quii' ts'oom ndo' jom m'aaⁿ naquii' n'omna.
46010024	Recommendation	Ee nchii ñequii'cheⁿ nc'oom' ts'om ts'aⁿ cantyja 'naaⁿ' nqueⁿ. C'oom' ts'oom cantyja 'naaⁿ nt'omcheⁿ nc'iaaⁿ'aⁿ na cwila'yu', cwaaⁿ cwii na nnts'aaⁿ na nnteijndeiina' joona na nnc'oonajnda̱na cantyja na cwila'yu'na.
45012016	Recommendation	Tjoom' c'om'yo' ñ'eⁿ nc'iaa'yo'. Tinc'om'yo' na s'andyo' ndo' lcundyo'. Catsañ'oomndyo' ñequio nn'aⁿ na nty'iaandye, tints'aana' nquiu'yo' na cwe' 'o jndo̱'ti n'om'yo'.
49004031	Recommendation	Ca'ndye'yo' cha'tso nnom na cwil'a na matsei'ndaa'na' n'om'yo', cha'na nntseiw'ii ts'aⁿ x'iaaⁿ'aⁿ, nntseilioo'ñe ts'aⁿ ñ'eⁿ x'iaaⁿ'aⁿ, c'uaa c'uaati 'ñom na matseijmeiⁿ'ñê nnom x'iaaⁿ'aⁿ, maju' ts'aⁿ ñ'oom wi' nacjoo' x'iaaⁿ'aⁿ, ñequio chatso nnom ljo' na tis'a.
51001025	Faith	Ee nc'e ts'iaaⁿ na jnda̱ ty'iom Ty'o̱o̱ts'om ja, jo' na cwiluiindyo̱ ts'aⁿ na mandi'ntjom nda̱a̱ nn'aⁿ na macwjeeⁿ'eⁿ cwentaaⁿ'aⁿ. Cantyja 'naaⁿ' ts'iaaⁿ'ñeeⁿ seijndaa'ñê na mañequiaya ñ'oom naya 'naaⁿ'aⁿ nda̱a̱ nn'aⁿ meiⁿquiayuucheⁿ, ndo' mati mateijndeiina' 'o.
66001014	Description	Sooxqueeⁿ canchii'na' cha'cwijom soo' catsmaⁿ canchii', ndo' cha'na canchii' tsaaⁿ. N'omnnoom xueena' cha'cwijom chom.
47004015	Grace	Cha'tso nawi'meiiⁿ na cwiwino̱o̱ⁿyâ ts'iaaⁿ'na' na cateijndeiina' 'o, cha na majndye nn'aⁿ nnto'ñoomna naya na matseixmaⁿ Ty'o̱o̱ts'om, ndo' na ljo' jndye joona nñequiana na quianl'uaaⁿ'aⁿ cha catseit'maaⁿ'ñena' jom.
43006056	Faith	Meiⁿcwi'ñeeⁿcheⁿ ts'aⁿ na maquii seii'a ndo' ma'uu nioom'a, tyeⁿ matseitjoom'na' tsaⁿ'ñeeⁿ ñ'eⁿndyo̱, ndo' tyeⁿ matseitjoom'na' ja ñ'eⁿñê.
43011027	Faith	Matsoom nnom Jesús: —Mayuu' Ta, matseiyu'a na 'u cwiluiindyu' Cristo, Jnda Ty'o̱o̱ts'om. Ma'u jo' na tseixmaⁿ' na nncwje'cañoom' tsjoomnancue.
44002042	Faith	Tyoqueⁿndyena na tyondyena ñ'oom na tyot'mo̱o̱ⁿ apóstoles'ñeeⁿ. Tjoom' tyom'aⁿna ñequio naⁿ'ñeeⁿ. Tyotjomndyena na tyotyjena tyoo' na tyocañjom n'omna Jesús. Ndo' tyola'neiⁿna nnom Ty'o̱o̱ts'om.
58001009	Grace	'U neiⁿ' na cwil'a nn'aⁿ yuu na ya, ndo' jeeⁿ jndo' natia na cwil'ana, Nc'e na ljo', nquii Ty'o̱o̱ts'om na matseit'maaⁿ'ndyu', jnda̱ tjeiiⁿ'eⁿ' 'U, ndo' mañequiaaⁿ na neiⁿ'ti'cheⁿ 'u, nchiiti nc'ia'.
44012002	Violence	Sa̱'ntjoom na cue' Jacobo xio Juan ñ'eⁿ xjo espada.
55002016	Recommendation	Tintseijomndyu' ñ'oom na cwe' ts'iaaⁿ'ndyo na cwila'neiⁿ nn'aⁿ na cwe' cwila'ñ'eeⁿ'to ndyuee. Ee naⁿ'ñeeⁿ yacheⁿ wjaachuuna' joona na 'ool'atina natia.
62003015	Sin	Meiⁿquia ts'aⁿ na jndoo' x'iaa' na matseiyu' cwiluiiñe ts'aⁿ na matseicwjee nn'aⁿ ndo' manquiu'yo' ts'aⁿ na matseicwjee nn'aⁿ ticatseixmaⁿ na tintycwii na wando'.
43021015	Faith	Ndo' quia na jnda̱ tcwaa'â tax'ee Jesús 'ndyoo Simón Pedro. Tsoom: —'U Simón jnda Jonás, ¿aa ja jndati ntyji' nchiiti ts'iaaⁿmeiⁿ' na mache'? T'o̱o̱ⁿ, matsoom: —Mayuu' Ta, ntyji' na 'u wi' ts'o̱o̱ⁿya. Matso Jesús nnoom ñ'oom na wjaañoom': —Quiaa' na nlcwa' canmaⁿ nch'u cwentaya.
46012008	Grace	Ñ'eeⁿ nn'aⁿ na mañequiaaⁿ na cwiñe'quia ñ'oom' Ty'o̱o̱ts'om ñequio na jndo̱'ya n'om. Ndo' ñ'eeⁿ nt'omndye joona manquiiti Espíritu mañequiaaⁿ na nnda̱a̱ nla'neiⁿna ñ'oom cha nla'no̱ⁿ' nn'aⁿ chiuu l'ue ts'om Ty'o̱o̱ts'om na nnc'omna.
44007013	Description	Jnda̱ chii ty'ennda'na na jnda̱ we. Jo' na secaño̱o̱ⁿ José na tyjeena jom. Ndo' tsaⁿmaⁿts'iaaⁿ t'maⁿ'ñeeⁿ tajnaⁿ'aⁿ na nn'aaⁿ' José naⁿ'ñeeⁿ.
60003010	Recommendation	Ee waa ñ'oom' Ty'o̱o̱ts'om na teiljeii na matsona': Meiⁿquia ts'aⁿ na ñe'c'oom na ya quii'ntaaⁿ nc'iaa', xeⁿ ntyjaa' ts'om na cha'tso xuee na wando' nnc'oom na neiiⁿ', quia jo' cats'aañe cheⁿnquii xjeⁿ tsaa. Tantseineiⁿ ñ'oom na tia, meiⁿ tañe'quiaañe na nntseineiⁿ cantu.
44004032	Description	Cha'tsondye nn'aⁿ na cwila'yu' tyom'aⁿna na ñe'cwii n'omna, ndo' ñe'cwii tyola'tiuuna. Meiⁿcwiindye joona ticatso na joo 'naⁿ na maleiñ'oom macanda̱ juu 'naaⁿ' jo', ee cha'tso 'naⁿ na tyoleichona tyol'ana na tjom na 'naaⁿna joona'.
46015003	Grace	Tyo'mo̱o̱ⁿ nda̱a̱'yo' ñ'oom na to'ño̱ⁿya na t'maⁿti tseixmaⁿna', na tue' Cristo cwentaa' jnaaⁿya cha'xjeⁿ cwit'mo̱o̱ⁿ ñ'oom' Ty'o̱o̱ts'om na teiljeii,
66018024	Violence	Ndo' seicano̱o̱ⁿna' na nn'aⁿ tsjoom'ñeeⁿ jla'cwjeena profetas ñequio nn'aⁿ na jnda̱ tqueⁿljoom'm n'om. Mati waa jnaaⁿna na tcwe' nioom cha'tso nn'aⁿ tsjoomnancue na jnda̱ tja̱ nc'e na cwila'yu'.
44013048	Faith	Quia na jndye nn'aⁿ na nchii judíos ñ'oomwaa' tquiaana' na jeeⁿ neiiⁿ' n'omna. Tyolat'maaⁿ'ndyena ñ'oom' Ty'o̱o̱ts'om. Ndo' jlayu' cha'tsondye nn'aⁿ na maxjeⁿ ntyjii Ty'o̱o̱ts'om na nnto'ñoomna na ticantycwii na nntando'na.
66022020	Description	Manquiiti Jesús na macwji'yuu'ñe ñ'oommeiⁿ', matsoom: —Mayuu'cheⁿ tyuaa' nncua̱'caño̱o̱ⁿya na m'aⁿ'yo'. Ndo' jaa cwit'o̱o̱ya nnoom, cwil'uuya: —Mayuu'. Candyo' 'u Ta Jesús.
50004009	Recommendation	Cha'tso na jnda̱ ñet'mo̱o̱ⁿya nda̱a̱'yo' ñequio joo na jnda̱ ñenty'ia'yo' na ñes'aa, na jnda̱ ñejndye'yo' na ñeseina̱ⁿ, ñequii'cheⁿ jo' cal'a'yo', quia jo' nquii Ty'o̱o̱ts'om na mach'eeⁿ na cwiljoya ts'oom ñ'eⁿndyo̱ jaa, nc'oomñê ñ'eⁿndyo'.
53003015	Recommendation	Sa̱a̱ tinc'om ndiaa'ndyo' ñ'eⁿñê, 'o cala'jndo̱'yo' ts'oom cha'xjeⁿ cwii ts'aⁿ na matseiyu'.
51002008	Recommendation	Cal'andyo' cwenta na tiñequiandyo' na nla'jomndyo' ñequio nn'aⁿ na cwinquio'nn'aⁿ nt'omcheⁿ ñequio ñ'oom na m'aaⁿ' n'omna, ñ'oom na matseiñ'eeⁿ'ñena' nn'aⁿ ee nchii cantyja 'naaⁿ' Cristo cwila'jomndyena, macanda̱ cwi'oola'jomndye chiuu na nquiu nquiee ndo' ñequio natia najnda̱ na cwitsa̱'ntjom tsjoomnancuewaañe.
50003014	Faith	cha nncua̱caño̱o̱ⁿya yuu na jnda̱ t'mo̱ⁿ Ty'o̱o̱ts'om no̱o̱ⁿ ndo' na nnto'ño̱o̱ⁿya naya na nñequiaa nqueⁿ na ma'maaⁿ jaa cantyja 'naaⁿ' Cristo Jesús.
56002014	Faith	Nqueⁿ tquiaañe cheⁿnqueⁿ na tueeⁿ'eⁿ cwentaaya cha na nncwji'n'maaⁿñê jaa quii' cha'tso nnom natia, ndo' cha na canda̱a̱'ñ'eⁿ nntseiljoom'm naquii' n'o̱o̱ⁿya, na nlqueeⁿ jaa na cwilaxmaaⁿya cwentaaⁿ'aⁿ, na queeⁿ n'o̱o̱ⁿya na nl'aaya yuu na ya.
43005024	Faith	’Ñ'oom na mayuu'cheⁿ matsjo̱o̱ nda̱a̱'yo'. 'Ñeeⁿ juu na mandii ñ'oom 'ndyo̱ ndo' matseiyu' ñequio nqueⁿ na jñoom ja, juu tsaⁿ'ñeeⁿ matseixmaⁿ na ticantycwii na wando', meiⁿ ticatu'xeⁿñe cantyja jnaaⁿ'. Ñeseixmaⁿ na ts'oo juu sa̱a̱ je' matseixmaⁿ na ticantycwii na wando'.
66021015	Description	Nquii ángel na seineiⁿ ñ'eⁿndyo̱ maleiñ'oom cwii ts'oomxjeⁿ na tuiina' ñ'eⁿ s'om cajaⁿ. Ñ'eⁿ juuna' nncwjeeⁿ'eⁿ xjeⁿ tsjoom'ñeeⁿ, ñequio tatiom na meintyjee' ndiocheⁿ ndo' ñequio ndyueel'a tatiom'ñeeⁿ.
50003019	Sin	sa̱a̱ na macanda̱ maxjeⁿ nntsuundyena. Ñequii'cheⁿ cwila't'maaⁿ'ndyena juu na l'ue n'om seiina. Matsona' na c'omna na jnaaⁿna cantyja 'naaⁿ'na' sa̱a̱ juu na matsona' na c'omna na jnaaⁿna, cwitjeii's'andyena cantyja 'naaⁿ'na'.
54003006	Sin	Nc'e na ljo', ts'aⁿ na nluiitquieñe jo nda̱a̱ nn'aⁿ tmaaⁿ' cwentaa' Ty'o̱o̱ts'om ticatsona' na jom ts'aⁿ na nmeiiⁿndyo tioñe l'o̱ Ty'o̱o̱ts'om, tints'aana' na nnc'oom' ts'oom na jeeⁿ t'maⁿ cwiluiiñê, ndo' na ljo' ntseijndaa'ñena' cantyja 'naaⁿ'aⁿ na waa jnaaⁿ'aⁿ cha'xjeⁿ jnaⁿ na t'uiina' tsaⁿjndii.
65001003	Recommendation	'O nn'aⁿya na wi' ts'o̱o̱ⁿya, jnda̱ seiqueeⁿna' ts'o̱o̱ⁿ na nntseiljeiya cwii ñ'oom cwenta'yo' cantyja 'naaⁿ' juu na tjoom' na macwji'n'maaⁿñe Ty'o̱o̱ts'om jaa, sa̱a̱ je' maqua̱ⁿya cwenta na macaⁿna' na catseijndo̱'a n'om'yo' na cjoo' n'om'yo' cantyja 'naaⁿ' juu na cwilayu'ya n'o̱o̱ⁿya na juuna' ñejom tquiaaⁿ na laxmaⁿ nn'aⁿ cwentaaⁿ'aⁿ.
44004002	Description	Jnda̱ teilioo naⁿ'ñeeⁿ ee Pedro ñ'eⁿ Juan cwit'mo̱o̱ⁿna nda̱a̱ nn'aⁿ na jnda̱ mawando'xco Jesús, jo' chii mati nn'aⁿ na jnda̱ tja̱ maxjeⁿ ntando'xcona.
66018005	Sin	Ee jnda̱ teicanto' jnaaⁿna hasta cañoom'lueecheⁿ ndo' Ty'o̱o̱ts'om ñjom ts'oom natia na la'xmaⁿna.
43004046	Description	Jnda̱ jo' saanndaa'â ñ'eⁿñê Caná ts'o̱ndaa Galilea, yuu na seicwaqueeⁿ ndaa na s'aana' winom. Ndo' tsjoom Capernaum tyom'aaⁿ cwii ts'aⁿ na cwiluiit'maⁿñe cantyja 'naaⁿ' gobiernom. Tyochjoo, jnda tsaⁿ'ñeeⁿ, m'aaⁿ na wii'.
45012011	Recommendation	Tila'nchqueeⁿ'ndyo' ts'iaaⁿ 'naaⁿ' Ty'o̱o̱ts'om na la'xmaⁿ'yo'. Cjoo' n'om'yo' na cwindye'ntjom'yo' nnom Jesucristo.
60001008	Faith	'O meiiⁿ tyoonty'ia'yo' jom, sa̱a̱ candya' n'om'yo' ñ'eⁿñê. Meiiⁿ na nchii cwinty'ia'nda̱a̱'yo' jom, sa̱a̱ nc'e na jom quit'maⁿ n'om'yo', mañequiaana' na t'maⁿ waa na neiⁿ'yo'. Meiⁿ tileicaliu'yo' cwaaⁿ ñ'oom na nndu'yo' na neiⁿ'yo'. Ndo' juu na neiⁿ'yo' matseit'maaⁿ'ñena' Ty'o̱o̱ts'om.
62004013	Grace	Luaa waa na ma'mo̱ⁿna' na m'aaⁿya cantyja 'naaⁿ'aⁿ ndo' na m'aaⁿ quii' n'o̱o̱ⁿya, na jnda̱ tquiaaⁿ Espíritu Santo naquii' n'o̱o̱ⁿya.
43019029	Description	Ndo' jo' jo' waa cwii xuaa na cwicañjom winom na ta̱. Quia jo' nchjeendye sondaro'ñeeⁿ cwii 'naⁿ na ya maw'ana' winom'ñeeⁿ. Chii tioona juuna' nnom cwii ts'oom hisopo, jnda̱ chii ty'ioomna juuna' 'ndyoo Jesús.
51001013	Grace	Ndo' seicandyaañê jaa na ñet'o̱o̱ⁿya nacje 'naaⁿ' najaaⁿñe. Ndo' jnda̱ tjaa'ñê jaa nacje 'naaⁿ' na matsa̱'ntjom Jnaaⁿ, nquii na jeeⁿ candya' ts'oom,
45016017	Recommendation	'O nn'aⁿya na cwila'yu'yo', mats'aa ty'oo nda̱a̱'yo' na queⁿndyo' cwenta cantyja 'naaⁿ joo nn'aⁿ na cwil'a na cwito̱ⁿ'ndye nn'aⁿ tmaaⁿ' 'o, na cwil'ana na cwila'tjo̱o̱ndye nc'iaa'yo' jo nnom Ty'o̱o̱ts'om. Ee ñ'oom na cwit'mo̱o̱ⁿ naⁿ'ñeeⁿ tixcwe m'aⁿna' ñ'eⁿ ñ'oom na jnda̱ t'mo̱o̱ⁿyâ nda̱a̱'yo'. Catjei'ndyo' cantyja 'naaⁿ naⁿ'ñeeⁿ,
45012007	Recommendation	Ndo' xeⁿ mañequiaaⁿ na macandaa' ts'aⁿ na candi'ntjom quii'ntaaⁿ nn'aⁿ na cwila'yu', cats'aa ts'iaaⁿ'ñeeⁿ ñequio na xcwee' ts'om. Ndo' juu ts'aⁿ na macandaa' na ma'mo̱ⁿ nda̱a̱ nc'iaa', queⁿñe ts'iaaⁿ'ñeeⁿ.
43016023	Faith	’Juu xuee'ñeeⁿ, taxocaⁿna' na nnta'xe'ti'yo' ñ'oom no̱o̱ⁿ. Ñ'oom na mayuu'cheⁿ matsjo̱o̱ nda̱a̱'yo', cha'tso na ntaⁿ'yo' nnom Tsotya̱ya cha catseit'maaⁿ'ñena' ja, jo' nñequiaaⁿ na nnda'yo'.
66021019	Description	Teichjoom tsiaⁿtsjo̱' tatiom tsjoom'ñeeⁿ ñequio cha'tso nnom ljo̱' na jnda. Tsjo̱' t'maⁿ najndyee, tsjo̱' cachuii' na jndyu jaspe, tsjo̱' na jnda̱ we, na jndyu zafiro. Tsjo̱' na jnda̱ ndyee, cachuii' na jndyu ágata. Tsjo̱' na jnda̱ ñequiee, mati cachuii' na jndyu esmeralda.
59004017	Sin	Jo' chii meiⁿquia ts'aⁿ na mantyjii na cats'aa yuu na maty'iomyana', ndo' ticats'aa, maxjeⁿ jnaⁿ tseixmaⁿ tsaⁿ'ñeeⁿ.
66019005	Faith	Quia jo' teic'uaa cwii jndye nacañoom' tio, tso: Cha'tsondyo' 'o na cwindye'ntjom'yo' nnom Ty'o̱o̱ts'oomya, cala't'maaⁿ'ndyo' jom. 'O nn'aⁿ na cwicatyue'yo' jom, meiiⁿ na cje cwil'a'yo', meiiⁿ na t'maⁿ cwiluiindyo', cala't'maaⁿ'ndyo' jom.
47005002	Faith	Ee mayuu' yocheⁿ na cwitando̱o̱'a ñequio seii'a nmeiiⁿñe, cwila'ncjoo'ndyo̱ ee queeⁿ n'o̱o̱ⁿya na nnc'o̱o̱ⁿya w'aaxco na waana' cañoom'luee,
48006004	Recommendation	Cwii cwiindyo' 'o queⁿñe cheⁿnquii cwenta aa mach'ee cha'xjeⁿ na matsona', ee xeⁿ matseicanda̱a̱'ñe quia jo' nnda̱a̱ nnc'oom na neiiⁿ' cantyja 'naaⁿ', nchii ee macwji' cwenta na xcweti mach'ee, nchiiti cwiicheⁿ,
46007036	Recommendation	Ñ'oom na jndu'yo' na m'aaⁿ cwiindyo' 'o na m'aaⁿ nomjnda na jnda̱ jaawinom'na' na ndyuañe ndo' 'u na tsotyeeⁿ jnda̱ mamatseitiuu' na ya xeⁿ nncocotoom, maxjeⁿ ya na nluii na ljo'. Ee nchii jnaⁿ' na nntsa' na ljo'.
43016002	Violence	Ee nntjeii' nn'aⁿ judíos 'o naquii' lan'om 'naaⁿna. Ndo' manncue'ntyjo̱ xjeⁿ na meiⁿquiandyo ts'aⁿ na nntseicuee' cwii 'o nntseitiuutoom na mandi'ntjoom nnom Ty'o̱o̱ts'om na ljo' nnts'aaⁿ.
66015001	Description	Quia jo' nty'iaya cwiicheⁿ 'naaⁿ t'maⁿ cañoom'luee na seicaty'uena' ja. Nty'iaya ntquiee' ángeles na cwilei'cho ntquiee' nnom nawi' na nntjoom nn'aⁿ. Joona' la'xmaⁿna' nawi' na macanda̱ ee quia na jnda̱ teinom cantyja 'naaⁿ joona', mana cwintycwii na matseiw'ii Ty'o̱o̱ts'om nn'aⁿ.
43018023	Description	T'o̱ Jesús, matsoom: —Xeⁿ tia ñ'oom na matsjo̱o̱, cwji'yuu'ndyu' cantyja 'naaⁿ' ñ'omtia'ñeeⁿ, sa̱a̱ xeⁿ ñ'oom na maty'iomyana' matseina̱ⁿ, tis'a na macwja' ja.
50004003	Recommendation	Ndo' 'u ti'x'iaaya na tjoom' ñel'aaya ts'iaaⁿ 'naaⁿ' Ty'o̱o̱ts'om, macaⁿ'a na cateijndei' yolcum'aⁿ', ee tyolajomndyena ñ'eⁿndyo̱ na tjoom' tyoñequiaaya ñ'oom na macwji'n'maaⁿñê nn'aⁿ, mandiñ'eⁿ Clemente ñequio nt'omndye joona na ñel'ana ts'iaaⁿ ñ'eⁿndyo̱ na jnda̱ teiljeii ncueena naquii' libro na chuuna' ncuee nn'aⁿ na laxmaⁿ na ticantycwii na cwita'ndo'.
66016006	Sin	Ee naⁿ'ñeeⁿ jnda̱ jla'cwjeena nn'aⁿ na tqueⁿ'lju' n'om, mati profetas. Ndo' je' je' mache' na joona cwiwena niom', ee maty'iomyana' na catjoomna na ljo'.
45006002	Sin	Tijoom jndaa. Ee juu ts'aⁿ na jnda̱ tue' xocanda̱a̱ nntsa̱'ntjomti natia jom. Ndo' jaa nn'aⁿ na cwila'yuu'a ñ'eⁿ Cristo cwiluiindyo̱ l'oo jo nnom jnaⁿ. Jo' chii ¿chiuu nluiiyuu na nl'aatya̱a̱ya natia?
66017011	Violence	Ndo' quioo'jndii'ñeeⁿ na ñetando' ndo' je' tacwando', juuyo' cwiluiiñeyo' cwiicheⁿ ts'aⁿ na matsa̱'ntjom na jnda̱ ñeeⁿ ndo' matseix'iaa'ñe ñequio ntquiee' naⁿ'ñeeⁿ. Sa̱a̱ xeⁿ jnda̱ nncju' Ty'o̱o̱ts'om jom yuu na cwitsuundye nn'aⁿ.
48004030	Recommendation	Sa̱a̱ ñ'oom na tso Ty'o̱o̱ts'om nnom Abraham na teiljeii, luaa matsona': “Caleintyjo̱' tsaⁿscu na mandi'ntjomtyeⁿ njom' ñequio jnaaⁿ, ee ticwanaaⁿ na nnco'ñoom 'naⁿ' na waa, jnda scu' nncu' nnco'ñom.”
54006009	Sin	Ee nn'aⁿ na ñe'cwityandye, mat'uiina' joona cha'cwijom cwii teinco', na jndye nnom na ntjeiⁿ na matsei'ndaa'na' joona na matiomna' joona na nnt'uiiwi'na' na nntsuundyena.
66017016	Violence	Ndo' joo nqui ndei'jndye na nty'ia' na ntyjoo xqueⁿ quioo'jndii na cwit'mo̱o̱ⁿna' nqui nn'aⁿ na cwiluiit'maⁿndye, nncue'ntyjo̱ na joona nnc'omna na jndoona sculjaa'ñeeⁿ. Nla'tyuii'na jom ndo' cha'cwijom nl'ana na nljoo'ñê na ñecasei'ñê. Nntquiina seiiⁿ'eⁿ ndo' nla'cona jom ñ'eⁿ chom.
46008003	Faith	Sa̱a̱ nquii ts'aⁿ na jnda ntyjii ñequio Ty'o̱o̱ts'om, mawajnaⁿ'aⁿ tsaⁿ'ñeeⁿ.
45003009	Sin	Quia jo' jaa nn'aⁿ judíos, ¿aa waa cwii nnom na mach'eena' na yati cantyja 'naaⁿya jo nnom Ty'o̱o̱ts'om, nchiiti nn'aⁿ na nchii judíos? Meiⁿchjoo nchii jo', ee jnda̱ macwil'uuya na cha'tso nn'aⁿ m'aⁿna nacje 'naaⁿ' jnaⁿ, meiiⁿ nn'aⁿ judíos, ndo' meiiⁿ nn'aⁿ na nchii judíos.
44007041	Sin	Ndo' l'ana cwii 'naⁿ cha'cwijom quioo'jndyo chjoo. Ndo' nnom juuna' tyola'cwjeena quioo' na tyola't'maaⁿ'ndyena na l'ana xuee. Jeeⁿ neiiⁿna ñequio juuna', ndo' cwe' 'naⁿ na l'a nquieena.
66009020	Sin	Sa̱a̱ nn'aⁿ na 'ndiina' na tîcwje ñequio nawi'meiⁿ', tîcalcwe' n'omna. Tîca'ndyena natia na cwil'ana, meiⁿ tîc'oomeintyjee'na na cwila't'maaⁿ'ndyena naⁿjndii ñequio 'naⁿ na cwe' nn'aⁿ nl'a na tuii ñ'eⁿ s'om cajaⁿ, ñ'eⁿ s'om xuee, ñ'eⁿ s'om wee, ñ'eⁿ ljo̱', ndo' ñ'eⁿ n'oom. 'Naⁿmeiⁿ' tilei'canty'iaana', meiⁿ na nndyena', nmeiⁿ na nnc'ooca'na'.
47005011	Faith	Nc'e na nntu'xeⁿndye nn'aⁿ, jo' chii cwijoo' n'o̱o̱ⁿyâ na quiandye nn'aⁿ cantyja 'naaⁿ'aⁿ. Nquii Ty'o̱o̱ts'om ntyjiijndaa'ñê chiuu n'o̱o̱ⁿyâ ndo' ntyjaa' n'o̱o̱ⁿyâ na mati 'o.
49002003	Sin	Mati tiempo na jnda̱ teinom ñejla'jomndyo̱ naquii' cha'tso natiameiⁿ', ñel'aaya ljo' na queeⁿ n'om seii'a ndo' ñejla'canda̱a̱'ndyo̱ ñ'omtiuu 'naaⁿya. Ndo' na ljo' ñel'aaya, juu na matseiw'iityeⁿ Ty'o̱o̱ts'om nn'aⁿ laxmaaⁿya na cat'uiina' jaa cha'xjeⁿ na nnt'uiina' nt'omcheⁿ.
44002040	Recommendation	Pedro jndye nt'omcheⁿ ñ'oom tyocwji'yuu'ñetyeeⁿ nda̱a̱na. Ndo' tyotseijndo̱'tyeeⁿ n'omna. Tsoom: —Catjei'ndyo' cantyja 'naaⁿ nn'aⁿ na m'aⁿ je' na quie' n'om cha nnda̱a̱ nlui'n'maaⁿndyo'.
45008013	Faith	Ee xeⁿ na cwiñequiandyo' joo na teincoondyo' ñequio seii'yo' nntsuundyo', sa̱a̱ xeⁿ ñequio Espíritu Santo cwil'a'yo' na joo na teincoondyo' ñequio seii'yo' cwjena', quia jo' nlui'n'maaⁿndyo'.
45010011	Faith	Ee ñ'oom' Ty'o̱o̱ts'om na teiljeii matsona': “Xocats'aana' na cwe' ts'iaaⁿ'ndyo na seiyu' ts'aⁿ ñ'eⁿ Ty'o̱o̱ts'om.”
45001008	Faith	Najndyee nc'e Jesucristo, mañequiaya na quianl'uaa' Ty'o̱o̱ts'omya cantyja 'naⁿ'yo'. Ee meiⁿyuucheⁿ na mawa̱ya, ya ñ'oom cwila'neiⁿ nn'aⁿ cantyja na cwila'yu'ya ñ'om'yo' ñ'eⁿñê.
52001004	Faith	'O nn'aaⁿya, Ty'o̱o̱ts'om m'aaⁿ na candya' ts'oom 'o, ndo' manquiuuyaayâ na jnda̱ tjeii'ñê 'o cwentaaⁿ'aⁿ.
60004008	Recommendation	Ndo' na t'maⁿti c'om'yo' na xcwe na m'aⁿ'yo' na jnda nquiu'yo' nc'iaa'yo' na cwilayu' ee quia na m'aaⁿ ts'aⁿ na jnda ntyjeeⁿ x'iaaⁿ'aⁿ, matseit'maⁿya ts'oom ts'aⁿ na matseitjo̱o̱ñe nnoom.
44027001	Description	Jla'tiuuna na njñoomna Pablo ndyuaa Italia. Jo' chii tioona cwenta jom ñequio nt'omcheⁿ pra̱so l'o̱ capeitaⁿ na jndyu Julio, ts'aⁿ na matsa̱'ntjom cwii tmaaⁿ' sondaro na jndyuna' Augusto. Ndo' ja Lucas, tjo̱ñ'a̱ⁿ ñ'eⁿ Pablo.
66015003	Faith	Cwitana luantsa cantyja na tjei'n'maaⁿñe Ty'o̱o̱ts'om joona ñequio l'o̱ Moisés, tsaⁿ na ñejndi'ntjom nnoom, ndo' mati tana luantsa na cwila't'maaⁿ'ndyena Catsmaⁿ na tjei'n'maaⁿñê joona. Matsona': 'U Ta Ty'o̱o̱ts'om matsei'xmaⁿ'ñ'eⁿ' cha'tso nnom najnda̱. Jeeⁿ t'maⁿ ts'iaaⁿ mache', tjacantyja na ya joona'. 'U cwiluiindyu' na matsa̱'ntjom' cha'waa tsjoomnancue. Cha'tso cantyja 'naⁿ' matsei'xmaⁿ' na maty'iomyana' ñequio na mayuu'.
60002002	Faith	Cha'xjeⁿ yo'ndaa na 'ndaandye cwil'ueena ndaatsuu' tsondyeena, cjoo' n'om'yo' na cal'ue'yo' ndaatsuu ñequii' cantyja 'naaⁿ' Espíritu, cha cantyja 'naaⁿ' jo' nntsanajnda̱'yo' na laxmaⁿ'yo' nn'aⁿ na macwji'n'maaⁿñe Ty'o̱o̱ts'om,
66014013	Faith	Quia jo' jndiiya na teic'uaa jndye na jnaⁿna' cañoom'luee. Tso no̱o̱ⁿ: —Luaa catseiljei': “Juu xuee na cwiwjaana', matio'naaⁿñena' joo nn'aⁿ na m'aⁿ cantyja 'naaⁿ' Ta Jesucristo na quia nncwje.” Majo'ti matso Espírtu Santo, ee cañoom'luee nta'jndyeena cantyja na ñejla'jnda̱na naquii' ts'iaaⁿ 'naaⁿ' Ty'o̱o̱ts'om. Ndo' wjaañ'eⁿ ñ'oom ñ'eⁿndyena na ma'mo̱ⁿna' cantyjati na ya na jnda̱ ñel'ana.
59001027	Faith	Jo nnom Ty'o̱o̱ts'om, ñ'oom na xcweti ndo' lju' tseixmaⁿ na cwila'yuu'a, luaa matsona': Cateijndeii ts'aⁿ ndyeñeeⁿ' na jnda̱ tja̱ tyendyee, ndo' yolcu na jnda̱ ljondye na tja̱ s'aa, cateijndeii ts'aⁿ joona nawi' na cwitjoomna ndo' tintseiquii'ñe ñequio natia na matseixmaⁿ tsjoomnancue.
51002004	Recommendation	Matsjo̱o̱ ñ'oomwaa' nda̱a̱'yo' cha tiñe'quiandyo' na nñe'quiu'nn'aⁿna' 'o cwii ñ'oom na nla'neiⁿ nn'aⁿ nda̱a̱'yo' na nncjaachuuñena' 'o.
66005013	Description	Ndo' mati jndiiya na teic'uaa ndyuee ticwii cwii nnom na s'aa Ty'o̱o̱ts'om jo cañoom'luee, ñequio nnom tsjoomnancue, ñequio tsjoom l'oo, ñequio naquii' ndaaluee. Cha'tso na m'aⁿ jo' jo' luaa tyolue: Cantyjati na tjaa yuu cwintycwii xuee, cala't'maaⁿ'ndyo̱ nqueⁿ na wacatyeeⁿ tio ñequio juu Catsmaⁿ. Maty'iomyana' na cal'uuya ñ'oom ya cantyja 'naaⁿna, ndo' calawa̱a̱ndya̱a̱ya joona, ee t'maⁿ waa najndeii na la'xmaⁿna.
66008008	Description	Ángel na jnda̱ we tjo̱o̱ⁿ'o̱ⁿ ntu 'naaⁿ'aⁿ, quia jo' ty'oom chom cwii cha'cwijom sjo̱ t'maⁿ, jnda̱ chii tju'na' jo' ts'om ndaaluee. Ndo' manndyoo' xcwe na cha'tso ndaaluee seicwaqueⁿna' niom'.
44007058	Violence	Ndo' jndeii ty'entquieena jom nnom tsjoom. Jnda̱ chii nn'aⁿ na tyolue na waa jnaaⁿ'aⁿ tjeii'na liaa na teincoo na cwee'na. Tsa̱'na joona', ndo' cwii ts'aⁿ na titquieñe na jndyu Saulo jom s'aaⁿ cwenta joona'. Jnda̱ chii tyotmeiiⁿ'na ljo̱' Esteban.
45015011	Faith	Mati mawaa cwiicheⁿ ñ'oom na teiljeii na matsona': Cha'tsondyo' 'o nn'aⁿ na nchii judíos cwiluiindyo', cala't'maaⁿ'ndyo' Ta Ty'o̱o̱ts'om.
45011036	Faith	Ee cha'tsoñ'eⁿ niom nc'e jom, ndo' tseixmaⁿñ'eeⁿ jo'. Jo' chii macanda̱ jom caluiit'maⁿñê cha'waati xuee. Amén.
43001029	Faith	Xuee na jnda̱ we na tuii na luaa', nty'iaa' Juan na ndyowindyoo' Jesús na m'aaⁿ. Matsoom nda̱a̱ jâ na m'aaⁿyâ ñ'eⁿñê jo' jo': —Queⁿ'yo' cwenta, luaa' ts'aⁿ na cwiluiiñe catsmaⁿ tsmeiⁿ' Ty'o̱o̱ts'om na juu matseicanduu' jnaaⁿ nn'aⁿ.
58011031	Description	Mati sculjaa' Rahab tyotseiyu'ya ts'oom ñ'eⁿ Ty'o̱o̱ts'om. Nc'e na teijneiⁿ nn'aⁿ Israel na ty'equeⁿ cwenta chiuu waa tsjoom'ñeeⁿ, jo' chii ticueeⁿ'eⁿ quia tja̱ nn'aⁿ tsjoom'm na tyoola'yu'.
43010010	Grace	’Tsaⁿcanch'ue ñequii'cheⁿ na macwjeeⁿ'eⁿ na nnch'ueeⁿ nntseicueⁿ'eⁿ ndo' na nntsei'naⁿ'aⁿ. Ja jndyo̱o̱ na nñequia na ticantycwii na cwita'ndo' nn'aⁿ, ndo' cha na canda̱a̱'ya na nla'xmaⁿna juu jo'.
50003020	Faith	Sa̱a̱ jaa nmeiiⁿ la'xmaaⁿya cantyja 'naaⁿ' cañoom'luee, juu jo' tseixmaⁿna' tsjoomya, ndo' cwimeiⁿndo̱'nty'iaandyo̱ na jo' jo' nnaⁿ nquii na macwji'n'maaⁿñe jaa, juu Jesucristo.
45015007	Recommendation	Jo' chii cato'ñoom'yo' nc'iaa'yo' cha'xjeⁿ Cristo maco'ñoom 'o, cha na nluiit'maⁿñe Ty'o̱o̱ts'om.
44021024	Recommendation	Catseijomndyu' ñ'eⁿndyena, na nlqueⁿ lju'na' 'o nnom Ty'o̱o̱ts'om. Ndo' catiom'l'ua' cantyja na macaⁿna' 'o na nlqueⁿlju'na' 'o. Quia na jnda̱ t'ioo' ñ'oom 'naaⁿna quia jo' ya nnteinqui' nqueⁿna. Luaa' catsa' cha nla'no̱ⁿ' cha'tso nn'aⁿ na tiyuu' ñ'oom na jnda̱ jndyena cantyja 'naⁿ'. Nliuna na mati 'u matseicanda̱a̱'ndyu' ljeii na tqueⁿ Moisés.
45004012	Faith	Mayuu' cwiluiiñe Abraham tsotye nn'aⁿ na jnda̱ tuii 'naaⁿ ntjaaⁿna, sa̱a̱ nchii macanda̱ cwiluiiñê na ljo' nda̱a̱ nn'aⁿ na jnda̱ tuii 'naaⁿ ntjaaⁿ xeⁿ nchii mati nda̱a̱ nn'aⁿ na majo'ti cwila'yu'ya n'omna ñ'eⁿ Ty'o̱o̱ts'om cha'xjeⁿ na s'aaⁿ cwitjo̱o̱cheⁿ na s'aaⁿ 'naaⁿ nqueⁿ.
44001026	Description	Quia jo' ty'ena x'iaa cha m'mo̱ⁿna' 'ñeeⁿ nleijnoom' ts'iaaⁿ'ñeeⁿ. Ndo' teijnoom' Matías. Jo' chii ty'oomna' jom ts'iaaⁿ cha'xjeⁿ ts'iaaⁿ na m'aⁿ canchoo'cwii apóstoles.
45004007	Grace	Tsoom: Jeeⁿ neiiⁿ nn'aⁿ na cha'tso jnaaⁿna jnda̱ seit'maⁿ ts'om Ty'o̱o̱ts'om, ndo' jnda̱ seicanoom'm joona'.
66011004	Description	Wendye joona meintyjee'tyeⁿna jo nnom nquii Ta Ty'o̱o̱ts'om na matsa̱'ntjom cha'waa tsjoomnancue. Cwiluiindyena we n'oom olivos ñequio we 'naⁿ na cwicañjoom' nlca.
59004009	Recommendation	Co'tiana' nquiu'yo', catyuee'yo' ndo' cata'tio'yo' na cwila'tjo̱o̱ndyo'. Na cwinco'yo' na neiⁿnco n'om'yo', catseicwaqueⁿna' jo' na chjoo' n'om'yo' na cwila'tjo̱o̱ndyo'.
64001011	Recommendation	'U re nn'aⁿya na jeeⁿ jnda ntyjiiya, tintseijomndyu' ñequio ts'iaaⁿ natia, 'u catseijomndyu' ts'iaaⁿ na ya. Ee ts'aⁿ na matseijomñe ts'iaaⁿ na ya tseixmaaⁿ cwentaa' Ty'o̱o̱ts'om, sa̱a̱ ts'aⁿ na wjaantyjo̱ ñequio natia, tic'oomñe cwentaaⁿ'aⁿ.
45004011	Faith	Jnda̱nquia chii sa̱'ntjom Ty'o̱o̱ts'om jom na cats'aañe cheⁿnqueⁿ 'naaⁿ tjaaⁿ'aⁿ. Juu 'naaⁿ'ñeeⁿ ma'mo̱ⁿna' na jnda̱ tqueⁿ Ty'o̱o̱ts'om jom na tjaa jnaⁿ tseixmaaⁿ jo nnom nc'e na matseiyu'ya ts'oom ñ'eⁿñe. Quia ljo'cheⁿ tso Ty'o̱o̱ts'om nnoom na nntseixmaaⁿ tsotye cha'tsondye nn'aⁿ na cwilayu' ñ'eⁿñe meiiⁿ ticaluii 'naaⁿ joona. Ndo' nc'e na cwila'yu'ya n'omna ñ'eⁿñe, jo' na maqueⁿ joona na ticala'xmaⁿna jnaⁿ.
45006007	Grace	Ee ts'aⁿ na jnda̱ tue' jnda̱ jndyaañê na maqueⁿ jnaⁿ xjeⁿ jom.
47004010	Faith	Meiⁿyuucheⁿ na cwitsaayâ, ñequio seii'â nmeiiⁿ cwitjo̱o̱ⁿyâ na ñe'catseicwjeena' jâ cha'xjeⁿ seicuee'na' Ta Jesús. Luaa' waa cha mati m'mo̱ⁿna' na la'xmaaⁿyâ juu na wando'xcoom.
50002021	Sin	ee cha'tso nt'omcheⁿ nn'aⁿ macanda̱ m'aaⁿ' n'omna cantyja 'naaⁿ na cwila'jndaa'ndye nquieena nchii chiuu waa na l'ue ts'om Jesucristo.
58011011	Faith	Mati nc'e na tyotseiyu'ya ts'om Sara, meiiⁿ na jnda̱ teinoom' xjeⁿ na nc'oom jnaaⁿ, ndo' mati nquii Abraham jnda̱ tquieñeñ'eeⁿ, ty'oom Sara najneiⁿ na nnc'oom jnaaⁿ nc'e na tyotseiyoom'm na tixotseitjo̱o̱ñe Ty'o̱o̱ts'om na nntseicanda̱a̱'ñe ñ'oom na tso nnoom na nnts'aa.
43006039	Grace	Ndo' Tsotya̱ya na jñoom ja luaa waa na l'ue ts'oom na cats'aa, na cha'tsondye nn'aⁿ na jnda̱ tquiaaⁿ l'o̱o̱ya, meiⁿcwiindye joona ticatsuuñe añmaaⁿ'. Ndo' xuee na macanda̱ nñequia na nnta'ndo'xco cha'tsondye joona.
46008006	Faith	Sa̱a̱ cantyja 'naaⁿ jaa nmeiiⁿ ñecwii Ty'o̱o̱ts'om m'aaⁿ, ndo' jom cwiluiiñê Tsotya̱a̱ya. Cantyja 'naaⁿ' jom cha'tso na maniom, jom tqueeⁿ jo', ndo' nc'e jom, jo' na m'aaⁿya. Ndo' mati ñecwii m'aaⁿ na cwiluiiñe na matsa̱'ntjom jaa, nquii Jesucristo. Cha'tsoti na maniom, cwim'aⁿna' nc'e nqueⁿ, mandii ñ'a̱a̱ⁿ jaa.
52003006	Description	Sa̱a̱ je' jnda̱ jndyolcweeⁿ'eⁿ na ñet'oom Tesalónica ndo' jeeⁿ ya ñ'oom jndyoñ'oom na cwilayu'ya n'om'yo' ñ'eⁿ Ty'o̱o̱ts'om ndo' na jnda nquiu'yo' jâ. Tsoom na ñequii'cheⁿ cwijaañjoom' n'om'yo' jâ ñequio na jnda nquiu'yo' ndo' jeeⁿ queeⁿ n'om'yo' na nnty'ia'yo' jâ cha'xjeⁿ ñe'canty'iaayâ 'o.
60005004	Grace	Ndo' na luaa', nqueⁿ na cwiluiitquieñê na mateix'eeⁿ tmaaⁿ' cwentaaⁿ'aⁿ, quia na nndyonnaaⁿ'aⁿ, nnts'aaⁿ na nnto'ñoom'yo' cwii corona na tijoom nc'uaana' na cantyja 'naaⁿ' jo' nntseit'maaⁿ'ñena' 'o.
47003012	Faith	Nc'e juu ñ'oomxcowaa' mañequiaana' na cwicantyjaa' n'o̱o̱ⁿyâ, jo' jo' na cwilana̱a̱ⁿyâ juuna' nda̱a̱ nn'aⁿ ñequio na t'maⁿya n'o̱o̱ⁿyâ.
61002012	Sin	Sa̱a̱ joo nn'aⁿ na tiyuu' ñ'oom na cwiñequia matseijomna' joona cha'cwijom quioo' na tijndo̱' n'om. Ee quioo' cwe' cwil'atoyo'. Tuiindyeyo' na nda̱a̱ nnt'ue nn'aⁿ na nla'cwjeena jooyo'. Naⁿ'ñeeⁿ meiiⁿ ñ'oom na ticala'no̱ⁿ'na sa̱a̱ cwilaneiⁿna ñ'oom ntjeiⁿ cantyja 'naaⁿna', ndo' nncwjena cha'xjeⁿ cwiwje quioo',
43012006	Sin	Sa̱a̱ nchii tsoom na luaa' nc'e na jeeⁿ wi' ts'oom ndyeñeeⁿ' sa̱a̱ ee na jeeⁿ canch'ueñe ndo' nc'e na jom maleiñ'oom tjaⁿche na ñjom s'om na cwileil'uee'ndyô̱ na cha'tsondyô̱, ndo' xjeⁿto jom macwjeeⁿ'eⁿ s'om jo' jo'.
62004016	Faith	Luaa waa na cwita'jnaaⁿ'a Ty'o̱o̱ts'om ndo' cwilayuu'a na m'aaⁿ na candya' ts'oom jaa. Cwiluiiñê Ty'o̱o̱ts'om na candya' ts'om nn'aⁿ. Juu na cwiluiiñê na candya ts'oom, ts'aⁿ na matseixmaⁿ jo', wando' cantyja 'naaⁿ'aⁿ ndo' m'aaⁿ quii' ts'om tsaⁿ'ñeeⁿ.
44011019	Description	Jnda̱ na jla'cuee' nn'aⁿ Esteban jnaⁿna' na tyoco'wi'na' nn'aⁿ na cwilayu'. Jo' chii jndyendye naⁿ'ñeeⁿ t'oom'ndyena, jleinomna. Nt'om ty'e hasta ndyuaa Fenicia ñequio ndyuaaxeⁿncwe Chipre ñequio tsjoom Antioquía. Jo' jo' tyola'neiⁿna ñ'oom' Ty'o̱o̱ts'om sa̱a̱ ñequii'cheⁿ nda̱a̱ nc'iaana nn'aⁿ judíos,
54006006	Faith	Ñ'oom na mayuu' na ts'aⁿ na matseiyu' ñequio Ty'o̱o̱ts'om, cantyja 'naaⁿ' jo' matseixmaⁿ cwii na jndati nchiiti na nleityañe ts'aⁿ tsjoomnancue. Sa̱a̱ macaⁿna' na caljoya ts'oom ñequio cha'tso na jnda̱ jnaaⁿ'aⁿ nnom Ty'o̱o̱ts'om.
66013007	Violence	Mati tquiaaⁿ na wanaaⁿ na cats'aayo' tia' nacjoo nn'aⁿ na la'xmaⁿ cwentaaⁿ'aⁿ, ndo' nnaⁿñeyo' ñ'eⁿndyena. Ndo' tquiaaⁿ na wanaaⁿ na catsa̱'ntjomyo' cwii cwii ndyuaa, ñequio cwii cwii nnom nn'aⁿ na tjachuii'ndye, ñequio cwii cwii nnom nn'aⁿ na tjachuii' ñ'oom na cwila'neiⁿ, ñequio nn'aⁿ ticwii cwii tsjoomnancue.
60002020	Faith	Ee xeⁿ cwila'sei'na 'o nc'e cwii nnom na tia na jnda̱ l'a'yo', ¿yuu waa naya 'naⁿ'yo' meiiⁿ na m'aⁿ'yo' na cwiljoya n'om'yo' na cwicacho'yo'? Sa̱a̱ xeⁿ cwila'quii n'om'yo' quia na cwicacho'yo' jnaaⁿ' na l'a'yo' yuu na ya, luaa' jeeⁿ xcwe jo nnom Ty'o̱o̱ts'om.
58009015	Grace	Nc'e na luaa', tquiaañe Cristo na tueeⁿ'eⁿ cha cantyja 'naaⁿ' cwii ñ'oom xco na matseijndaa'ñê nnda̱a̱ nntseitjoom nn'aⁿ ñequio Ty'o̱o̱ts'om, ndo' na ljo' nnda̱a̱ nntseit'maⁿ ts'oom nn'aⁿ jnaaⁿna na ñel'ana quia tyom'aⁿna nacje 'naaⁿ' ñ'oomtyeⁿ na tyowaajndyee ndo' cha joo nn'aⁿ na ma'maⁿ Ty'o̱o̱ts'om nnda̱a̱ nnto'ñoomna juu naya na tijoom ntycwii na jnda̱ tsoom na nñequiaaⁿ nda̱a̱ naⁿ'ñeeⁿ.
45006001	Sin	¿Quia jo' ¿chiuu nl'uuyo̱o̱ cantyja 'naaⁿ' ñ'oommeiⁿ'? ¿Aa tsal'aatya̱a̱ya jnaⁿ cha na nnto'ño̱o̱ⁿtya̱a̱ naya na matseixmaaⁿ?
49005004	Recommendation	Ticaty'iomna' na nlaneiⁿ'yo' meiⁿquia nnom ñ'oom ntjeiⁿ oo ñ'oom wi', oo ñ'omjnaaⁿ' na cwila'neiⁿ nn'aⁿ. Nchii jo' na nl'a'yo'. 'O cjaañjoom' n'om'yo' cwii cwii nnom na cantyja 'naaⁿ joo jo' nñe'quia'yo' na quianl'uaa' Ty'o̱o̱ts'om.
66006008	Violence	Quia jo' jleity'iomnnda' no̱o̱ⁿ ndo' queⁿ' cwenta nty'iaya cwii caso tsjaa'. Ndo' ts'aⁿ na wa'ljoo, matseicajndyuna' jom nquii na waa najndeii na cwiwje nn'aⁿ. Ndo' jo naxeeⁿ'eⁿ jndyontyjo̱ tsaⁿ na cwentaa' yuu na meindoo' l'oo. To'ñoomna najnda̱na na nla'cwjeena xcwee' na xcwe nn'aⁿ na m'aⁿ tsjoomnancue. Nl'ana na nla'cwjeendye nn'aⁿ ñ'eⁿ ncjo, ndo' ñequio jndo' t'maⁿ, ndo' ñequio ntycu, ndo' ñequio quioo' wjee.
45004016	Faith	Jo' chii ñ'oom na tju' Ty'o̱o̱ts'om nacjoom'm na nnts'aaⁿ ñequio Abraham waana' jo nda̱a̱ nn'aⁿ tsjaaⁿ 'naaⁿ'aⁿ na jndyowicantyjoo'. Ñ'oom na tsoom na nnts'aaⁿ na ljo', cwiluiiñena' cwii naya na cwe'yu jnaaⁿ'aⁿ ee na seiyu'ya ts'oom ñ'eⁿñe. Jo' chii ñ'oom'ñeeⁿ nchii macanda̱ cwentaa nn'aⁿ na cwi'oontyjo̱ chiuu matsa̱'ntjom ljeii, xeⁿ nchii mati cwentaa cha'tsondye nn'aⁿ na cwila'yu'ya n'omna cha'xjeⁿ na tyotseiyu' cwii ts'om jom. Luaa' waa na maqueⁿna' Abraham na cwiluiiñê tsotya̱a̱ya na cha'tsondyo̱
44028018	Description	Ndo' naⁿ'ñeeⁿ taⁿna na catsjo̱o̱ nnco̱ chiuu waa. Jnda̱ jndyena ñ'oom'ñeeⁿ ñe'cala'candyaandyena ja ee jla'no̱ⁿ'na tjaa ljo' s'aa na tseixmaⁿ na c'io̱.
45009016	Grace	Jo' chii Ty'o̱o̱ts'om nchii macwjeeⁿ'eⁿ ts'aⁿ na nntseixmaⁿ cwentaaⁿ'aⁿ cwe' ee na l'ue ts'om nquii, oo cwe' nc'e na jeeⁿ matseijndeii ts'aⁿ na nncjaawee' ts'oom ñ'eⁿñe. Jom macwjeeⁿ'eⁿ ts'aⁿ na nluiiñe cwentaaⁿ'aⁿ ee na wi' ts'oom juu.
46010008	Sin	Meiⁿ tanc'o̱o̱ⁿya na cwe' luaa'ndyo ñ'eⁿ nt'omcheⁿ nn'aⁿ cha'xjeⁿ na tyol'a joona ee jnaaⁿ' jo' na s'aa Ty'o̱o̱ts'om na ñecwii xuee tja̱ ntquiuu nchoo' ndyee meiⁿndyena.
45007023	Sin	sa̱a̱ maqua̱ⁿ cwenta naquii' seii'a m'aaⁿ cwii na matseiweñe nacjoo' juu na m'aaⁿ' ts'o̱o̱ⁿ na ma'mo̱ⁿna' na cats'aa, majuu jnaⁿ na matsa̱'ntjomna' seii'a, na maleiñ'oomna' ja pra̱so.
58006001	Faith	Jo' chii tsatsatya̱a̱ya naquii' ñ'oom' Ty'o̱o̱ts'om cha nla'xmaaⁿya nn'aⁿ na jnda̱ tquiee n'om. Ca'ndya̱a̱ya cwii ntyja ñ'oom na cwe' we'yandyo na cwit'mo̱o̱ⁿ nn'aⁿ cantyja 'naaⁿ' Cristo, nchii macanda̱ tomti nlana̱a̱ⁿya ñ'oom na calcwe' ts'om ts'aⁿ jnaaⁿ'aⁿ, ndo' mati ñ'oom na cwji'ñe ts'aⁿ cantyja na mach'eeⁿ na titseicantyjaa' ts'oom na cantyja 'naaⁿ' jo' nlui'n'maaⁿñê, ndo' ñ'oom na macaⁿna' na catseiyu'ya ts'om ts'aⁿ ñ'eⁿ Ty'o̱o̱ts'om,
46016011	Recommendation	Jo' chii meiⁿcwiindyo' 'o tinc'om'yo' na tila'ñ'oom'ndyo' jom. Ñequio na xcwee' n'om'yo' cateijndei'yo' jom cha quia nlueeⁿ'eⁿ quii'ntaaⁿ'yo' quia jo' nndyolcweeⁿ'eⁿ ñequio na neiiⁿ'eⁿ. Meiⁿndo̱'a jom ñequio nt'omcheⁿ nn'aⁿ na cwila'yu'.
59002014	Faith	'O nn'aⁿya na cwila'yu'yo' na jeeⁿ wi' ts'o̱o̱ⁿya, ¿yuu l'ue na nntso ts'aⁿ na matseiyu'ya ts'oom ñ'eⁿ Ty'o̱o̱ts'om, sa̱a̱ tjaa na mach'eeⁿ na ma'mo̱ⁿna' na ljo'? Na luaa' ts'oom, ¿aa nnda̱a̱ nlui'n'maaⁿñê?
43007025	Description	Quia jo' nt'om nn'aⁿ Jerusalén tyota'x'eena nda̱a̱ nc'iaana: —¿Aa nchii tsaⁿs'am'aaⁿ' ts'aⁿ na cwil'uee naⁿmaⁿn'iaaⁿ na nla'cuee'na?
43020022	Faith	Ndo' quia na jnda̱ tsoom na luaa', tjoom'm jndye nda̱a̱yâ. Tsoom: —Cato'ñoom'yo' Espíritu Santo.
45010003	Sin	Ee tîcala'no̱ⁿ'na chiuu waa na maqueeⁿ nn'aⁿ na tjaa jnaⁿ cwicola'xmaⁿ jo nnoom. Joona cwil'uee'ndye cheⁿnquieena chiuu ya na nlqueⁿna' joona na ljo'. Tîcatuee'ndyecjena cha'xjeⁿ na seijndaa'ñê na maqueeⁿ nn'aⁿ na tjaa jnaⁿ laxmaⁿ jo nnoom.
62005010	Faith	Ee ts'aⁿ na matseiyu' ñequio Jnaaⁿ, mawaa ñ'oom na macwji'yuu'ñena' quii' ts'om, sa̱a̱ ts'aⁿ na ticatseiyu' ñequio Ty'o̱o̱ts'om mach'ee na cantuñê ee ticatseiyu' ñ'oom na jnda̱ tjei'yuu'ñê cantyja 'naaⁿ' Jnaaⁿ.
43014012	Faith	Ñ'oom na mayuu'cheⁿ matsjo̱o̱ nda̱a̱'yo', 'ñeeⁿ juu ts'aⁿ na matseiyu' ñ'eⁿndyo̱, mañejoo ts'iaaⁿ na mats'aa nnts'aaⁿ. Hasta jndaticheⁿ ts'iaaⁿ nnts'aaⁿ, nc'e na majo̱ na m'aaⁿ Tsotya̱ya.
56002009	Recommendation	Nda̱a̱ nn'aⁿ na cwindye'ntjomtyeⁿ, catsu' na catuee'ndyecjena nda̱a̱ patrom 'naaⁿna. Cala'canda̱na na nncjaawee' nquiu patrom 'naaⁿna joona meiⁿ nchii nnc'oot'o̱o̱na ljo' cwilue naⁿ'ñeeⁿ.
58012015	Recommendation	Queⁿ'ndyo'ya'yo' cwenta na tjaa 'ñeeⁿ 'o na titseijomñe cantyja 'naaⁿ' naya na matseixmaⁿ Ty'o̱o̱ts'om, tints'aana' na nntseijomna' tsaⁿ'ñeeⁿ cwii ts'o̱o̱ na jana' na matsei'ndaa'na' nn'aⁿ xeⁿ nleil'uee'ndyena juuna', hasta nnda̱a̱ nncwjena.
54003007	Recommendation	Mati macaⁿna' na waa ñ'oom ya cantyja 'naaⁿ'aⁿ quii'ntaaⁿ nn'aⁿ na tyoola'yu', cha ticalui'jnaaⁿ'ñê ndo' na ncjaañ'oom tsaⁿjndii jom xjeⁿ 'naaⁿ'.
49004007	Grace	Cwii cwiindyo̱ cantyjati na jnda̱ jndaa' nnom Cristo na 'naaⁿ' ts'iaaⁿ na matseixmaⁿ, cantyjati jo' naya na maco'ñom.
66016003	Description	Quia jo' juu ángel najnda̱ we tjacu'nquioom nawi' na ñjom waso 'naaⁿ'aⁿ nnom ndaaluee. Ndo' seicwaqueⁿna' ndaaluee cha'cwijom ntycwe niom'. Ndo' tja̱ cha'tsoti na tando' naquii' ndaaluee'ñeeⁿ.
49006006	Recommendation	Nchii cwe' quia na jndoo'na jo' na cwiqueⁿndyo' ts'iaaⁿ na cwil'a'yo'. 'O cal'a'yo' na ljo' ee na manquiu'yo' na nnom nquii Cristo m'aⁿ'tyeⁿ'yo' moso, ndo' ñequio na xcwee' n'om'yo' cwil'a'yo' yuu na l'ue ts'om Ty'o̱o̱ts'om.
60003016	Recommendation	c'om'yo' cha'xjeⁿ na macaⁿna' cha meiⁿcwii ñomtiuu tacandii' nquiu'yo' cha joo nn'aⁿ na tia cwilaneiⁿna cantyja chiuu cwitsaam'aⁿ'yo' na cwilayu'yo' ñ'eⁿ Cristo, nc'omna na jnaaⁿna cantyja 'naaⁿ' ñ'oom na cwilaneiⁿna.
43006040	Faith	Ee Tsotya̱ya l'ue ts'oom na cha'tsondye nn'aⁿ na cwinty'iaa ja na cwiluiindyo̱ Jnaaⁿ na cwila'yu' ñ'eⁿndyo̱ nnto'ñoomna na ticantycwii na cwita'ndo'na. Ndo' xuee na macanda̱ ja nñequia na nnta'ndo'xco joo nn'aⁿ na jnda̱ tja̱.
44012023	Violence	Ndo' ángel cwentaa' nquii Ty'o̱o̱ts'om mañoom' s'aa na teiwii' Herodes ee tîcatseit'maaⁿ'ñê Ty'o̱o̱ts'om. Tueeⁿ'eⁿ na tcwa' canti jom.
47001003	Grace	Cwila't'maaⁿ'ndyô̱ Ty'o̱o̱ts'om na m'aaⁿ na wi' ts'oom jaa ndo' na matseiñjoom'm jaa. Jom cwiluiiñê Tsotye Jesucristo na matsa̱'ntjom jaa.
54001006	Sin	Ñ'eeⁿ nn'aⁿ jnaaⁿ' ñ'oom'ñeeⁿ na jnda̱ tju'tya'na' joona cantyja 'naaⁿ' ñ'oom na mayuu', ñ'oom na cwe' ts'iaaⁿ'ndyo cwila'jomndyena.
45001016	Faith	Tijnaaⁿ'a cantyja 'naaⁿ' ñ'oom naya 'naaⁿ' Ty'o̱o̱ts'om, ee juuna' cwiluiiñena' najneiⁿ na macwji'n'maaⁿñê meiⁿcwi'ñeeⁿcheⁿ ts'aⁿ na matseiyu' ñ'oom naya'ñeeⁿ. Najndyee mach'eeⁿ na ljo' ñequio nn'aⁿ judíos ndo' mati ñequio meiⁿquia nn'aⁿ.
46003011	Description	Ee tjaa 'ñeeⁿ ts'aⁿ na nnda̱a̱ nlqueⁿndyo̱ cwiicheⁿ ts'iaaⁿtsjo̱' ñequio tsiaⁿtsjo̱' na waa, na juu jo' tseixmaⁿna' Jesucristo.
49005033	Recommendation	Sa̱a̱ ñ'oom na macanda̱, cwii ndo' cwiindyo' 'o c'oom na jnda ntyjii scuu' cha'xjeⁿ na jnda ntyjiiñe cheⁿnquii ndo' mati 'o naⁿlcu cala'l'uee'ndyo' s'aa'yo'.
51002013	Grace	Ncuee na jnda̱ teinom, ñejla'xmaⁿ'yo' l'oo nc'e jnaⁿ'yo' ndo' nc'e na tyooluii ñ'eⁿndyo' cha'na cwil'a nn'aⁿ judíos yonom'ndaa ndana. Sa̱a̱ je' je' mañequiaa Ty'o̱o̱ts'om na tjoom' cwitando'yo' ñequio Cristo na jnda̱ seit'maⁿ ts'oom jnaⁿ'yo'.
54004014	Recommendation	Joo najndeii na tseixmaⁿ Ty'o̱o̱ts'om na tquiaaⁿ na matseixmaⁿ' cha nnda̱a̱ nndi'ntjom' nnoom ya ya cwil'uee'ndyu' joona'. Ee jnda' joona' quia tioo nn'aⁿ na cwiluiitquiendye lueena nacjo' ndo' jla'neiⁿna ñ'oom cantyja 'naⁿ' na t'mo̱ⁿ Ty'o̱o̱ts'om naquii' n'omna.
66021001	Description	Quia jo' nty'iano̱o̱ⁿ tsjo̱'luee xco ñequio tsjoomnancue xco. Ee jnda̱ ntycwii cantyja 'naaⁿ' tsjo̱'luee najndyee ñequio tsjoomnancue najndyee. Ndo' tatjaa'naⁿ ndaaluee cwii cuaa.
52005016	Recommendation	Ñequii'cheⁿ c'om'yo' na neiⁿnco n'om'yo'.
66009006	Description	Ncuee'ñeeⁿ yocheⁿ na wi' cwitjoomna nl'uee'ndye cheⁿnquieena na cwjetona, sa̱a̱ xocaliuna chiuu ya nl'ana. Nnc'omna na queeⁿ n'omna na ñe'cwjena, sa̱a̱ xocaliuna chiuu ya na nncwjena.
52004014	Faith	Ndo' cha'xjeⁿ cwila'yuu'a na tue' Jesús ndo' na tando'xcoom, maluaa' cwila'yuu'a na cantyja 'naaⁿ' jom nñequiaa Ty'o̱o̱ts'om na joo nn'aⁿ na jnda̱ tja̱ na ñejla'yu' ñ'eⁿñê nnta'ndo'xcona.
62004015	Faith	Ee meiⁿquia ts'aⁿ na macwji'yuu'ñe na Jesús cwiluiiñê Jnda Ty'o̱o̱ts'om, m'aaⁿ Ty'o̱o̱ts'om quii' ts'om ndo' tseixmaⁿ cantyja 'naaⁿ'aⁿ.
49004022	Recommendation	quia jo' cantyja 'naaⁿ' chiuu waa na ñet'om'jndyee'yo', catjei'ndyo' cantyja 'naaⁿ' natia na ñeseiqueeⁿ ts'om seii'yo' ee juu jo' tseixmaⁿna' cwii na jnda̱ tei'ndaa'ñ'eⁿ na joo natia'ñeeⁿ cwinquio'nn'aⁿna' ts'aⁿ.
43010009	Grace	Ja 'ndyoots'a tiom cwiluiindyo̱. Meiⁿcwi'ñeeⁿcheⁿ ts'aⁿ na nncjaaquiee' cantyja 'naⁿya, tsaⁿ'ñeeⁿ nlui'n'maaⁿñê. Nntseijomna' jom cha'cwijom cwii catsmaⁿ na maljeiiyo' na nlcwa' na macalui'yo' tiom'ñeeⁿ ndo' na macwjee'nnda'yo'.
58011037	Violence	Ndo' nt'om nn'aⁿ na tyola'yu'ya n'omna, tyola'cwjee nn'aⁿ joona ñ'eⁿ ljo̱'. Nt'om joona to̱ⁿ'ndyexcwena l'a nn'aⁿ ñ'eⁿ xjo sierra, oo ñ'eⁿ xjo espada. Nt'omndye joona cwe' ntjaⁿ canmaⁿ ñequio ntjaⁿ canch'ioo tyocwee'na. Tyom'aⁿna na nty'iaandyeñ'eⁿna, wi' tyotjoomna ndo' cwajndii tyol'a nn'aⁿ ñ'eⁿndyena.
62002029	Faith	Nc'e na manquiuuya na Cristo cwiluiiñê na maty'iomyana', jo' chii cwila'no̱o̱ⁿ'a na cha'tso nn'aⁿ na cwil'a na maty'iomyana' cwiluiindyena ntseinda Ty'o̱o̱ts'om.
44013047	Grace	Ee luaa sa̱'ntjom Ta Ty'o̱o̱ts'om jâ, tsoom: Ja jnda̱ tqua̱a̱ⁿya 'o na nlaxmaⁿ'yo' cha'cwijom chom na nntseixueeñena' nda̱a̱ nn'aⁿ na nchii judíos. Hasta cha'waa nnom tsjoomnancue nñequia'yo' ñ'oom nda̱a̱ nn'aⁿ cantyja na nlui'n'maaⁿndyena.
47004002	Faith	Ndo' meiⁿquia na jeeⁿ jnaaⁿ' na cwil'a nn'aⁿ na cwe' nty'iu, jnda̱ tjei'ndyô̱ cantyja 'naaⁿna'. Meiⁿ tjaa'naⁿ cwii nnom na cwil'aayâ cha nñequiu'nn'aⁿna' nn'aⁿ. Meiⁿ tiquilachuii'â ljo' na ma'mo̱ⁿ ñ'oom' Ty'o̱o̱ts'om. Ñequii'cheⁿ cwilana̱a̱ⁿyâ ñ'oom na mayuu' ndo' nc'e na ljo' cwiñe'quiandyo̱ñ'a̱a̱ⁿyâ jo nnoom meiⁿljo'cheⁿ na m'aaⁿ' n'om nn'aⁿ cantyja 'naaⁿyâ.
44002033	Description	Je' m'aaⁿ ntyjaa' ts'o̱ Ty'o̱o̱ts'om ntyjaya yuu na matseit'maaⁿ'ñena' jom. Jo' na jnda̱ jñom Tsotyeeⁿ Espíritu Santo naquii' n'om nn'aⁿ cha'xjeⁿ ñ'oomtyeⁿ na tqueⁿ ndo' na cwiluii cha'tso na cwinty'ia'yo' je' ndo' na cwindye'yo'.
51003010	Recommendation	Jnda̱ seichuii'xco'na' o' cantyja na tsam'aⁿ'yo', cwii na laxmaⁿ'yo' nc'e na tuiindyo'xco'yo', cha nluii'ndyo̱ Ty'o̱o̱ts'om, nqueⁿ na s'aaⁿ jaa, cha na ya ndo' canda̱a̱' nla'no̱o̱ⁿ'a cantyja 'naaⁿ'aⁿ.
43011004	Faith	Jnda̱ na jndii Jesús ñ'oomwaa', matsoom: —Tycuwaa' nchii macanda̱ na cwe' nntseicuee'na' jom. Matjoom na luaa' cha caluiit'maaⁿ'ñe Ty'o̱o̱ts'om cantyja 'naaⁿ'aⁿ. Ndo' mati nntseit'maaⁿ'ñê ja na cwiluiindyo̱ Jnaaⁿ.
45001017	Faith	Juu ñ'oom naya'ñeeⁿ matseicandiina' chiuu mach'ee Ty'o̱o̱ts'om na maqueeⁿ jaa na tjaa jnaⁿ laxmaaⁿya jo nnoom nc'e na cwila'yu'ya n'o̱o̱ⁿya ñ'eⁿ Jesucristo. Ee waa ñ'oom'm na teiljeii na matsona' na ljo': “Nquii ts'aⁿ na maqueⁿ Ty'o̱o̱ts'om na tjaa jnaⁿ tseixmaⁿ, catseiyu'ya ts'om tsaⁿ'ñeeⁿ ñ'eⁿñê.”
43019017	Description	Quia jo' tjachuu Jesús ts'oom'naaⁿ cwentaaⁿ'aⁿ cwii joo na jndyuna' Tsei'xqueⁿ Ts'oo. Ñequio ñ'oom na cwila'neiⁿ nn'aⁿ judíos jndyuna' Gólgota.
45012006	Faith	Ts'iaaⁿ na mañequiaa Ty'o̱o̱ts'om na cal'aaya, tiñecwii xjeⁿ joona'. Nqueⁿ matseijndaa'ñê cwaaⁿ ts'iaaⁿ nntseixmaⁿ cwii cwiindyo̱. Sa̱a̱ macaⁿna' na calacanda̱a̱'ndyo̱ cwii cwii nnom ts'iaaⁿ na mañequiaaⁿ. Xeⁿ na jnda̱ tquiaaⁿ na 'naaⁿ' ts'aⁿ na nnda̱a̱ nntseiteincoo' ñ'oom'm nda̱a̱ nn'aⁿ, cwa catseicanda̱a̱'ñe tsaⁿ'ñeeⁿ juuna'.
66004007	Description	Juu tsaⁿ na wando' na nty'iajndya̱a̱, matseijomna' jom cha'cwijom liom. Ndo' tsaⁿ na jnda̱ we, matseijomna' jom cha'cwijom quioo'jndyo. Tsaⁿ na jnda̱ ndyee, matseijomna' nnoom cha'na nnom ts'aⁿ. Ndo' tsaⁿ na jnda̱ ñequiee, matseijomna' jom cha'cwijom cachi na mantyja.
49005015	Recommendation	Cantyja 'naaⁿ' nmeiⁿ' cal'andyo' cwenta cantyja chiuu waa na tsam'aⁿ'yo'. Tinc'om'yo' na cwe' tijndo̱'to n'om'yo', 'o c'om'yo' na jndo̱'ya n'om'yo'.
45010012	Grace	Ee jo nnoom meiiⁿ nn'aⁿ judíos, oo meiiⁿ nt'omcheⁿ nn'aⁿ, jom ñecwii xjeⁿ ntyjeeⁿ ñ'eⁿndye joona. Ee manquiiti na cwiluiiñe na matsa̱'ntjom, cwiluiiñê na matsa̱'ntjoom cha'tso nn'aⁿ. Ndo' nda̱a̱ cha'tsondye nn'aⁿ na cwilcwii'na xueⁿ'eⁿ, canda̱a̱'ya mañequiaaⁿ na macaⁿna' joona.
45010004	Faith	Ee juu ljeii na tquiaa Ty'o̱o̱ts'om nnom Moisés, cwintycwii najndeii na matseixmaⁿna' quia na matseiyu' ts'aⁿ ñequio Cristo. Jo' chii ts'aⁿ na matseiyu' ñ'eⁿñê, maqueⁿna' tsaⁿ'ñeeⁿ na tjaa jnaⁿ cwicatseixmaaⁿ.
50004006	Recommendation	Meiⁿljo'cheⁿ na cwiwinom'yo', tiñequiandyo' na nntseiñ'eeⁿ'ñena' 'o. Quia na cwilaneiⁿ'yo' nnom Ty'o̱o̱ts'om, cha'tso jo' cataⁿ'yo' nnoom ndo' ñequio na quianl'uaaⁿ'aⁿ.
46010006	Faith	Cha'tso nmeiⁿ' na tyotjoomna laxmaⁿna' cwii na ma'mo̱ⁿna' nda̱a̱ya na tila'queeⁿ n'o̱o̱ⁿya cwii cwii nnom natia cha'xjeⁿ tyola'queeⁿ n'omna.
66009002	Description	Seicanaaⁿñê 'ndyoo tsue'ñeeⁿ. Quia jo' jlui' ndioom jo' jo' cha'cwijom ndioom na cwicalui' ntom' t'maⁿ. Ndo' nc'e na jeeⁿ 'aa ndioom'ñeeⁿ, seijaaⁿñena' tsjoomnancue hasta tatquioo' na manty'iaa' ñe'quioom'.
52004006	Recommendation	Meiⁿcwii tsaⁿs'a tintseitjo̱o̱ñe nnom x'iaa' na nnc'oomya ñ'eⁿ scuu' tsaⁿ'ñeeⁿ meiⁿ tinquiu'nn'aⁿ cantyja 'naaⁿ' ñ'oommeiⁿ' ee jeeⁿ t'maⁿ na wi' nntseiquioo Ta Jesús nacjoo' ts'aⁿ na mach'ee cha'tso nmeiⁿ' cha'xjeⁿ na jnda̱ ñejla'candiiyâ 'o.
47005017	Faith	Jo' chii ts'aⁿ na matseitjoom'na' juu ñequio Cristo, cwiluiiñe ts'aⁿ na jnda̱ tuiiñe xco. Cha'tso na tijo'ndyo na ñeseixmaaⁿ jnda̱ teinom, cha'tso cantyja 'naaⁿ'aⁿ laxmaⁿ xcona'.
43005020	Faith	Ee Tsotya̱ya m'aaⁿ na candya' ts'oom ja na cwiluiindyo̱ Jnaaⁿ. Ma'mo̱o̱ⁿ no̱o̱ⁿ cha'tso na mach'eeⁿ. Ndo' m'mo̱ⁿtyeeⁿcheⁿ ts'iaaⁿ na t'maⁿti na cats'aa cha cats'aana' na cjaawee'ticheⁿ n'om'yo'.
49004028	Recommendation	'Ñeeⁿ 'o na ñex'uee, je' tanch'ueeti, je' cats'aayaaⁿ ts'iaaⁿ na yati cha nncuaa ljo' na nnda̱a̱ nnteijneiⁿ nt'omcheⁿ na matseitjo̱o̱na' joona.
57001022	Recommendation	Ndo' cwiicheⁿ na macaⁿ'a njom', catseijndaa'ndyu' cwii cuarto wa' yuu na nnc'o̱o̱ⁿya, ee ntyjaa' ts'o̱o̱ⁿya na nncua̱caño̱o̱ⁿnnda'a 'o nc'e na cwilaneiⁿ'yo' nnom Ty'o̱o̱ts'om cantyja 'naⁿya.
58013009	Recommendation	Tiñequiandyo' na nt'omcheⁿ nnom ñ'oom na ñomquiana' na cwiñequia nn'aⁿ na nnc'oochoondyena' 'o xjeⁿ 'naaⁿna'. Ee xcweti na nntsanajnda̱a̱ya cantyja 'naaⁿ' naya na matseixmaⁿ Ty'o̱o̱ts'om, nchii cwe' aa cwicwaa'a oo aa ticwaa'a cwii nnom nantquie, ee joo jo' meiⁿ ticateijndeiina' nn'aⁿ jo nnoom.
52005012	Recommendation	'O nn'aⁿya, cwitaaⁿyâ na cala'tmaaⁿ'ndyo' nn'aⁿ na cwil'a ts'iaaⁿ 'naaⁿ' Ty'o̱o̱ts'om quii'ntaaⁿ'yo' na cwijndoo'na ts'iaaⁿ 'naaⁿ'aⁿ ndo' na cwila'jndo̱'na n'om'yo'.
43009022	Description	Luaa' ñ'oom t'o̱o̱ joo nn'aⁿ na nda jom, ee nquiaana nn'aⁿ na cwiluiitquiendye nda̱a̱ nn'aaⁿna. Ee jnda̱ jla'jomndyena xeⁿ na nncwji'yuu'ñe meiⁿcwi'ñeeⁿcheⁿ ts'aⁿ na Jesús cwiluiiñê Cristo, tixonquiana na wanaaⁿ na nntseijomñe tsaⁿ'ñeeⁿ xjeⁿ na cwitjomndye nn'aⁿ na nla't'maaⁿ'ndyena Ty'o̱o̱ts'om.
50003003	Faith	ee jaa laxmaaⁿya nn'aⁿ na mayuu'cheⁿ tuii 'naaⁿ, jaa na cwila't'maaⁿ'ndyo̱ Ty'o̱o̱ts'om nc'e Espíritu Santo, na m'aaⁿya na neiiⁿya na laxmaaⁿya cantyja 'naaⁿ' Cristo Jesús meiⁿ ticantyjaa' n'o̱o̱ⁿya 'naaⁿ na tuii seii' ts'aⁿ.
62003023	Faith	Ndo' ñ'oom na matsa̱'ntjoom jaa matsona' na calayuu'a ñequio Jnaaⁿ Jesucristo ndo' na c'o̱o̱ⁿya na wi' n'o̱o̱ⁿya nc'iaaya na cwilayu' cha'xjeⁿ na matsa̱'ntjoom.
66013011	Description	Jnda̱ jo' nty'iaya cwiicheⁿ quioo'jndii na jlui'yo' quii' tyuaa. Ntyjoo we ndei'jndyee'yo' cha'na ndei'jndyee' cwii catsmaⁿ chjoo, sa̱a̱ seineiⁿyo' cha'na matseineiⁿ catsoomjndii.
46014020	Recommendation	'O nn'aⁿya na cwilayu'yo', cantyja 'naaⁿ' natia, cala'xmaⁿ'yo' cha'na yonch'u sa̱a̱ cantyja 'naaⁿ' na m'aaⁿ' n'om'yo' ñ'oomwaa', cala'xmaⁿ'yo' cha'na nn'aⁿ na jnda̱ tquiee n'om.
59005013	Recommendation	Xeⁿ m'aaⁿ cwiindyo' 'o na manchje nawi' juu, catseineiⁿ nnom Ty'o̱o̱ts'om. Ndo' xeⁿ m'aaⁿ ts'aⁿ na neiⁿnco ts'om cata luantsa.
58012012	Recommendation	Jo' chii yuu na teijndyaa luee'yo' ñequio ndei'cantye'yo', c'om'yo' na jnda̱'yo'.
60001017	Recommendation	Nc'e na cwilcwi'yo' Tsotye'yo' na nqueⁿ xocats'aaⁿ na neiiⁿ'eⁿ cwii ts'aⁿ sa̱a̱ cwiicheⁿ tineiiⁿ'eⁿ, jo' chii c'om'yo' na nquia'yo' jom yocheⁿ na m'aⁿ'yo' ljooñe cha'cwijom nn'aⁿ na cwe' cwiqueya.
58010036	Recommendation	Macaⁿna' na cala'quii n'om'yo' nawi' na cwiwinom'yo'. Ee na nl'a'yo' na ljo', nla'jomndyo' ñequio na l'ue ts'om Ty'o̱o̱ts'om ndo' na nnda̱a̱ nñequiaaⁿ na nnto'ñoom'yo' cha'tso na jnda̱ tsoom na nnts'aaⁿ.
58011001	Faith	Ts'aⁿ na matseiyu'ya ts'om ñ'eⁿ Ty'o̱o̱ts'om, majndaa'ya ntyjii na nlo'ñom ljo' na macantyjaa' ts'om jo nnoom. Ndo' mati maniom 'naⁿ meiiⁿ na tyoonty'iaa nda̱a̱ya.
49004017	Recommendation	Jo' chii nc'e nquii Ta Jesús matsa̱'ntjoom jaa, luaa ñ'oom na matsjo̱o̱ nda̱a̱'yo'. Tsacwi'ntyje'yo' na matseijomna' 'o cha'na nn'aⁿ na tyootioondye l'o̱ Ty'o̱o̱ts'om. Ee joona m'aⁿna ñomtiuu 'naaⁿna na cwe' ts'iaaⁿ'ndyo joona'.
51002016	Recommendation	Nc'e na luaa' s'aa Cristo, tiñequiandyo' na nntso cwii ts'aⁿ na tixcwe cwil'a'yo' cantyja 'naaⁿ' na cwicwa'yo' oo na cwiwe'yo' oo ñ'oom cantyja 'naaⁿ' cwii xuee na cwilue nn'aⁿ na jeeⁿ t'maⁿ tseixmaⁿ oo quia na m'aaⁿ chi'ndaa oo xuee na cwita'jndyeena.
66007015	Faith	Manc'e jo' m'aⁿna jo nnom tio yuu na wacatyeeⁿ Ty'o̱o̱ts'om. Naxuee natsjom cwindye'ntjomna wats'om cañoom'luee. Ndo' nqueⁿ mach'eeⁿ cwenta joona.
44020010	Description	Quia jo' Pablo tjacueeⁿ. Tcoom'm xtyeeⁿ nacañoom' tsaⁿ'ñeeⁿ, taxcweeñê juu. Matsoom nda̱a̱ nn'aⁿ na cwila'yu': —C'om't'maaⁿ'ndyo' n'om'yo'. Mawando'nnda' tsaⁿm'aaⁿ.
55002010	Faith	Jo' chii matseiquii ts'o̱o̱ⁿ cha'tso na matjo̱ⁿ cha nnteijndeiina' nn'aⁿ na macwji' Ty'o̱o̱ts'om cwentaaⁿ'aⁿ cha mati nnto'ñoomna na macwji'n'maaⁿñê joona nc'e Cristo Jesús, juu jo' na jeeⁿ jndana' ndo' na ticantycwii na matseixmaⁿ ts'aⁿ juuna'.
60005014	Recommendation	Cwii cwiindyo' ñequio luee'yo' quia'yo' na xmaⁿndye ntyjee'yo'. Nda̱a̱ cha'tsondyo' na laxmaⁿ'yo' cwentaa' Cristo, quiaa Ty'o̱o̱ts'om na nnto'ñoom'yo' na meiⁿcwii ñomtiuu tinc'om'yo' jo nda̱a̱na.
49005021	Recommendation	Catue'ndyo' cje'yo' nda̱a̱ nc'iaa'yo' na cwila'yu' nc'e na t'maⁿñe Ty'o̱o̱ts'om nquiu'yo'.
61003017	Recommendation	Jo' chii 'o nn'aⁿya na wi' ts'o̱o̱ⁿya, nc'e na manquiu'ti'yo' ñ'oommeiⁿ', cal'andyo' cwenta, tints'aana' na joo ñ'oom na cwinquio'nn'aⁿ naⁿ'ñeeⁿ na tia nn'aⁿndye, nnc'oochona' 'o na nncju'tya'na' 'o na xcwe m'aⁿ'yo' jo nnom Ty'o̱o̱ts'om.
51003018	Recommendation	'O yolcu na m'aⁿ s'aa'yo', cala'canda̱a̱'ndyo' nda̱a̱na, ee maxjeⁿ luaa' matsona' na cal'a yolcu na cwila'yu' ñequio Ta Jesús.
54005020	Recommendation	Sa̱a̱ nn'aⁿ na cwiluiitquiendye quii' ts'iaaⁿ 'naaⁿ' Ty'o̱o̱ts'om, xeⁿ cwila'tjo̱o̱ndyena meiⁿ tiñe'ca'ndyena na ljo' cwil'ana, catseitia' joona jo nda̱a̱ nn'aⁿ na cwila'yu' cha' catseicaty'uena' joona.
45014013	Recommendation	Jo' chii tacatsona' na nntio̱'ñ'o̱o̱ⁿya cwii ndo' cwii nc'iaaya. 'O cala'jnda̱'yo' na til'a'yo' cwii nnom na jnaaⁿ' jo' nntseicwachuu'ñena' juu ndo' nnts'aana' na nntseitjo̱o̱ñe.
45002010	Grace	Sa̱a̱ cha'tso nn'aⁿ na cwil'a yuu na ya, tjoom' nntseit'maaⁿ'ñe Ty'o̱o̱ts'om joona, nnts'aaⁿ na nluiit'maⁿndyena ndo' nñequiaaⁿ na meiⁿcwii ñomtiuu tic'omna jo nnoom. Najndyee nnts'aaⁿ na ljo' ñequio nn'aⁿ judíos, ndo' mati nn'aⁿ na nchii judíos.
58011034	Violence	ndo' nt'omndye joona nc'e na tyola'yu'ya n'omna, jo' chii tîcwjena quia tioom nn'aⁿ joona ntom' na waljoo'cheⁿ na jmeiⁿ' chom, jlui'n'maaⁿndyena. Nt'omndye joona jndyaandyena quia teijndaa' na nla'cwjee nn'aⁿ joona ñequio xjo. Ndo' nt'omndye naⁿ'ñeeⁿ na ñeteiwiina s'aana' na tco'yana' joona nc'e na tyola'yu'ya n'omna ñ'eⁿ Ty'o̱o̱ts'om. Ndo' nt'omcheⁿ nn'aⁿ jndaana na jeeⁿ jnda̱na quia tyowaa ndia', hasta jleintyjo̱na meiⁿcheⁿ sondaro nc'e na tyola'yu'ya n'omna ñ'eⁿñê.
48006017	Faith	Na xuee je' na wjaa wjaatina', meiⁿcwii ts'aⁿ tintseintjaaⁿ' ja cantyja 'naaⁿ' ñ'oommeiⁿ'. Ee cantsaaⁿ na cho̱ya cwit'mo̱o̱ⁿna' na cwiluiindyo̱ ts'aⁿ na mandi'ntjomtyeⁿ nnom Ta Jesús.
66018021	Violence	Jnda̱ jo' nty'iaya cwii ángel na jeeⁿ jndeii, seiweeⁿ cwii tsjo̱' t'maⁿ cha'cwijom tsjo̱'suu na cwitua. Tjoom'm juuna' ts'om ndaaluee. Tsoom: —Maluaa' matseijomna' na cwityuii' tsjoom t'maⁿ Babilonia. Tajom nleitquioo'nnda'na'.
65001020	Faith	Sa̱a̱ 'o je' nn'aⁿya na jeeⁿ jnda ntyjiiya, caljoo'ndyo'tyeⁿ'yo' naquii' juu na cwila'yu'ya n'om'yo' na lju' tseixmaⁿna'. Calaneiⁿ'yo' nnom Ty'o̱o̱ts'om ñequio juu najndeii na matseixmaⁿ Espíritu Santo.
45012002	Recommendation	Tanc'om'yo' na mati 'o cwil'a'yo' ljo' na cwinty'ia'yo' na cwil'a nn'aⁿ tsjoomnancue, cala'chui'yo' cantyja na cwila'tiuu'yo' cha na luaa' ntseixcona' cha'tso cantyja na cwitsaam'aⁿ'yo'. Ee na nl'a'yo' naljo' nncue'ntyjo̱ na nla'no̱ⁿ'yo' chiuu waa na l'ue ts'om Ty'o̱o̱ts'om ñ'eⁿndyo', na juu jo' tjacantyja naya tseixmaⁿ, ndo' cjaawee' ts'oom ndo' canda̱a̱' tseixmaⁿna'.
46015009	Sin	Ee cha'tso nt'omcheⁿ apóstoles, t'maⁿti cwiluiindyena nchiiti ja, meiⁿ ticatseixmaⁿya na nntseicajndyu'na' ja cwii apóstol ee tyoco̱'wi'a tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ.
62002015	Recommendation	Tilacandya' n'om'yo' na matseixmaⁿ tsjoomnancue meiⁿ ts'iaaⁿ na matseixmaⁿna'. Cwii ts'aⁿ na candya' ntyjii na matseixmaⁿ tsjoomnancue, titseixmaaⁿ juu na candya' ts'om Ty'o̱o̱ts'om nn'aⁿ.
45002001	Sin	Cantyja 'naaⁿ' ñ'oommeiⁿ', catsei'no̱ⁿ' na tjaa'naⁿ yuu cowañoom'na' 'u, nts'o̱o̱na' 'ñeeⁿ cwiluiindyu', maco'wi'ndyu' cheⁿnncu' quia na jeeⁿ matsu' na nt'omcheⁿ nn'aⁿ jeeⁿ tiann'aⁿndye ndo' majo'to ljo' na cwil'ana mache' 'u.
48002009	Description	Nc'e na ljo' nquii Jacobo, Pedro ndo' Juan, na cwiluiitquiendye, jla'no̱ⁿ'na na jnda̱ ty'iom Ty'o̱o̱ts'om ts'iaaⁿ'ñeeⁿ ja, ndo' ñequio na neiiⁿna cwii cwiindyo̱ tyot'ua̱a̱ ntyja̱a̱ya lua̱a̱ya, joona ndo' jâ ñequio Bernabé. Na l'ana na ljo' t'mo̱o̱ⁿna na cwila'jomndyena na nl'aayâ ts'iaaⁿ quii'ntaaⁿ nn'aⁿ na nchii judíos yocheⁿ na cwil'a joona ts'iaaⁿ quii'ntaaⁿ judíos.
43019023	Description	Jnda̱ na ty'ioom sondaro Jesús ts'oom'naaⁿ, quia jo' ñequieendye joona to'ñoomna cwii cwii liaⁿ'aⁿ. Mati to'ñoomna liaatco 'naaⁿ'aⁿ na tuiina' na tjaa yuu ñjoom'na'.
45002021	Sin	'U na ma'mo̱o̱ⁿ' nda̱a̱ nt'omcheⁿ, ¿chiuu na tiñe'ca'mo̱ⁿ' njom' nncu'? Xeⁿ ma'mo̱o̱ⁿ' na tinch'uee ts'aⁿ, ¿chiuu na mach'uee'?
46006019	Faith	¿Aa ticaliu'yo' na cwiluiiñe seii'yo' wats'om cwentaa' Espíritu Santo na m'aaⁿ quii' n'om'yo' na jnda̱ tquiaa Ty'o̱o̱ts'om na c'oom ñ'eⁿndyo'? Jo' chii ticalaxmaⁿ'yo' na nñequiandyo' na nl'a seii'yo' yuu na queeⁿ n'omna'.
47005014	Grace	Juu na m'aaⁿ Cristo na candya' ts'oom jâ cwiluiiñena' cwii na matsa̱'ntjomna' ee nquiuuyaayâ na tueeⁿ'eⁿ cwentaa cha'tsondye nn'aⁿ, jo' chii cha'tsondyo̱ cwiluiindyo̱ l'oo.
58003001	Faith	Jo' chii, 'o nn'aⁿya na jnda̱ tjei'ndyo̱ Ty'o̱o̱ts'om 'o, na jnda̱ tqueeⁿ'ñê 'o na la'xmaⁿ'yo' nn'aaⁿ'aⁿ, c'oom'ya n'om'yo' cantyja 'naaⁿ' Cristo Jesús, na cwiluiiñê apóstol ndo' mati tyee na tjacantyja cantyja 'naaⁿ'yo' na cwila'yu'yo' ñ'eⁿñê.
44020035	Recommendation	Cantyja na tyots'aa ñequii'cheⁿ tyo'mo̱o̱ⁿya nda̱a̱'yo' na ts'iaaⁿ cal'a'yo' cha nnda̱a̱ nntei'jndei'yo' nn'aⁿ na matsei'tjo̱o̱na'. Cjaañjoom' n'om'yo' ñ'oom na tyotseineiⁿ Ta Jesús. Tyotsoom: “Mat'maⁿti matio'naaⁿñena' ts'aⁿ na mañequiaa nchiiti ts'aⁿ na maco'ñom.”
58013004	Recommendation	Cala'canda̱'yo' cantyja na tma'co'yo'. Nquii tsaⁿs'a c'oom na macanda̱ ñequio scoom'm. Nquii yuscu macanda̱ c'oom ñequio saaⁿ'aⁿ. Quia jo' m'aⁿ lju'na jo nnom Ty'o̱o̱ts'om cantyja na m'aⁿna na we ca'na. Ee nncu'xeeⁿ joo nn'aⁿ na cwe' cwim'aⁿya ñequio nc'iaa.
43020005	Description	Seintyjanquiondyo̱, nty'iaya liaa na ñechu'tyjooñe Jesús meindyuaana' naquii' tsei'tsuaa, sa̱a̱ tîcjo̱quia̱'a.
66016018	Description	Quia jo' teitquioo' chom ntsuee, jndeii teic'uaa, ndo' jeeⁿ tyola'xuaa ntsuee. Jndeii tyots'eii. Cantyjati na m'aⁿ nn'aⁿ tsjoomnancue, tijoom ñes'eii cha'na s'eii luaa'.
66019010	Faith	Quia jo' tco̱o̱'a xtya̱ jo nc'ee ángel'ñeeⁿ na nntseit'maaⁿ'ndyo̱ jom. Sa̱a̱ tsoom no̱o̱ⁿ: —Tintsa' na luaa' ee tjom na cwindya̱'ntjo̱o̱ⁿya nnom Ty'o̱o̱ts'om ñ'eⁿndyu' ñequio nquiee nc'ia' na cwiljoo'ndyetyeⁿ cantyja 'naaⁿ' ñ'oom naya na t'mo̱ⁿ Jesús. Macanda̱ nquii Ty'o̱o̱ts'om catseit'maaⁿ'ndyu'. Ee ñ'oom na cwitjei'yuu'ndye nn'aⁿ cantyja 'naaⁿ' Jesús, ljo'yu la'xmaⁿna' ñequio ñ'oom' Ty'o̱o̱ts'om na tyoñequia profetas.
46002010	Grace	Nquii Espíritu Santo t'mo̱o̱ⁿ ñ'oommeiiⁿ nda̱a̱ya, ee jom mal'uetcuuñê cha'tso, hasta ñ'oom na t'maⁿti na matsei'no̱ⁿ' nquii Ty'o̱o̱ts'om.
50002029	Recommendation	Ñequio na neiⁿ'yo' cato'ñoom'nnda'yo' jom cha'na cwii ts'aⁿ na matseijomñe ñ'eⁿ Ta Jesús ndo' ñequii'cheⁿ cala't'maaⁿ'ndyo' nn'aⁿ na laxmaⁿ cha'na jom.
51003020	Recommendation	'O nda nn'aⁿ, cala'canda̱a̱'ndyo' ñ'oom na cwitsa̱'ntjom tyendyee'yo' 'o. Ee jeeⁿ ya ntyjii Ta Jesús na cwil'a'yo' na ljo'.
47001012	Faith	Waa cwii nnom na mañequiaana' na neiiⁿyâ cantyja 'naaⁿ' juuna' na juu na m'aaⁿ'ya n'o̱o̱ⁿyâ matsona' na cwitsaam'aaⁿyâ quii'ntaaⁿ nn'aⁿ cha'xjeⁿ macaⁿna' na c'oom ts'aⁿ na jnda̱ tqueⁿ Ty'o̱o̱ts'om na cwiluiiñe cwentaaⁿ'aⁿ na lju' ts'om ndo' mat'maⁿticheⁿ cwilaxmaaⁿyâ na ljo' jo nda̱a̱ 'yo' nc'e juu naya na matseixmaaⁿ, nchii cwe' na jndo̱' n'o̱o̱ⁿ ncjo̱o̱yâ.
43014021	Faith	'Ñeeⁿ juu na matseiljo ñ'oom na matsa̱'ntjo̱ⁿ ndo' matseicanda̱ joona', tsaⁿ'ñeeⁿ jnda ntyjeeⁿ ja. Ndo' 'ñeeⁿ juu na jnda ntyjii ja, nquii Tsotya̱ya candya' ts'oom juu. Ndo' mati ja candya' ts'o̱o̱ⁿya juu, ndo' m'mo̱o̱ⁿya cantyja 'naⁿya nnom.
51002023	Sin	Na mayuu' mach'eena' ndoo' ntyjii ts'aⁿ na jndo̱' ts'om ts'aⁿ na luaa' ñ'oom tseineiⁿ ee cwit'mo̱o̱ⁿna' na jeeⁿ matseit'maaⁿ'ñe ndo' jeeⁿ maqueⁿ xjeⁿ seii', sa̱a̱ ñ'oom'ñeeⁿ meiⁿchjoo ticateijndeiina' juu na wjaa nacjoo joo na cwiqueⁿna' xjeⁿ juu na matsei'tjo̱o̱ñe nnom Ty'o̱o̱ts'om.
64001006	Recommendation	Jo nda̱a̱ nn'aⁿ na cwila'yu' ljooñe, jluena na jeeⁿ wi' ts'om' joona. Cwii naya'ñeeⁿ cateijndei' joona 'naⁿ na macaⁿna' cha nnda̱a̱ nc'ootina ts'iaaⁿ 'naaⁿ' Ty'o̱o̱ts'om, ee jeeⁿ cjawee' ntyjeeⁿ na mache' naljo'.
55002023	Recommendation	Tintseijomndyu' ñequio ñ'oom na cwe' cwila'ñ'eeⁿ'to ndyuee nn'aⁿ na tjaa ljo' mateijndeiina' ee ntyji'ya' na cwe' jnaaⁿ' jo' na cwila'ntja'ndye nn'aⁿ.
47003018	Faith	Jo' chii cha'tsondyo̱ jaa nc'e na ticata̱' nda̱a̱ya ñequio cwii liaa, matseijomna' jaa cha'cwijom tsjo̱'jnom na maju'na' na caxuee na cwiluiiñe Jesús na matsa̱'ntjoom jaa, ndo' 'io ndi 'io matseijomtina' jaa cha'na nqueⁿ na jaawijndyeti matseit'maaⁿ'ñena' jom na juu jo' cwinaⁿna' cantyja 'naaⁿ' nqueⁿ na matsa̱'ntjoom jaa, na cwiluiiñê Espíritu.
58009014	Grace	Ndo' nc'e na luaa' waa, juu nioom' Cristo mat'maⁿti waa najndeii na matseixmaⁿna', ee cantyja 'naaⁿ' najndeii na matseixmaⁿ Espíritu Santo na ticantycwii na m'aaⁿ, Cristo tquiaañe cheⁿnqueⁿ nnom Ty'o̱o̱ts'om na seijomna' jom cha'na quioo' na canda̱a̱'ñe ndo' nioom' jom matseilju'na' na m'aaⁿ'tyeⁿ n'o̱o̱ⁿya cantyja 'naaⁿ' joo ts'iaaⁿ na wjaachuuna' jaa na nncwja̱a̱ya cha nnda̱a̱ nndya̱'ntjo̱o̱ⁿya nnom Ty'o̱o̱ts'om na wando'.
44011017	Grace	Quia jo' mañecwii xjeⁿ tquiaa Ty'o̱o̱ts'om na to'ñoomna Espíritu Santo naquii' n'omna cha'xjeⁿ tquiaaⁿ na to'ño̱o̱ⁿ jaa jom quia na jlayuu'a ñequio Ta Jesucristo. Quia jo' ¿'ñeeⁿ cwiluiindyo̱ ja na nntseitsaaⁿ'ndyo̱ Ty'o̱o̱ts'om?
49004030	Faith	Ndo' til'a'yo' cwii nnom na nntseichjoo'na' ts'om Espíritu Santo na cwiluiiñe Ty'o̱o̱ts'om, nquii na ñequio juu ty'ioom sa̱yo 'o, cha jndaa' 'ñeeⁿ 'o xuee quia na nnlui'n'maaⁿndyeñ'eⁿ nn'aⁿ.
66003003	Recommendation	Quia jo' tyeⁿ cjaañjoom' n'om'yo' ñ'oom naya na jnda̱ to'ñoom'yo'. Calawe'yo' joona' ndo' calcwe' n'om'yo'. Ee xeⁿ ticalajndaa'ndyo' na nnc'om'c'eendyo', mats'ia jo' nncua̱caño̱o̱ⁿya 'o cha'cwijom macwjee'cañoom tsaⁿcanch'ue quia tic'omc'eeñe ts'aⁿ. Meiⁿ xocala'no̱ⁿ'yo' ljo' xjeⁿ nncua̱caño̱o̱ⁿya 'o.
62003007	Recommendation	'O na cwiluiindyo' ntseindaaya, meiⁿcwii ts'aⁿ tiñenquiandyo' na nñequiu'nn'aⁿ 'o, ts'aⁿ na mach'ee yuu na maty'iomyana', ya ts'aⁿñe cha'xjeⁿ nquii Cristo cwiluiiñê na ya ts'aⁿñê.
62004001	Recommendation	'O nn'aⁿya na cwilayu'yo' na jeeⁿ jnda ntyjiiya, m'aⁿ nn'aⁿ na cwiluena na ma'mo̱ⁿ Espíritu Santo ñ'oom na cwiñequiana, sa̱a̱ tilayu'yo' cha'tso ñ'oom'ñeeⁿ. 'O queⁿ'yaya'yo' cwenta ñ'oommeiⁿ' cha nliu'yo' aa laxmaⁿ naⁿ'ñeeⁿ Espíritu na cwiluiiñe Ty'o̱o̱ts'om ndo' aa nchii cwiicheⁿ espíritu laxmaⁿna. Ee tsjoomnancue jndyendye nn'aⁿ m'aⁿ na cwe' cwilueya na ñ'oom' Ty'o̱o̱ts'om cwiñequia sa̱a̱ cwe' cantu.
44013038	Grace	Jo' chii 'o nn'aaⁿya, cala'no̱ⁿ'yo' ñ'oom na cwiñequiaayâ nda̱a̱'yo', ee cantyja 'naaⁿ' jom jo' na matseit'maⁿ ts'om Ty'o̱o̱ts'om jnaⁿ'yo'.
50003001	Recommendation	Ndo' je' je' 'o nn'aⁿya na cwila'yu'yo', quiaana' na neiⁿ'yo' na cwiluiindyo' cwentaa' Ta Jesús. Ticjo̱meintyja̱a̱'a na nntsjo̱o̱nnda'a ñ'oom na jnda̱ seiljeiya nda̱a̱'yo' ndo' mateijndeiina' 'o.
46011034	Recommendation	Ndo' xeⁿ m'aaⁿ cwiindyo' 'o na ñe'jndo' cwa'jñeeⁿ na waa waⁿ'aⁿ cha' ticaⁿna' na nnt'uii Ty'o̱o̱ts'om jom na matseijomñê quia cwilajomndyo' Cena. Nt'omcheⁿ ñ'oom na cwita'x'ee'yo' no̱o̱ⁿ, cua̱jndya̱a̱ na m'aⁿ'yo' quia jo' nntseijndaa'ndyo̱ joona'.
43018031	Description	Ndo' tso Pilato nda̱a̱ judíos'ñeeⁿ: —Ncjo'yo' catsaañ'om'yo' jom. Catu'xeⁿ'yo' jom cantyja 'naaⁿ' ljeii 'naⁿ'yo' na waa. T'o̱o̱ naⁿ'ñeeⁿ nnoom: —Tjaa'naⁿ najnda̱a̱ya na nlacua̱a̱'â ts'aⁿ.
46012031	Faith	Jo' chii jo nnom Ty'o̱o̱ts'om queⁿndyo' na nla'xmaⁿ'yo' nt'om ts'iaaⁿmeiⁿ' na t'maⁿticheⁿ la'xmaⁿna'. Ndo' je' ñeca'mo̱o̱ⁿya nda̱a̱'yo' cwii nnom na mañequiaaⁿ quii' n'o̱o̱ⁿya na cwiluiit'maⁿñeti juuna', nchiiti cha'tso nmeiⁿ'.
58007026	Description	Jo' chii canda̱a̱'ya cwiluiiñe Jesús tyee na tjacantyja na macaⁿna' jaa. Jom lju' ts'oom, tyootseitjo̱o̱ñê, juu na cwajndii tjaa'naⁿ na t'aa'na' jom, tiquich'eeⁿ cha'na cwil'a nn'aⁿ jnaⁿ, je' matseit'maaⁿ'ñena' jom nandyeti cañoom'luee.
50004013	Faith	Cha'tso cwicanda̱a̱ mats'aa nc'e najndeii nquii Cristo.
52004003	Recommendation	Ee luaa waa na l'ue ts'om Ty'o̱o̱ts'om ñ'eⁿndyo' na calaxmaⁿ'yo' na lju' n'om'yo' cantyja 'naaⁿ'aⁿ meiⁿ tanc'om'ya'yo' ñequio nn'aⁿ na cwe' luaa',
51004002	Recommendation	Ticwintqueⁿ'yo' na ñequii'cheⁿ cwilaneiⁿ'yo' nnom Ty'o̱o̱ts'om. C'oom'ya n'om'yo' na cwil'a'yo' na ljo'. Ndo' ñequii'cheⁿ quia'yo' na quianl'uaaⁿ'aⁿ.
44007029	Description	Jnda̱ na jndii Moisés ñ'oomwaa', jleinoom. Tjaaⁿ ndyuaa Madián. Mana ljoo'ñeyaaⁿ jo' jo'. Ndo' jo' jo' tocoom, tuiindye we ntseinaaⁿ naⁿnom.
46011007	Description	Sa̱a̱ tsaⁿs'a je', ticaty'iomna' na ñjom 'naⁿ xqueeⁿ ee jluii'ñe Ty'o̱o̱ts'om ndo' tqueeⁿ na cantyja 'naaⁿ' juu na caluiit'maaⁿ'ñê sa̱a̱ wandyo̱o̱' cantyja 'naaⁿ' tsaⁿscu ee tsaⁿs'a matseit'maaⁿ'ñena' cantyja 'naaⁿ'aⁿ.
51003015	Faith	Nc'e Cristo cwiljoya ts'om Ty'o̱o̱ts'om ñ'eⁿndyo'. Quiandyo' na juu jo' nntsa̱'ntjomna' 'o ee cantyja 'naaⁿ'na' t'maaⁿ 'o na nlaxmaⁿ'yo' ñecwii ts'aⁿ cwiluiindyo'. Ndo' quia'yo' na quianl'uaaⁿ'aⁿ.
58002010	Grace	Cha'tsoti na m'aⁿ, m'aⁿ nc'e na tqueⁿ Ty'o̱o̱ts'om ndo' laxmaⁿ cwentaaⁿ'aⁿ. Jom l'ue ts'oom na cha'tsondye nn'aⁿ na cwiluiindyena ntseinaaⁿ, cala'jomndyena na matseit'maaⁿ'ñena' jom. Nc'e na ljo', seijndaa'ñê na tquiina' Jesús cha nntseixmaⁿ na canda̱a̱'ñe, nquii na macwji'n'maaⁿñe nn'aⁿ.
59004001	Sin	¿Yuu cwinaⁿ ndia', ndo' yuu cwinaⁿ na cwila'ntja'ndyo' ñ'eⁿ nc'iaa'yo'? Cwinaⁿ joona' naquii' n'om'yo' nc'e natia na queeⁿ n'om seii'yo'.
46005001	Sin	Waa ñ'oom na cwiindyo' 'o mañ'oom tsondyee t'maⁿ ndo' na ljo' meiⁿ nn'aⁿ na tyoola't'maaⁿ'ndye Ty'o̱o̱ts'om tiquil'ana na luaa'.
46010013	Faith	Ee joo na cwiwinom'yo' na maqueⁿna' xjeⁿ 'o cha cala'tjo̱o̱ndyo' nnom Ty'o̱o̱ts'om, ticachuii'na' ñequio na cwitjoom nt'omcheⁿ nn'aⁿ. Sa̱a̱ jom cwiluiiñê na mayoom'm, meiⁿ tijoom quiaaⁿ na juu na maqueⁿna' xjeⁿ 'o nncwinom'na' juuna' na xocanda̱a̱ nnaⁿndyo' ndo' mati nñequiaaⁿ na ya nluii'ndyo' naquii' juuna'.
44020029	Violence	Ee ntyjii quia na tac'o̱o̱ⁿndyo̱ ñ'eⁿndyo', nlquie nn'aⁿ naquii' ntaaⁿ'yo' na nla'ndaa'na n'om'yo' na cwilayu'yo' cha'na cwitjoom canmaⁿ. Ee quia na cwiquie lowo quii'ntaaⁿyo' cwila'cwjee lowo'ñeeⁿ jooyo'.
53001004	Faith	Hasta quii'ntaaⁿ ntmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ cwilana̱a̱ⁿyâ cantyja 'naⁿ'yo'. Cwitjei's'aayâ 'o na m'aⁿ' nioom'cheⁿ n'om'yo' meiiⁿ na jndye nnom nawi' na cwiwinom'yo' ndo' na cwintyjo̱ nn'aⁿ 'o sa̱a̱ cwit'mo̱ⁿ'yo' na cwila'yu'ya n'om'yo' ñ'eⁿ Ty'o̱o̱ts'om.
62004012	Faith	Meiⁿjom ndii' tyoonty'iaa' nnom ts'aⁿ Ty'o̱o̱ts'om sa̱a̱ quia cwit'mo̱o̱ⁿya na wi' n'o̱o̱ⁿya nn'aaⁿya, jom m'aaⁿ quii' n'o̱o̱ⁿya ndo' juu na m'aaⁿ na candya' ts'oom jaa, mamatseicanda̱a̱'ñeñ'eⁿna' cantyja 'naaⁿya.
48001001	Description	Ja Pablo cwiluiindyo̱ apóstol na cjo̱nquia ñ'oom naya 'naaⁿ'aⁿ nda̱a̱ nn'aⁿ. Nchii nn'aⁿ ty'ioom ts'iaaⁿmeiiⁿñe ja. Nquii Jesucristo ñequio tsotyeeⁿ Ta Ty'o̱o̱ts'om tquiana na matseixmaⁿya juuna'. Jom tquiaaⁿ na tando'xco juu jnda̱ na tue'.
58012003	Recommendation	Jo' chii c'oom'ya n'om'yo' cantyja 'naaⁿ' na s'aa Jesús na tyotseiquii ts'oom ñequio nn'aⁿ jnaⁿ na tyo'oo nacjoom'm cha tila'nchqueeⁿ'ndyo' meiⁿ ticantycwii na t'maⁿ n'om'yo' na wi' na cwiwinom'yo'.
45006005	Faith	Ndo' xeⁿ seitjoom'na jaa ñ'eⁿñê cantyja na tueeⁿ'eⁿ, mati matseitjoom'na' jaa ñ'eⁿñê cantyja na tando'xcoom.
45015010	Recommendation	Ndo' cwiicheⁿ ñ'oom na teiljeii matsona': 'O nn'aⁿ na nchii judíos, c'om'yo' na neiⁿ'yo' ñequio nn'aⁿ na maqueⁿ Ty'o̱o̱ts'om na cwiluiindye cwentaaⁿ'aⁿ.
54004001	Sin	Ma'mo̱ⁿjndaa'ñe Espíritu Santo na ncuee na macanda̱ nt'om nn'aⁿ nntjeii'ndye cantyja na matseiyu'ya ts'om ts'aⁿ ñ'eⁿ Cristo, na nla'jomndyena ñequio jndye espíritu na cwinquio'nn'aⁿ, ndo' ñ'eⁿ ñ'oom na cwila'cwanom naⁿjndii.
56003001	Recommendation	Catseilcwii'ndyu' nda̱a̱na na catuee'ndyecjena nnom gobiernom ñequio nt'omcheⁿ naⁿman'iaaⁿ, calacanda̱a̱'ndyena ndo' c'omc'eendyena na nl'ana yuu naya.
61003005	Sin	Naⁿm'aⁿ' cwil'ayana na cwitsuu' n'omna quia to̱' Ty'o̱o̱ts'om na maqueeⁿ cha'tso, nc'e ñ'oom 'ñom, teitquioo' cha'tso na niom jo nandye mati jlui' tsjoomnancue quii' ndaa ndo' cantyja 'naaⁿ' ndaa'ñeeⁿ.
60003018	Grace	Cristo ñejom tjoom nawi' nc'e jnaaⁿ jaa, tacaⁿna' na cue'nnaaⁿ'aⁿ. Jom na ticatseixmaaⁿ jnaⁿ tueeⁿ'eⁿ cwentaa jaa nn'aⁿ jnaⁿ, cha nnda̱a̱ nncwjaa'ñê jaa cwentaa' Ty'o̱o̱ts'om. Cantyja 'naaⁿ' seiiⁿ'eⁿ tueeⁿ'eⁿ, sa̱a̱ nc'e espíritu 'naaⁿ'aⁿ tando'xcoom.
61002021	Sin	Tit'maⁿti nnt'uiina' naⁿm'aⁿ' xeⁿ tyootajnaaⁿ'na ñ'oom na mayuu', sa̱a̱ nc'e na ta'jnaaⁿ'na juuna' ndo' nda̱quia tjeii'lcwe'ndyena, tyeⁿti nt'uiina' joona nc'e ta'jnaaⁿ'na ñ'oom na lju' na matsa̱'ntjomna'.
53003006	Recommendation	'O nn'aaⁿya, ñequio xuee' Ta Jesucristo cwitsa̱'ntjo̱o̱ⁿyâ na catjei'ndyo' ñequio ts'aⁿ na matseiyu' na tiñe'cats'aa ts'iaaⁿ meiⁿ tiñe'tseijomñe ñequio ñ'oom na ñet'mo̱o̱ⁿya nda̱a̱'yo'.
45005012	Sin	Luaa waa cantyja 'naaⁿ' ñ'oomwaa'. Jnaaⁿ' cwii ts'aⁿ, jo' na jndyoquiee' jnaⁿ tsjoomnancue ndo' jnaaⁿ' jnaⁿ'ñeeⁿ jo' na cwiwje nn'aⁿ ndo' na cwiwje nn'aⁿ, luaa' ty'oomna' cha'tsondye nn'aⁿ ee cha'tsondyena laxmaⁿna jnaⁿ.
58011033	Faith	Ee na tyola'yu'ya n'om naⁿ'ñeeⁿ ñ'eⁿ Ty'o̱o̱ts'om, jo' chii tyola'tyuii'na n'iaaⁿ nt'omcheⁿ ndyuaa, tju'cjena' naⁿ'ñeeⁿ nacje 'naaⁿ nn'aⁿ Israel. Nt'omndye joona tyotsa̱'ntjomna nn'aⁿ ndyuaa'ñeeⁿ cantyja na maty'iomyana'. Nt'omndye joona na tyola'yu'na ñ'eⁿ Ty'o̱o̱ts'om jndaana na seicanda̱a̱'ñê ñ'oom'm na jnda̱ tsoom na nnts'aaⁿ. Ndo' juu Daniel na tyotseiyu'ya ts'om ñ'eⁿ Ty'o̱o̱ts'om, jndyaañê na tîcatquii liom jom quia tuee' nn'aⁿ jom ts'om tsue'w'aa quioo'ñeeⁿ,
47004009	Faith	Jndye nn'aⁿ cwintyjo̱ jâ sa̱a̱ tyoo'ndii Ty'o̱o̱ts'om jâ. Cwitmeiiⁿ'ndyena jâ nnom tyuaa, sa̱a̱ ndicwaⁿ m'aaⁿtya̱a̱yâ.
59004004	Sin	Nty'iaandyo' 'o nn'aⁿ na tixcwe cwil'a'yo'. ¿Aa ticaliu'yo' na ts'aⁿ na m'aaⁿ na ya ñ'oom juu ñequio tsjoomnancue mach'eena' na jnoom'm Ty'o̱o̱ts'om?
44016006	Description	Pablo ñequio nn'aⁿ na ñ'eeⁿ ñ'eⁿñê, seicu' Espíritu Santo na nnc'oola'neiⁿna ñ'oom' Ty'o̱o̱ts'om ndyuaa Asia. Jo' chii tei'nomna ndyuaa Frigia ñequio ndyuaa Galacia.
45010006	Faith	Sa̱a̱ juu ñ'oom cantyja 'naaⁿ' na nlqueⁿna' ts'aⁿ na tjaa jnaⁿ cwicatseixmaⁿ nc'e na matseiyu'ya ts'om ñ'eⁿñê, luaa matsona': “Tinc'oom' ts'om': ¿'Ñeeⁿ nncjaawa cañoom'luee na juu nndyoñ'oom Cristo?
66016002	Violence	Quia jo' juu ángel najndyee tjaaⁿ, tjacu'nquioom nawi' na ñjom waso 'naaⁿ'aⁿ nnom tsjoomnancue. Ndo' jnaⁿ' ntyje' nn'aⁿ na cho ljeii cwentaa' quioo'jndii tquiee, ñequio nn'aⁿ na cwila't'maaⁿ'ndye na jlui'tsjaaⁿ'ñeyo'. Cwajndii ntyje'ñeeⁿ ndo' tileicatsuuna'.
66005008	Description	Ndo' jom na matseicajndyuna' Catsmaⁿ quia jnda̱ to'ñoom tsom'ñeeⁿ, quia jo' ñequiee naⁿ na ta'ndo' ta'na cantyena jo nnoom ndo' majo'ti l'a ntquiuu nchoo' ñequiee nn'aⁿ na cwiluiitquiendye. Ticwiindye naⁿtquie'ñeeⁿ maleiñ'oom arpa ñequio waso s'om cajaⁿ na too'cheⁿna' ñjom suu. Suu'ñeeⁿ tseixmaⁿna' ñ'oom ndyuee nn'aⁿ na cwiluiindye cwentaa' Ty'o̱o̱ts'om quia na cwila'neiⁿna nnoom.
62005001	Faith	Ticwii cwii ts'aⁿ na matseiyu'ya ts'om na Jesús cwiluiiñe Cristo, macwiluiiñê cwii jnda Ty'o̱o̱ts'om. Ndo' ticwii cwii ts'aⁿ na candya' ts'om nqueⁿ na cwiluiiñê Tsotya̱a̱ya, mati matsona' na c'oom tsaⁿ'ñeeⁿ na jnda ntyjii nn'aⁿ na cwiluiindye ntseinaaⁿ.
48005026	Recommendation	Ticatsona' na nla's'andyo̱ nla'scundyo̱ na nl'aaya na nla'lio̱o̱'a nn'aⁿ, meiⁿ na nnc'o̱o̱ⁿya na ta̱a̱' n'o̱o̱ⁿya nt'omcheⁿ nc'iaaya.
54005001	Recommendation	Cwii ts'aⁿ na jnda̱ tquieñe, tintseitia' jom. Catseijndo̱' ts'oom cha'cwijom na cwiluiiñe tsotye'. Ndo' nn'aⁿ na cje m'aⁿ, catsa' ñ'eⁿndyena cha'cwijom na cwiluiindyena nt'iu' nncu'.
60002012	Recommendation	Xcwe c'om'yo' quii'ntaaⁿ nn'aⁿ na tic'om nacje 'naaⁿ' Ty'o̱o̱ts'om, ee na nl'a'yo' na ljo' meiiⁿ na tia ñ'oom cwilaneiⁿna nacjo'yo' na cha'cwijom tiann'aⁿndyo', nlqueⁿna cwenta naya na cwil'a'yo' ndo' xuee quia na nñequiana cwenta nnom Ty'o̱o̱ts'om, nla't'maaⁿ'ndyena jom cantyja 'naⁿ'yo'.
50003006	Sin	Cantyja na tyojoo' ts'o̱o̱ⁿ naquii' ñ'oom cwilein'om nn'aⁿ judíos, tyontyjo̱ya tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ. Cantyja 'naaⁿ' na matseicanda̱a̱'ñe ts'aⁿ jo nnom ljeii na tqueⁿ Moisés, tjaa 'ñeeⁿ juu na nnda̱a̱ m'mo̱ⁿ na tyootseicanda̱a̱'ndyo̱ jo nnom juuna'.
43004052	Description	Tax'eeⁿ nda̱a̱ naⁿ'ñeeⁿ ljo' xjeⁿ jnaⁿna' na tjaco'yana' jnaaⁿ. Ndo' t'o̱o̱ naⁿ'ñeeⁿ nnoom: —Wjacheⁿ chjooti na teinom na quiajmeiⁿ' 'ndii tycu na matseicona' jom.
43019031	Violence	Xuee na cwila'tyeⁿ nn'aⁿ judíos xuee pascua quia ty'ioomna Jesús ts'oom'naaⁿ. Nn'aⁿ na m'aⁿ n'iaaⁿ quii'ntaaⁿ nn'aⁿ judíos, tical'ue n'omna na nñom ndyee naⁿ'ñeeⁿ noom'naaⁿ xuee na cwita'jndyeena. Ee juu xuee'ñeeⁿ jeeⁿ t'maⁿ xuee tseixmaⁿna' quia cwila'cuee'na catsmaⁿ chjoo. Jo' chii ty'ecataⁿna nnom Pilato na catsa̱'ntjoom na catom ndei'nc'ee' naⁿ'ñeeⁿ cha catseityuaa'na' na nncwjena, ndo' cha tyuaa' nntaa'ndyena naⁿ'ñeeⁿ noom'naaⁿ.
43019012	Description	Quia na jndii Pilato ñ'oomwaa', seijneiⁿ na nntseicandyaañê Jesús. Sa̱a̱ nn'aⁿ na cwiluiitquiendye nda̱a̱ nn'aⁿ judíos jla'xuaana: —Xeⁿ nntseicandyaandyu' tsaⁿm'aaⁿ', tiñe'catseix'iaa'ndyu' ñequio César, tsaⁿmaⁿts'iaaⁿ t'maⁿ, ee meiⁿcwi'ñeeⁿcheⁿ ts'aⁿ na ñe'caluiiñe rey cha'na tsaⁿm'aaⁿ', mawjaa nacjoo' César.
43014001	Faith	Tiñe'quiandyo' na nntseiñ'eeⁿ'ñena' n'om'yo'. Cala'yu'yo' ñ'eⁿ Ty'o̱o̱ts'om ndo' mati cala'yu'yo' ñ'eⁿndyo̱ ja.
50001028	Faith	na meiⁿcwii tintseicaty'uena' 'o ljo' na nl'a nn'aⁿ na jndoona 'o. Na nl'a'yo' na ljo', nntseixmaⁿna' cwii 'naaⁿ nda̱a̱ joona na nntsuundyena, sa̱a̱ cantyja 'naⁿ'yo' tseixmaⁿna' cwii 'naaⁿ na nñequiaa Ty'o̱o̱ts'om na nlui'n'maaⁿndyo'.
43015016	Grace	'O nchii tjeii'ndyo' na nla'xmaⁿ'yo' cantyja 'naⁿya, nnco̱ tjeii'ndyo̱ 'o, ndo' jnda̱ ty'io̱ⁿya ts'iaaⁿ 'o na catsa'yo' ndo' cal'a'yo' yuu na ñenquii'cheⁿ nntseit'maaⁿ'ñena' Ty'o̱o̱ts'om. Ee na ljo' nl'a'yo' meiⁿquia ñ'oom na ntaⁿ'yo' nnom Tsotya̱ ñequio xueya, jom nñequiaaⁿ.
58011004	Faith	Abel tyotseiyu'ya ts'oom. Nc'e na ljo' xcweti seit'maaⁿ'ñê juu, nchiiti Caín. Ndo' nc'e na ljo' tyotseixmaaⁿ, tso Ty'o̱o̱ts'om na tjaa jnaaⁿ'aⁿ ndo' 'naⁿ na tyoñequiaaⁿ tjawee' ts'om. Ndo' na tyotseiyu'ya ts'oom, meiiⁿ na jnda̱ tueeⁿ'eⁿ ndicwaⁿ matseijno̱o̱ⁿ'o̱ⁿ n'o̱o̱ⁿya.
46004001	Recommendation	Jo' chii catjei'yo' cwenta cantyja 'naaⁿyâ na cwiluiindyô̱ nn'aⁿ na cwindye'ntjom nnom Cristo, ndo' na cwit'mo̱o̱ⁿyâ nda̱a̱ nn'aⁿ ñ'oom' Ty'o̱o̱ts'om na wanty'iuu' tyom'aⁿna'.
66006013	Description	Ndo' cancjuu jnaaⁿndyena tsjo̱'luee, tquiaandyena tsjoomnancue. Cha'xjeⁿ na cwiquiaa ta̱'ndaa xqueⁿ ts'oom higuera quia na jndeii m'aaⁿ jndye, maluaa' matseijomna' tquiaandye cancjuu.
46010014	Recommendation	Jo' chii 'o nn'aⁿya na jeeⁿ wi' ts'o̱o̱ⁿya, cantyja 'naaⁿ' na nla't'maaⁿ'ndyo' 'naⁿ na cwe' nn'aⁿ cwil'a, c'om'yo' cha'na ts'aⁿ na jndeii maleinom na nquiaⁿ'aⁿ na nnt'uii nawi' jom.
45012021	Recommendation	Tiñe'quiaandyu' na joo na ticatsa̱'ntjomna' nnaⁿndyena' ñ'eⁿndyu'. Catsa' yuu na ya cha canaⁿndyu' nacjoo' joo na ticatsa̱'ntjomna'.
55002014	Recommendation	Catseilcwii'ndyu' ñ'oommeiiⁿ nda̱a̱ nn'aⁿ. Ñequio na ndo' Ty'o̱o̱ts'om catsa̱'ntjom' na tacala'ntja'ndyena na cwe' cantyja 'naaⁿ ñ'oom na niom naquii' ntaaⁿ'yo' ee tjaa 'ñeeⁿ mateijndeiina', ndo' yacheⁿ matseiñ'eeⁿ'ñena' nn'aⁿ na cwindye.
59004008	Recommendation	Cala'candyoo'ndyo' na m'aaⁿ Ty'o̱o̱ts'om quia jo' nntseicandyoo'ñê na m'aⁿ'yo'. 'O na laxmaⁿ'yo' jnaⁿ, calalju'yo' luee'yo' ndo' 'o na ñe'c'om'yo' na wi' n'om'yo' Ty'o̱o̱ts'om ndo' mañejuu xjeⁿ mati cwila'candya' n'om'yo' tsjoomnancue, na luaa' laxmaⁿ'yo', calalju'yo' n'om'yo'.
59002009	Sin	Sa̱a̱ xeⁿ cwe' jndaa' 'ñeeⁿ na cwila't'maaⁿ'ndyo'ti'yo', mach'eena' na waa jnaⁿ'yo' ee cwila'tjo̱o̱ndyo' jo nnom ljeii 'naaⁿ' Ty'o̱o̱ts'om na matsa̱'ntjomna'.
52004007	Grace	Ee nchii na tqueeⁿ'ñe Ty'o̱o̱ts'om jaa na nlajomndyo̱ cantyja 'naaⁿ' natia, sa̱a̱ jom l'ue ts'oom na c'o̱o̱ⁿya na lju' n'o̱o̱ⁿya jo nnoom.
45001018	Sin	Ee xjeⁿ cañoom'lueecheⁿ matseicano̱o̱ⁿ Ty'o̱o̱ts'om na matseiw'eeⁿ nacjoo nn'aⁿ na cwil'a cha'tso nnom na cwajndii ñequio natia. Na nmeiiⁿ' cwil'ana, cwila'lcwe'na nt'om nn'aⁿ na ñe'caliu ñ'oom na mayuu' cantyja 'naaⁿ'aⁿ.
62004007	Faith	'O nn'aⁿya na cwila'yu'yo' na jnda ntyjiiya, matsona' na c'o̱o̱ⁿya na jnda nquiuuya nc'iaaya na cwila'yu'. Juu jo' cwinaⁿna' na m'aaⁿ nquii Ty'o̱o̱ts'om. Jo' chii cwii cwii ts'aⁿ na m'aaⁿ na jnda ntyjii nc'iaa' na cwilayu', cwiluiiñe jnaaⁿ ndo' mawajnaaⁿ' jom.
62002009	Sin	Xeⁿ m'aaⁿ ts'aⁿ na tso na matseixmaaⁿ cantyja 'naaⁿ' naxuee, sa̱a̱ jnoom'm cwii nn'aaⁿ'aⁿ na matseiyu', tsaⁿ'ñeeⁿ ndicwaⁿ matseijomñe ñequio najaaⁿ.
60004014	Grace	Xeⁿ na cwitio'ñ'oom nn'aⁿ 'o ee na cwiluiindyo' cwentaa' Cristo matio'naaⁿñe Ty'o̱o̱ts'om 'o. Mach'eeⁿ na ljo' ee nquii Espíritu na cwiluiiñê m'aaⁿ naquii' n'om'yo'. Mayuu' na cwilaneiⁿna ñ'oom ntjeiⁿ nacjoo' Cristo sa̱a̱ cwiluiit'maⁿñê cantyja 'naⁿ'yo'.
44021019	Grace	Pablo tquiaaⁿ na xmaⁿndye naⁿ'ñeeⁿ. Jnda̱ chii tcuu tcuu tyotseineiiⁿ cha'tso na tyoteijndeii Ty'o̱o̱ts'om jom ts'iaaⁿ na tyoch'eeⁿ quii'ntaaⁿ nn'aⁿ na nchii judíos.
43008046	Sin	Tjaa 'ñeeⁿ cwiindyo' 'o nnda̱a̱ nncju' jnaⁿ nacjoya. Ñ'oom na matsjo̱o̱ nda̱a̱'yo' cwiluiiñena' ñ'oom na mayuu', quia jo' ¿chiuu na tiñe'calayu'yo' ñ'eⁿndyo̱?
58010017	Grace	Jnda̱ jo' tsotyeeⁿcheⁿ: Meiⁿ xocjaañjoom'ti ts'o̱o̱ⁿya jnaaⁿna ñequio natia na cwil'ana.
46001005	Grace	Ndo' nc'e na matseitjoom'na' 'o ñ'eⁿñe, mañequiaa Ty'o̱o̱ts'om na la'xmaⁿ'yo' cha'tso nnom na mateijndeiina' 'o jo nnoom, cha'tso na cwicanda̱a̱ na cwila'teinco'yo' ñ'oom'm nda̱a̱ nn'aⁿ ndo' ñequio na cwila'no̱ⁿ'ya'yo' cantyja 'naaⁿ'aⁿ.
45015030	Recommendation	'O nn'aⁿ na cwila'yu'yo', nc'e Taya Jesucristo ndo' cantyja 'naaⁿ' na mañequiaa Espíritu Santo na wi' n'o̱o̱ⁿya nc'iaaya, macaⁿna' na queⁿndyo' na calajomndyo' ñ'eⁿndyo̱ na nlana̱a̱ⁿya nnom Ty'o̱o̱ts'om cantyja 'naⁿya.
43007020	Violence	Nn'aⁿ na jndyendye t'o̱o̱na nnoom, jluena: —'U tsaⁿjndii matseixmaⁿ'. ¿'Ñeeⁿ ts'aⁿ maqueⁿñe na nntseicuee' 'u?
45003025	Grace	Tqueⁿ Ty'o̱o̱ts'om jom na cueeⁿ'eⁿ cwentaa jnaaⁿ jaa cha meiⁿcwi'ñeeⁿcheⁿ ts'aⁿ na matseiyu'ya ts'om ñ'eⁿñê matseicanduu'na' jnaaⁿ' tsaⁿ'ñeeⁿ. Laa'ti' seijndaa'ñe Ty'o̱o̱ts'om cha ca'mo̱ⁿna' na mach'eeⁿ yuu na maty'iomyana'. Ee teiyoticheⁿ cwii tjo̱o̱cheⁿ na nncue'ntyjo̱ xjeⁿ na nncue' Cristo, nc'e na m'aaⁿ nioomcheeⁿ, tîcwjaa'ñê cwenta jnaaⁿ nn'aⁿ.
43018018	Description	Ndo' nn'aⁿ na cwindye'ntjom w'aa'ñeeⁿ, ñequio nt'omcheⁿ nn'aⁿ na cwil'a cwenta wats'om, jnda̱ jla'cw'aana ñoom. Meintyjee'na na cwila'windyena, ee jeeⁿ teiⁿ. Ndo' mati meintyjee' Pedro quii'ntaaⁿna, matseiwiñê ñ'eⁿndyena.
49006011	Recommendation	Cwil'uee'ndyo' cha'tso nnom l'o̱ ts'iaaⁿ ndia' na jnda̱ tquiaa Ty'o̱o̱ts'om nda̱a̱'yo', cha na nnda̱a̱ nnaⁿndyo' nacjoo' cha'tso nnom na manquiu'nn'aⁿ tsaⁿjndii 'o.
43013037	Faith	Matso Pedro nnoom: —Ta, ¿chiuu na xocanda̱a̱ nntseijomndyo̱ je' ljo' na nntjom'? Tints'aa meiiⁿ quio jo' c'io̱.
50004007	Faith	Na nl'a'yo' na ljo' nñequiaaⁿ na tjaa ñomtiuu c'om'yo' jo nnoom na juu jo' t'mati tseixmaⁿna' nchiiti na nnda̱a̱ nntsei'ño̱ⁿ' ts'aⁿ, ndo' juuna' nnts'aana' cwenta n'om'yo' ñequio joo ñomtiuu na m'aⁿ'yo' ee na matseitjoom'na' 'o ñ'eⁿ Cristo Jesús.
59003009	Faith	Ñequio juuna' cwila't'maaⁿ'ndyo̱ Tsotya̱a̱ya Ty'o̱o̱ts'om ndo' mañ'eⁿ juuna' cwitua̱a̱'a ñ'oomwi' nacjoo nn'aⁿ na s'aaⁿ na tuiindye cha'xjeⁿ na waa nqueⁿ.
46005010	Sin	Sa̱a̱ ñ'eⁿ carta'ñeeⁿ nchii ñe'catsjo̱o̱ya na catjei'ndyo'ñ'eⁿ'yo' ñequio nn'aⁿ tsjoomnancue na cwe' m'aⁿyana ñequio nn'aⁿ oo na m'aⁿna na cwila'queeⁿ n'omna 'naaⁿ' cwiicheⁿ ts'aⁿ, oo na jeeⁿ ya cwinquio'nn'aⁿna nc'iaana cha nnda̱a̱ ntjeii'na 'naaⁿ naⁿ'ñeeⁿ oo ñ'eⁿ joo nn'aⁿ na cwila't'maaⁿ'ndye 'naⁿ na cwe' nn'aⁿ l'a. Ee xeⁿ tilajomndyo' ñequio nn'aⁿ na laxmaⁿ nmeiⁿ', nlcaⁿna' na calui'yo' tsjoomnancue.
44026009	Sin	Tsoti Pablo: —Nnco̱ tyotseitiuuya na maxjeⁿ jndei'na' na nlco̱o̱'wi'a nn'aⁿ na cwila'yu' ñ'eⁿ Jesús tsaⁿ na jnaⁿ Nazaret.
61002014	Sin	Na nty'iaana cwii yuscu, queeⁿ n'omna jom, tyoojaacjoona na cwila'tjo̱o̱ndyena. Nn'aⁿ na tityeⁿ cwila'yu', cwi'oochoondyena naⁿ'ñeeⁿ na n'ndye ñ'oom' Ty'o̱o̱ts'om. Laxmaⁿna nn'aⁿ na queeⁿ n'om 'naaⁿ' cwiicheⁿ ts'aⁿ na ñe'cuaana' lueena. Laxmaⁿna nn'aⁿ na nlco'wi' Ty'o̱o̱ts'om.
43010012	Description	Sa̱a̱ juu tsaⁿntjom na nchii cwiluiiñê ty'oyo' ee cwe' mach'eeⁿ cwenta jooyo', noom'm na ndyocwjee'cañoom lobo. Quia jo' ma'ñeeⁿ canmaⁿ'ñeeⁿ, maleinoom. Ndo' juu lobo'ñeeⁿ mantyjo̱ ndo' mat'uii jooyo'.
59001019	Recommendation	'O nn'aⁿya na cwila'yu'yo' na wi' ts'o̱o̱ⁿya, ticwiindyo' 'o catseiqueeⁿna' ts'om na candiiya ñ'oom' Ty'o̱o̱ts'om. Tinc'oom na jeeⁿ cjee 'ndyoo na ndoo' mantyjii ljo' ma'mo̱ⁿna'. Meiⁿ nchii na nntseiteincuu'ñe na nntseiw'ii x'iaa'.
46009014	Recommendation	Ndo' cha'xjeⁿ cwicandaa naⁿ'ñeeⁿ 'naⁿ na cwiwil'uee'ndyena, maluaa' sa̱'ntjom Ta Jesús na joo nn'aⁿ na cwiñe'quia ñ'oom naya 'naaⁿ'aⁿ nnto'ñoomna ljo' na macaⁿna' joona nc'e ñ'oom'm na cwiñe'quiana.
43012046	Grace	Ja na cwiluiindyo̱ naxuee, jndyo̱o̱ tsjoomnancue, cha meiⁿcwi'ñeeⁿcheⁿ ts'aⁿ na matseiyu' ñ'eⁿndyo̱ nncwji'na' juu naquii' natia.
43005014	Description	Jnda̱nquia ljeii Jesús tsaⁿ'ñeeⁿ naquii' wats'om t'maⁿ 'naaⁿ nn'aⁿ judíos. Matsoom nnom: —Je' queⁿ' cwenta, jnda̱ n'maⁿ', cja'meintyje' na matsei'tjo̱o̱ndyu' nnom Ty'o̱o̱ts'om cha tintjom' cwii na cwajndiiticheⁿ.
46016014	Recommendation	Cha'tso na cwil'a'yo', cat'mo̱ⁿ'yo' na wi' n'om' nc'iaa'yo'.
43014015	Recommendation	’Xeⁿ m'aⁿ'yo' na jnda nquiu'yo' ja, quia jo' cala'canda̱'yo' ñ'oom na matsa̱'ntjo̱ⁿ.
58012025	Recommendation	Jo' chii cal'andyo' cwenta na nchii na ticala'ñ'oom'ndyo' nqueⁿ na matseineiiⁿ nda̱a̱ya. Ee xeⁿ tîcandyaandye naⁿ'ñeeⁿ na jndyena na seineiⁿ Ty'o̱o̱ts'om nda̱a̱na xjeⁿ ljoocheⁿ tsjoomnancue, majndeiiticheⁿ jaa na cwindya̱a̱ na matseineiⁿ nqueⁿ na m'aaⁿ cañoom'lueecheⁿ, tixocandyaandyo̱.
48004008	Sin	Jach'ee xuee quia na tyoota'jnaⁿ'yo' Ty'o̱o̱ts'om, tyondye'ntjom'tyeⁿ'yo' nda̱a̱ nty'o̱o̱n'om na tyolue nn'aⁿ na jeeⁿ t'maⁿ ñ'oom la'xmaⁿ, meiiⁿ tiyuu' na la'xmaⁿna' nqueⁿ.
44003026	Grace	Jo' chii quia na s'aa Ty'o̱o̱ts'om na ta'ndo'xco Jnaaⁿ na tue', najndyee tio'naaⁿñê 'o na jñoom juu na m'aⁿ'yo' cha tincwiindyo' 'o nlcwe' n'om'yo' natia na cwil'a'yo'.
44010039	Violence	Jâ cwitjei'yuundyô̱ cantyja 'naaⁿ cha'tso na tyoch'eeⁿ ts'o̱ndaa Judea, ndo' mati naquii' tsjoom Jerusalén. Jla'cuee' naⁿ'ñeeⁿ jom na ty'ioomna jom cjoo' ts'oom'naaⁿ,
46001010	Recommendation	'O nn'aⁿya na cwila'yu'yo' ñequio Jesucristo na cwiluiiñê na matsa̱'ntjoom jaa, ñequio najndeii na cwiluiiñê matseity'oondyo̱ nda̱a̱'yo' na c'om'yo' na tjoom' m'aⁿ'yo' ñequio nc'iaa'yo' na cwila'yu', tanc'om'yo' na meiⁿto̱ⁿ' ñ'eⁿndyena. C'om'yo' na ñecwiixjeⁿ nquiu'yo' ñ'eⁿndyena.
51001021	Sin	Na ñejndyowana', meiⁿto̱ⁿ' ñet'om'yo' cantyja 'naaⁿ' Ty'o̱o̱ts'om, ndo' wjee'yo' jom xjeⁿ naquii' n'om'yo'cheⁿ nc'e natia na ñel'a'yo', sa̱a̱ je' jnda̱ tqueeⁿ 'o na cwiljoya ts'oom ñ'eⁿndyo',
55002022	Recommendation	Tica'ndiindyu' na wjaañ'oomna' 'u ñ'eⁿ natia na cwila'queeⁿ n'om nn'aⁿ na cje m'aⁿ. Catseijomndyu' ñequio nn'aⁿ na 'oom'aⁿ cantyja na maty'iomyana', ñequio nn'aⁿ na cwila'yu'ya n'om ñ'eⁿ Ty'o̱o̱ts'om, ñequio nn'aⁿ na m'aⁿ na wi' n'om ntyjee, ñequio nn'aⁿ na ya m'aⁿ ñ'eⁿ nt'omcheⁿ tjaa'naⁿ ndia' cachona.
51003001	Faith	Quia jo' nc'e na jnda̱ macwitando'xco'yo' ñ'eⁿ Cristo, cal'ue'ya'yo' na nnto'ñoom'yo' 'naⁿ na niom cañoom'luee yuu na wacatyeeⁿ ntyjaa' ts'o̱ Ty'o̱o̱ts'om ntyjaya.
66008007	Violence	Juu ángel najndyee tjo̱o̱ⁿ'o̱ⁿ ntu 'naaⁿ'aⁿ. Ndo' jnaⁿna' na tua' tsaaⁿ, tua' chom, na tjoom'na' niom'. Tquiaana' tsjoomnancue. Ndo' tco manndyoo' xcwe tsjoomnancue mati tco manndyoo' xcwe n'oom na meiⁿ'ntyjee', ndo' tco cha'tso jnda̱ ndeii.
66011017	Faith	Tyoluena: Cwiñe'quiaayâ na quianl'ua' 'u Ta Ty'o̱o̱ts'om na matsei'xmaⁿ'ñ'eⁿ' cha'tso nnom najnda̱. 'U m'aaⁿ ndo' m'aaⁿndyu', nacjee' na jnaⁿjndyeena' mam'aaⁿndyu' ndo' ticantycwii cantyja 'naⁿ'. Mama'mo̱o̱ⁿ' chiuu waa najndu' na matsei'xmaⁿ', ndo' je' jnda̱ t'mo̱ⁿna' na matsa̱'ntjom'.
43004010	Grace	T'o̱ Jesús nnom, tsoom: —Xeⁿ cwe' matsei'no̱ⁿ' na jeeⁿ jnda tseixmaⁿ naya na ñe'cats'aa Ty'o̱o̱ts'om 'u, ndo' xeⁿ matsei'no̱ⁿ' 'ñeeⁿ cwiluiindyo̱ na macaⁿ'a ndaatioo njom', nntseity'oondyu' no̱o̱ⁿ na cateijndeiya 'u, ndo' ja jnda̱ tquiaya cwii na matseijomna' ndaatioo na nñequiaana' na ticantycwii na wando'.
51003004	Grace	Je' cwitando'yo' jo nnom Ty'o̱o̱ts'om nc'e wando' Cristo. Quia nleitquioo'nê, mati 'o nleitquioo'ndyo' ñ'eⁿñê ndo' nlajomndyo' na nluiit'maⁿñê.
43020031	Faith	Sa̱a̱ nmeiiⁿ matseiljeiya cha na calayu'yo' na juu Jesús cwiluiiñê Cristo, ndo' Jnda Ty'o̱o̱ts'om. Matseiljeiya nmeiiⁿ cha cantyja na cwilayu'yo' ñ'eⁿñê nnto'ñoom'yo' na ticantycwii na cwitando'yo'.
62004006	Faith	Sa̱a̱ jâ laxmaaⁿyâ cwentaa' Ty'o̱o̱ts'om. Ts'aⁿ na matseixmaⁿ cwentaaⁿ'aⁿ matseiwe ñ'oom na cwiñequiaayâ, sa̱a̱ ts'aⁿ na titseixmaⁿ cwentaaⁿ'aⁿ ticatseiñ'oom'ñe ñ'oom na cwiñequiaayâ.
65001012	Description	Matseijnaaⁿ'na' 'o na ñ'eeⁿ naⁿm'aⁿ' quia na cwilajomndyo' ñ'eⁿ nc'iaa'yo' na cwilayu' na tjoom' cwicwa'yo' na cwicañjom n'om'yo' Ta Jesús ndo' naⁿm'aⁿ' ñequio na neiiⁿna cwicwa'na ndo' cwiwena ñ'eⁿndyo' meiⁿ tico'tiana' nquiuna. Matseijomna' joona cha'cwijom ts'aⁿ cwe' m'aaⁿ' ts'om cantyja 'naaⁿ' nquii meiⁿ ticateix'ee canmaⁿ. Joona laxmaⁿna cha'cwijom nchquiu na wjaachuu jndye na tjaa ndaluaa' cachona'. Matseijomna' joona cha'na n'oom na meiiⁿ na jnda̱ tue'ntyjo̱ xjeⁿ na nl'ana' ta̱, sa̱a̱ tjaa ta̱ col'ana', na we ndii' tja̱na' ee na jnda̱ tyena' xeⁿ quii' nch'ioona'.
44005015	Description	Tyotsa̱'na nn'aⁿwii ndyuee nantaa, cjoo' nduu ndo' cjoo' luee, cha quia na wjaawinom Pedro nnquioo ncwaaⁿ'aⁿ nacjoo cwantindye joona cha nn'maaⁿna.
49006016	Faith	Tsaⁿjndii majoom'm ndo̱ nacjo'yo' na too' chom. Cha'xjeⁿ tjaⁿ tmeiⁿ mawañoom'na' sondaro na tinc'oom ndo̱ jom, maluaa' cwil'uee'ndyo' juu na cwilayu'ya n'om'yo' cha nlandu'yo' ndo̱ na maju' tsaⁿjndii nacjo'yo'.
51003023	Recommendation	Cha'tsoti na cwil'a'yo', caluiina' ñequio na xcwee'ya n'om'yo', cha'cwijom nnom nquii Ta Jesús cwindye'ntjom'yo', nchii cwe' nda̱a̱ nn'aⁿ.
58012016	Recommendation	Meiⁿcwiindyo' 'o tinc'oom'ñe ñequio cwiicheⁿ ts'aⁿ na cwe' luaa' meiⁿ ticats'aa ts'aⁿ na ticajnda ntyjeeⁿ joo naya na seijndaa'ñe Ty'o̱o̱ts'om cha'xjeⁿ s'aa Esaú, ee na jom tuiiñejñeeⁿ, jo' chii we ndii' 'naaⁿ' tsotyeeⁿ nnaaⁿ'aⁿ sa̱a̱ cwe' cwii nantquie ñ'eⁿ seijndyooñê juu naya'ñeeⁿ.
43018040	Sin	Ndo' jla'xuaana, jluena: —Nchii tsaⁿm'aaⁿ'. Catseicandyaandyu' Barrabás. Luaa' ñ'oom taⁿ naⁿ'ñeeⁿ. Ndo' juu Barrabás'ñeeⁿ, tsaⁿcanch'ue jo'.
55003004	Sin	Cwil'ueena yuu na nlco'wi'na' nc'iaana nc'e cwe' ljoljo na ya m'aⁿna ñ'eⁿ naⁿ'ñeeⁿ. M'aⁿna na ti'maaⁿ' n'omna. Cwitjeii'yandye cheⁿnquieena. Cwil'ueena yuu na tomti na nñequiaana' na neiiⁿ nquieena nchii yuu na l'ue ts'om Ty'o̱o̱ts'om.
50002009	Grace	Ndo' nc'e na ljo', jo' chii t'maⁿ matseit'maaⁿ'ñe Ty'o̱o̱ts'om jom. Ndo' mati tqueⁿ na jndati tseixmaⁿ xueⁿ'eⁿ, nchiiti xuee' meiⁿquia ts'aⁿ,
61001016	Description	Quia na t'mo̱o̱ⁿyâ nda̱a̱'yo' cantyja 'naaⁿ' najndeii na matseixmaⁿ Jesucristo na cwiluiiñê na matsa̱'ntjoom jaa, ndo' cantyja 'naaⁿ' na nntseixmaaⁿ quia na nndyonnaaⁿ'aⁿ, nchii cwe' cuento ñ'oom'ñeeⁿ, ee jndo̱o̱'nda̱a̱yâ na tjacantyja na t'maⁿ seit'maaⁿ'ñe Ty'o̱o̱ts'om jom.
61003016	Sin	Ñequio cha'tso carta na matseiljeiⁿ, matseineiiⁿ cantyja 'naaⁿ' ñ'oommeiⁿ'. Nacjoo' carta'ñeeⁿ ñ'eeⁿ ñ'oom na jndei'na' na nntsei'no̱ⁿ' ts'aⁿ, na joo nn'aⁿ na tyoola'yu'ya n'om ndo' na tijndo̱' n'om, tixcwe cwila'teincoo'na joona' cha'xjeⁿ mati cwil'ana ñequio nt'omcheⁿ ñ'oom' Ty'o̱o̱ts'om na jnda̱ teiljeii, ndo' wi' ntjoomna na cwil'ana na ljo'.
44014014	Description	Sa̱a̱ apóstoles, quia na nty'iaana na luaa' nl'a nn'aⁿ, to̱'na tyojndii'ndyena liaana na matsei'ndaa'na' nquiuna na luaa' cwil'a naⁿ'ñeeⁿ. Jndeii ty'equie'na quii'ntaaⁿ nn'aⁿ.
45015008	Faith	Luaa matsjo̱o̱ nda̱a̱'yo', Cristo jñoom na jndyondi'ntjoom nda̱a̱ nn'aⁿ judíos cha na nntseicanda̱a̱'ñê ñ'oom na tso Ty'o̱o̱ts'om nda̱a̱ welooya na nnts'aaⁿ ndo' mati cha m'mo̱ⁿna' na mayom'm.
59001026	Sin	Xeⁿ m'aaⁿ cwii ts'aⁿ quii'ntaaⁿ'yo' na matseitiuu na macanda̱ juu jeeⁿ xcwe mach'ee sa̱a̱ ticats'aa xjeⁿ tsaa, quia jo' manquiu'nn'aⁿñe cheⁿnquii, ndo' ñ'oom na matseitiuu jo' tjaa yuu l'uena'.
43015020	Recommendation	Cjaañjoom' n'om'yo' ñ'oom na jnda̱ ñetsjo̱o̱ nda̱a̱'yo', na juu ts'aⁿ na m'aaⁿ moso ticaluiit'maⁿñê cha'xjeⁿ nquii ts'aⁿ na matsa̱'ntjom jom. Nc'e na cwita'wi' nn'aⁿ ja, mati nnta'wi'na 'o. Ndo' xeⁿ cwila'canda̱a̱'ndyena ñ'oom na mañequiaya, quia jo' mati nla'canda̱a̱'ndyena ñ'oom na nñe'quia'yo'.
43008031	Faith	Ndo' matso Jesús nda̱a̱ nn'aⁿ judíos na jnda̱ macwila'yu' ñ'eⁿñê: —Xeⁿ cwiljoo'ndyo'tyeⁿ'yo' ñequio ñ'oom naya quia jo' mayuu'cheⁿ na cwiluiindyo' nn'aⁿ na cwilajomndyo' ñ'oom na mañequiaya.
44007011	Description	’Xjeⁿ'ñeeⁿ jnaⁿna' na jndyo cwii jndo' t'maⁿ cha'waa ndyuaa Egipto ñequio ndyuaa Canaán. T'maⁿ nawi' tyotjoom nn'aⁿ. Ndo' welooya taticaliuna ljo' na nlcwa'na.
63001004	Faith	Jeeⁿ neiⁿya na ljeiya nt'om ntseinda' cwilajomndyena ñequio ñ'oom na mayuu' cha'xjeⁿ nquii Tsotya̱a̱ya Ty'o̱o̱ts'om jnda̱ sa̱'ntjoom.
54005008	Faith	Ee ts'aⁿ na tic'oom' ts'om cantyja 'naaⁿ' nn'aaⁿ' na tjawitquio̱o̱', majndeiiticheⁿ nn'aaⁿ' nquii, tsaⁿ'ñeeⁿ macwji'ñê na matseiyu'ya ts'oom ñ'eⁿ Ty'o̱o̱ts'om ndo' na ljo' mach'eeⁿ wi'ñetyeeⁿ nchiiti ts'aⁿ na tyootseiyu'.
58010022	Faith	Jo' chii jndei'na' na cala'candyoo'ndyo̱ na m'aaⁿ Ty'o̱o̱ts'om ñequio na xcwee'ya n'o̱o̱ⁿya, ñequio na canda̱a̱'ya na cwila'yu'ya n'o̱o̱ⁿya ñ'eⁿñê, ee jnda̱ seiljoom'm jaa naquii' n'o̱o̱ⁿya cha tinc'o̱o̱ⁿya na maco'tiana' nquiuuya na nntsaantyjaa'a jom, na jnda̱ tmaaⁿ jaa na cha'waandyo̱ ñequio cwii na matseijomna' ndaatioo lju'.
48001023	Description	Ñenquii'cheⁿ tyowic'uaa ñ'oom na tyondyena: “Juu tsaⁿ'ñeeⁿ na tyotseijneiⁿ na tyoleintyjo̱o̱ⁿ jâ, je' nqueⁿ mañequiaaⁿ ñ'oom na jaach'ee xuee na ñe'catseityueeⁿ'eⁿ.”
44027034	Recommendation	Jo' chii mats'aa ty'oo nda̱a̱'yo' na nlcwa'yo' cha nnc'omjndeii' n'om'yo' ee meiⁿcwiindyo' xocwje'yo'. Cha'tsondyo' nlui'n'maaⁿndyo'.
66002003	Faith	Ntyjiiya na t'maⁿ n'om'yo' ndo' na cwila'quii n'om'yo' meiiⁿ t'maⁿ nawi' cwiwi'nom'yo'. Meiⁿ tîcwintqueⁿ'yo' na cwila'jnda̱'yo' na cwindye'ntjom'yo' no̱o̱ⁿ.
56002002	Recommendation	Naⁿnom na tquiendye, ca'mo̱ⁿ' nda̱a̱na na c'omna na xcwe cwil'ana, c'omna na macanda̱ ñ'oom ya nquiu nn'aⁿ cantyja 'naaⁿna, nn'aⁿ na xcwe m'aⁿ na cwila'yu'ya n'om, m'aⁿna na jnda nquiuna nc'iaana na cwila'yu', ndo' na cwila'quii n'omna nawi' na cwiwinomna.
44017030	Recommendation	Ncuee na jnda̱ teinom, Ty'o̱o̱ts'om seiquii ts'oom ñequio nn'aⁿ cantyja na tijndo̱' n'omna, sa̱a̱ je' je' cha'tso nn'aⁿ meiⁿyuucheⁿ joo na m'aⁿna matsa̱'ntjoom na calcwe' n'omna.
43019025	Description	Ndo' macañoom' ts'oom'naaⁿ na ñoom Jesús meintyjee' tsoñeeⁿ. Mati jo' jo' m'aaⁿ María tyjee tsoñeeⁿ, scuu' Cleofas, ñequio María Magdalena.
66019013	Description	Cweⁿ cwii liaatco na teicoo'ñ'eⁿna' niom'. Ndo' xueⁿ'eⁿ na nquiu nn'aⁿ, jo' jo' Ñ'oom' Ty'o̱o̱ts'om.
46008009	Recommendation	Sa̱a̱ cal'andyo' cwenta na juu luaa' na wanaaⁿ na c'om'yo', titseixmaⁿna' cwii na nnts'aana' na nntseitjo̱o̱ñe cwii nn'aⁿ'yo' na cachjoo matseiyu'.
44013034	Grace	Jnda̱ t'mo̱ⁿ Ty'o̱o̱ts'om na nnts'aaⁿ na nncwando'xco Jesús jnda̱ na tueeⁿ'eⁿ, meiⁿ xocato̱o̱' sei'ts'o 'naaⁿ'aⁿ cha'xjeⁿ matso salmo jnda̱ we. Matsona': “Nntio'naaⁿndyo̱ 'o cha'xjeⁿ ñ'om na tsjo̱o̱ nnom David na nnts'aa.”
43014020	Faith	Quia na jnda̱ tue'ntyjo̱ xjeⁿ'ñeeⁿ nla'no̱ⁿ'yo' na m'aaⁿya ñ'eⁿ Tsotya̱, ndo' 'o m'aⁿ'yo' ñ'eⁿndyo̱, ndo' ja m'aaⁿya ñ'eⁿndyo'.
62002003	Faith	Cwila'no̱o̱ⁿ'a na cwila'xmaaⁿya cwentaaⁿ'aⁿ quia cwila'canda̱a̱'ndyo̱ ñ'oom na matsa̱'ntjoom jaa.
43008024	Sin	Cwe' nc'e ñ'oomwaa' jo' na tsjo̱o̱ya nda̱a̱'yo' na ndicwaⁿ cho'nqueⁿ'yo' jnaⁿ'yo' ndo' nncwje'yo'. Ee xeⁿ ticalayu'yo' na ja cwiluiindyo̱ nquii na jñom Ty'o̱o̱ts'om, quia jo' meiⁿchiuucheⁿ ndicwaⁿ cho'nqueⁿ'yo' jnaⁿ'yo' quia na nncwje'yo'.
66017006	Sin	Ndo' nty'iaya yuscu'ñeeⁿ, cha'cwijom na cañeⁿ na jeeⁿ neiiⁿ'eⁿ matseicwjeⁿ nn'aⁿ na cwiluiindye cwentaa' Ty'o̱o̱ts'om, na tyotjei'yuu'ndye cantyja 'naaⁿ' Jesús. Quia na nty'iaya jom jeeⁿ seitsaⁿ'na' ja.
58012017	Description	Ndo' manquiu'yo' na nda̱nquia quia na tcaaⁿ na catio'naaⁿñe tsotyeeⁿ jom, tîcatseiyu' tsotyeeⁿ. Taticatseichuii' tsotyeeⁿ ñ'oom na tso meiiⁿ na jeeⁿ tyot'ioom.
43007012	Description	Ndo' t'maⁿ waa na ticatjoom' na jla'neiⁿ nn'aⁿ na jndyendye cantyja 'naaⁿ'aⁿ. Ee cwantindye joona tyolue: “Ya ts'aⁿñe tsaⁿm'aaⁿ'.” Sa̱a̱ nt'omcheⁿ tyolue: “Tiyuu', ee manquiu'nn'aaⁿ nn'aⁿ.”
44011021	Faith	Tyoteijndeii Ty'o̱o̱ts'om joona. Jo' chii jndye nn'aⁿ lcwe' n'om, jlayu' ñequio Ta Jesús.
52002004	Faith	Wandyo̱' waa cantyja 'naaⁿyâ, ee tjawee' ntyjii Ty'o̱o̱ts'om ñ'eⁿndyô̱ ndo' ty'ioom ts'iaaⁿ jâ na nñequiaayâ ñ'oom na macwji'n'maaⁿñê añmaaⁿ nn'aⁿ. Nchii cwil'aayâ ts'iaaⁿ'ñeeⁿ cha na nncjaawee' n'om nn'aⁿ ñ'eⁿndyô̱, sa̱a̱ cha nqueⁿ nncjaawee' ts'oom, ee jom nlqueeⁿ cwenta chiuu n'o̱o̱ⁿyâ.
46015057	Grace	Sa̱a̱ jndye na quianl'uaa' Ty'o̱o̱ts'om na mañequiaaⁿ na cwinaⁿndyo̱ nc'e nquii Ta Jesucristo na matsa̱'ntjoom jaa.
54005005	Faith	Juu yuscu na jnda̱ ljoñe na tue' saa' ndo' na mayuu' tjaa'naⁿ nn'aaⁿ'aⁿ na nntei'x'ee jom, m'aaⁿ tsaⁿ'ñeeⁿ na macanda̱ nquii Ty'o̱o̱ts'om na macantyjaa' ts'oom. Jo' chii naxuee ndo' natsjom macaaⁿ nnom.
43016024	Grace	Hasta xjeⁿ je'cheⁿ tyoocaⁿna' na candu'yo' na catseit'maaⁿ'ñena' ja joo ñ'oom na nntaⁿ'yo' nnoom. Sa̱a̱ je' cal'a'yo' na ljo' quia jo' nnto'ñoom'yo' ñ'oom na cwilaty'oondyo', cha nñequiaana' na canda̱a̱'ya na neiⁿ'yo'.
46007021	Recommendation	¿Aa cwiluiindyu' ts'aⁿ na mandi'ntjomtyeⁿ quia na t'maaⁿ 'u? Tinc'oom' ts'om' na ljo', sa̱a̱ xeⁿ nncju'naaⁿñena' na nndyaandyu', cwa catsa' na ljo'.
65001019	Sin	Jnaaⁿ joona na cwito̱ⁿ'ndye nn'aⁿ na cwila'yu'. Cwila'ñ'oom'ndyena cantyja 'naaⁿ joo na queeⁿ n'om seiina, meiⁿ ticalaxmaⁿna Espíritu na cwiluiiñe Ty'o̱o̱ts'om.
48001006	Sin	Matsei'ndaa'na' ntyjiiya na cwitjei'ndyo' cantyja 'naaⁿ' Ty'o̱o̱ts'om na jom tqueeⁿ'ñê 'o ee Cristo m'aaⁿ na jeeⁿ candya' ts'oom 'o ndo' je' yacheⁿ cwila'jomndyo' cwiicheⁿ ñ'oom na cantyja 'naaⁿ' juuna' ntyjaa' n'om'yo' na nlui'n'maaⁿndyo'.
58012014	Recommendation	Cjoo' n'om'yo' na tinc'om'ndiaa'ndyo' ñequio meiⁿcwii ts'aⁿ. Mati c'om'yo' na lju' n'om'yo' jo nnom Ty'o̱o̱ts'om, ee ts'aⁿ na ticatseixmaⁿ na lju' ts'om, tixocuee' na m'aaⁿ.
43021006	Description	Matsoom nda̱a̱yâ: —Catue'yo' tsqui' 'naⁿ'yo' ntyjaa' w'aandaa ntyjaya, quia ljo'cheⁿ nliu'yo' calcaa. Ndo' tua̱a̱'â juuna' jo' jo', jnda̱ jo' tileicanda̱a̱ nntjeii'â juuna' cwe' ee jeeⁿcheⁿ ndya' jndye calcaa chuuna'.
46007019	Recommendation	Ee ticateijndeiina' ts'aⁿ xeⁿ na tuii 'naaⁿ'ñeeⁿ tjaaⁿ'aⁿ meiiⁿ xeⁿ ticaluiina'. Ñ'oom na jndati na catseicanda̱ ts'aⁿ ñ'oom na matsa̱'ntjom Ty'o̱o̱ts'om.
45012008	Recommendation	Ts'aⁿ na macandaa' na mañequiaa na t'maⁿ n'om nn'aⁿ, ts'iaaⁿ'ñeeⁿ cats'aa. Ndo' juu ts'aⁿ na niom s'om l'o̱ tintseintycwii' na nnteijndeii nc'iaa' 'naⁿ na matsei'tjo̱o̱na' joona. Ts'aⁿ na 'naaⁿ' na nluiitquieñe cats'aa naljo' ñequio na mach'eeñe cwenta. Ndo' ts'aⁿ na mateijndeii nn'aⁿ na nty'iaandye cats'aa naljo' ñequio na neiiⁿ'.
44019002	Faith	Matsoom nda̱a̱ naⁿ'ñeeⁿ: —¿Aa tjaquiee' Espíritu Santo naquii' n'om'yo' quia na jlayu'yo'? Jluena nnoom: —Tjaa'naⁿ. Meiⁿchjoo tyoondya̱a̱yâ aa m'aaⁿ Espíritu Santo.
53003014	Recommendation	Queⁿ'yo' cwenta 'ñeeⁿ juu ts'aⁿ na tiñe'catseicanda̱ ñ'oom na cwil'uuyâ nda̱a̱'yo' nacjoo' cartawaañe. Ticala'quii'ndyo' ñ'eⁿ tsaⁿ'ñeeⁿ cha nlco'tiana' ntyjeeⁿ.
46015050	Sin	'O nn'aⁿya, ñe'catsjo̱o̱ya nda̱a̱'yo' sei' ñequio ndei' leicanda̱a̱ nntseijomna' joona' yuu na matsa̱'ntjom Ty'o̱o̱ts'om meiⁿ 'naⁿ na cwiwi'ndaa' xocanda̱a̱ nntseijomna' joona' ñequio joo na ticantycwii na m'aⁿ.
43006027	Recommendation	'O cwijoo' n'om'yo' na nleijndaa' nantquie, ndo' joona' 'naⁿ na cwilei'ndaa'. Sa̱a̱ ticaty'iomna' na cwil'a'yo' na ljo'. Calajnda̱'yo' na nliu'yo' cwii na cha'cwijom nantquie na cantyja 'naaⁿ' juu jo' nla'xmaⁿ'yo' na ticantycwii na cwitando'yo'. Ja na cwiluiindyo̱ ts'aⁿ na jnaⁿ cañoom'luee nñequia juu na matseijomna' nantquie naquii' n'om'yo' ee Tsotya̱ya Ty'o̱o̱ts'om ma'mo̱o̱ⁿ na jnda̱ tqueeⁿ ja ts'iaaⁿmeiiⁿ.
59004003	Sin	Ndo' xeⁿ na cwitaⁿ'yo' sa̱a̱ tileicato'ñoom'yo', mach'eena' na ljo' ee tixcwe cwitaⁿ'yo', ee 'o ñe'quiom 'naⁿ luee'yo' cha na nla'catsuu'yo' joona' yuu na queeⁿ n'om seii'yo'.
49005020	Faith	Ñequii'cheⁿ quia'yo' na quianl'uaa' Tsotya̱a̱ya Ty'o̱o̱ts'om cantyja cha'tsoti na matio'ñaaⁿñê 'o ñequio xuee' Taya Jesucristo.
48003006	Faith	Maluaa' matseijomna' cantyja 'naaⁿ' Abraham. Tyotseiyu'ya ts'oom ñ'eⁿ Ty'o̱o̱ts'om, ndo' nc'e jo' tqueⁿ jom na tjaa jnaⁿ cwicotseixmaaⁿ.
66021023	Grace	Ndo' jo' jo' ticaⁿna' ñe'quioom', meiⁿ chi' na nla'xuee. Ee cantyja na caxueeñe Ty'o̱o̱ts'om ñequio juu Catsmaⁿ, jo' naxuee jo' jo'.
45008009	Faith	Sa̱a̱ 'o tac'om'yo' cantyja 'naaⁿ' na teincoondyo' na nn'aⁿ, 'o tsaam'aⁿ'yo' nacje 'naaⁿ' Espíritu na cwiluiiñe Ty'o̱o̱ts'om, xeⁿ na mayuu'cheⁿ Espíritu na cwiluiiñê m'aaⁿñe naquii' n'om'yo'. Ts'aⁿ na ticatseixmaⁿ Espíritu na cwiluiiñe Cristo tyooluiiñe cwentaaⁿ'aⁿ.
45011023	Faith	Mati nn'aⁿ judíos na tiñe'cala'yu' ñ'eⁿ Jesucristo, xeⁿ nncue'ntyjo̱ na nla'yu'na ñ'eⁿñê, nnda̱a̱ nnts'aa Ty'o̱o̱ts'om na nntseicañjoom'nnaaⁿ'aⁿ joona, ee waa na jneiⁿ na nnda̱a̱ nntseicañjoom'nnaaⁿ'aⁿ joona.
66014005	Description	Meiⁿcwii ñ'oom na cwe' cantu ticaljeii' ndyueena. Ndo' meiⁿcwii tyoola'tjo̱o̱ndyena nnom Ty'o̱o̱ts'om.
44024014	Faith	Sa̱a̱ xonquiu'nn'aⁿya 'u ta. Ja maxjeⁿ matseit'maaⁿ'ndyo̱ Ty'o̱o̱ts'om na tyola't'maaⁿ'ndye weloya na ñet'om teiyo. M'aaⁿya na matseijomndyo̱ majuu nato xco na cwilue naⁿm'aⁿ' na tachii jo'ndyo. Sa̱a̱ tiyuu' na tachii jo'ndyo ee matseiyu'a cha'tso ljeii na tqueⁿ Moisés ñequio cha'tso ñ'oom na tyola'ljeii profetas.
45013008	Recommendation	Meiⁿncwii ts'aⁿ tincho'jnaⁿ'yo' nnom. C'om'yo' na wi' n'om'yo' nc'iaa'yo' ee juuna' matseijomna' cha'cwijom na cho'jnaⁿ'yo'. Juu ts'aⁿ na m'aaⁿ na wi' ts'om x'iaa', matseicaña̱a̱ⁿ chiuu t'maⁿ ljeii na matsa̱'ntjomna' na tqueⁿ Moisés,
66016009	Sin	Nioom tcondye nn'aⁿ nc'e na jeeⁿ jmeiⁿ' ñe'quioom'. Sa̱a̱ tîcalcwe' n'omna, meiⁿ tîcala't'maaⁿ'ndyena Ty'o̱o̱ts'om. Yacheⁿ tyotjeii'na ñ'oom ntjeiⁿ na wi'na' nacjoo' xuee' nqueⁿ na waa najneiⁿ na tjoom'm cha'tso nawi'ñeeⁿ nacjoona.
66021012	Description	Ndiocheⁿ tsjoom'ñeeⁿ meintyjee' tatiom t'maⁿ na jeeⁿ ndye. Niom canchoo'we ndyueel'a tatiom'ñeeⁿ, ndo' meintyjee' cwii cwii ángel na cwii cwii 'ndyoots'a. Mati ncuee canchoo'we ntmaaⁿ' ntseinda Israel teiljeii cwii cwiina' nacjoo' cwii cwii 'ndyoots'a.
48003013	Grace	Seicandyaañe Cristo jaa juu ñ'oomwi' na seijndaa'ñe ljeii na tqueⁿ Moisés na nnt'uiiwi'na' nn'aⁿ, ee t'uiiwi'na' jom cwentaaya nc'e ñ'oom' Ty'o̱o̱ts'om na teiljeii na matsona': “Meiⁿquia ts'aⁿ na cwila'ntyja nn'aⁿ cwii ts'oom, m'aaⁿ tsaⁿ'ñeeⁿ nacje 'naaⁿ' ñ'oomwi'.”
48001013	Sin	Ee jnda̱ ñejndye'yo' chiuu ts'o̱o̱ⁿya xjeⁿ na tyotseijomndyo̱ ñequio ñ'oom na laxmaaⁿ jâ nn'aⁿ judíos, na tyoco̱'wi'a nn'aⁿ na laxmaⁿ tmaaⁿ' cwentaa' Ty'o̱o̱ts'om. Tyoqueⁿya ts'o̱o̱ⁿ na nntseityuii'a tmaaⁿ'ñeeⁿ.
66020002	Description	T'ueeⁿ catsoomjndii, juu catsuu tquiee na maxjeⁿ teiyo m'aaⁿ, juu na cwiluiiñe tsaⁿjndii ndo' Satanás. Seityeeⁿ juu na cwiljoo'ñetyeⁿ cwii meiⁿ ndyu.
44008009	Description	Jnda̱ jaach'ee xuee m'aaⁿ cwii ts'aⁿ tsjoom'ñeeⁿ na calua'ñe na jndyu Simón. Tyonquiu'nn'aaⁿ nn'aⁿ ts'o̱ndaa Samaria, na tyotsoom nda̱a̱na na jom jeeⁿ t'maⁿ tseixmaaⁿ.
50003010	Faith	Ñe'catseiljeii'ndyo̱ cantyja 'naaⁿ' Cristo ndo' na nntseixmaⁿya juu najndeii na matseixmaⁿ Ty'o̱o̱ts'om na s'aa na tando'xcoom, ndo' na nntseijomndyo̱ ñequio joo nawi' na teinoom ndo' na nntseixmaⁿya cha'xjeⁿ na seixmaaⁿ xjeⁿ na tueeⁿ'eⁿ,
54005022	Recommendation	Tintseicjeendyu' na nndio' l'o̱' cjoo' cwii ts'aⁿ na nluiitquieñe ts'iaaⁿ 'naaⁿ' Ty'o̱o̱ts'om, cha xeⁿ waa na matseitjo̱o̱ñê tixocats'aana' na nnt'uii jnaaⁿ'aⁿ 'u. 'U cwji'ndyu' cantyja 'naaⁿ' cha'tso nnom natia.
56002003	Recommendation	Nda̱a̱ yolcu na tquiendye, catsu' na cal'ana yuu na matseit'maaⁿ'ñena' Ty'o̱o̱ts'om. Tala'neiⁿna cantu nacjoo ntyjelcuna, meiⁿ nchii na cwicandyeena. Calaxmaⁿna cwii na ma'mo̱ⁿna' nda̱a̱ nt'omcheⁿ,
46007038	Recommendation	Quia jo' ya mach'ee ts'aⁿ na maw'o̱ ñomcaa' jnda, sa̱a̱ yati mach'ee juu ts'aⁿ na matseiljo nomjnda.
59001022	Recommendation	Sa̱a̱ tjaa yuu mateijndeiina' na cwe' mandii ts'aⁿ ñ'oom naya, xeⁿ nchii macaⁿna' na nnts'aaⁿ ljo' na matsona', ee xeⁿ tical'a'yo' naljo' cwinquio'nn'aⁿndyo' cheⁿncjo'yo'.
43007001	Violence	Jnda̱ tuii na nmeiiⁿ' tyoma'no̱o̱ⁿyâ ts'o̱ndaa Galilea ñ'eⁿ Jesús. Ee jnaaⁿ' na tyoqueⁿndye nn'aⁿ na cwiluiitquiendye nda̱a̱ nn'aⁿ judíos na ñe'cala'cuee'na jom, jo' chii tiñe'cjaⁿ Judea.
46001030	Grace	Manquiityeeⁿ jnda̱ s'aaⁿ na tjoom' cwiluiindyo' cantyja 'naaⁿ' Cristo Jesús, ndo' cantyja 'naaⁿ' jom cwicanda'yo' na jndo̱' n'om'yo', ndo' na m'aⁿ'yo' na tjaa jnaⁿ cwila'xmaⁿ'yo', ndo' na maqueⁿño̱o̱ⁿ 'o na lju' n'om'yo' jo nnoom, ndo' na cwilui'n'maaⁿndyo'.
43013005	Description	Jnda̱ jo' tioom ndaatioo ts'om 'naⁿ na cwicandyuu'â. To̱o̱ⁿ'o̱ⁿ na mamaaⁿ nc'a̱a̱'â na t'maaⁿ na calajomndyô̱ ñ'eⁿñê, jnda̱ chii mawee'ñê nc'a̱a̱'â ñequio liaa'ñeeⁿ.
44022004	Violence	Ja ñetco̱'wi'a nn'aⁿ na m'aⁿ natoo' Jesús, hasta s'a na tja̱ joona. Tyowjaya naⁿnom ndo' naⁿlcu, tyotio̱o̱ⁿya joona w'aancjo.
43007043	Description	Ñ'oomwaa' to̱ⁿ'na' nn'aⁿ cantyja 'naaⁿ' Jesús.
60005002	Recommendation	Nn'aⁿ na cwiluiindye canmaⁿ ntsmeiⁿ' Ty'o̱o̱ts'om cal'a'yo' cwenta joona, nchii ñequio najndei'na' na nl'a'yo' ts'iaaⁿ'ñeeⁿ, meiⁿ nchii na queeⁿ n'om'yo' s'om, sa̱a̱ ñequio na xcwee'ya n'om'yo' cha'xjeⁿ nquii Ty'o̱o̱ts'om l'ue ts'oom,
46015056	Sin	Juu jnaⁿ na laxmaaⁿya waa najndeii na matseixmaⁿna', jo' chii cwiwja̱a̱ya. Ndo' juu ljeii na tqueⁿ Moisés waa najndeii na matseixmaⁿna' na mañequiaana' na cat'uii jnaⁿ jaa.
59005004	Sin	S'om na tîcatiom'l'ua'yo' nn'aⁿ na ñel'a ts'iaaⁿ 'naⁿ'yo' cwiñequiana' jnaⁿ'yo' na tis'a cwil'a'yo'. Ndo' Ta Ty'o̱o̱ts'om jnda̱ jñeeⁿ ñ'omndyuee naⁿntjoom'yo' na ñel'a ts'iaaⁿ 'naⁿ'yo'.
60002001	Recommendation	Nc'e na luaa', catjei'ndyo' cantyja 'naaⁿ' cwii cwii nnom natia, cha'tso na maquiu'nn'aⁿna', cha'tso na we waa na mach'ee ts'aⁿ, cha'tso na cwila'ta̱a̱' n'om nn'aⁿ nc'iaana, cha'tso na cwitio'ñ'oom nn'aⁿ nt'omcheⁿ.
46007039	Recommendation	Yuscu na m'aaⁿ saa', mat'uiityeⁿna' juu ñ'eⁿñê yocheⁿ na wando' tsaⁿ'ñeeⁿ. Sa̱a̱ xeⁿ nncue' tsaⁿ'ñeeⁿ, wanaaⁿ na ncoconnaaⁿ'aⁿ ñ'eⁿ meiⁿquia ts'aⁿ na l'ue ts'oom, macanda̱ ñequii'cheⁿ ñ'eⁿ ts'aⁿ na matseiyu'.
55002018	Sin	joona jnda̱ to̱ⁿ'ndyena ñequio ñ'oom na mayuu', ee cwiluena na jnda̱ teinom na nlcwinnda' nn'aⁿ na jnda̱ tja̱, ndo' na laa'ti' ñ'oom na cwiñequiana, matseityuii'na' na cwila'yu'ya n'om nt'omcheⁿ nn'aⁿ.
48005006	Faith	Ndo' quia na m'aaⁿya cantyja 'naaⁿ' Cristo Jesús, meiⁿ cwii ticajnda tseixmaⁿna' na aa tuii 'naaⁿ ntjaaⁿya oo aa tyooluii. Ñe'cwii waa na jnda tseixmaⁿna', na cwila'yu'ya n'o̱o̱ⁿya ñ'eⁿñê ndo' cantyja 'naaⁿ' juu jo' m'aaⁿya na wi' n'o̱o̱ⁿya nn'aⁿ.
58005009	Grace	ndo' cwii na jnda̱ tqueⁿna' na cwiluiiñê na canda̱a̱'ñê, seijndaa'ñena' na cha'tso nn'aⁿ na cwila'canda̱a̱'ndye joo nnoom, mañequiaaⁿ na la'xmaⁿna na ticantycwii na cwicalui'n'maaⁿndyena
46016001	Recommendation	Cantyja 'naaⁿ' ñ'oom na nla'tjom'yo' s'om na nl'a'yo' naya nn'aⁿ cwentaa' Ty'o̱o̱ts'om na wi' m'aⁿna Jerusalén, luaa matseijndo̱'a n'om'yo'. Cal'a'yo' cha'xjeⁿ na tsjo̱o̱ na cal'a ntmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ ndyuaa Galacia.
49005022	Recommendation	'O yolcu na m'aⁿ s'aa'yo' cal'a'yo' ljo' na l'ue n'omna cha'cwijom cwindye'ntjom'yo' nnom nquii Ta Jesucristo.
43008012	Faith	Ndo' seineiⁿnnda' Jesús nda̱a̱ nn'aⁿ. Matsoom: —Ja cwiluiindyo̱ naxueeñe na mañequia naxuee jo nda̱a̱ nn'aⁿ tsjoomnancue. Meiⁿcwi'ñeeⁿcheⁿ ts'aⁿ na matseijomñe ñ'eⁿndyo̱, nntseixmaⁿ naxuee na mañequia na ticantycwii na wando' ts'aⁿ. Tijoom nntseixmaⁿ cantyja 'naaⁿ' najaaⁿ.
65001017	Recommendation	Sa̱a̱ 'o nn'aⁿya na cwila'yu' na jnda ntyjiiya 'o, cjaanjoom' n'om'yo' ñ'oom na jaach'ee xuee tyoñequia apóstoles cwentaa' Ta Jesucristo,
44017025	Grace	Meiⁿ ticaⁿna' nn'aⁿ na nntei'x'ee jom ee tjaa'naⁿ ljo' na matsei'tjo̱o̱na' jom. Ee nqueⁿ mañequiaaⁿ na cha'tsondyo̱ cwitando̱o̱'a, cwitjaaya jndye ñequio cha'tsoti 'naⁿ na macaⁿna' jaa.
62005009	Faith	Ndo' nc'e na cwito'ño̱o̱ⁿya ñ'oom na cwitjei'yuu'ndye nn'aⁿ, majndeiiti nnda̱a̱ nnto'ño̱o̱ⁿya ñ'oom na macwji'yuu'ñe Ty'o̱o̱ts'om na juuna' jndati tseixmaⁿna', ee tseixmaⁿna' ñ'oom na jnda̱ tjei'yuu'ñê cantyja 'naaⁿ' Jnaaⁿ.
45013014	Faith	Sa̱a̱ 'o wandyo̱' cal'a'yo', 'o cwee'yo' Jesucristo cha'xjeⁿ macwee ts'aⁿ liaa. Tañe'quiandyo' na joo na neiⁿnco nquiu nn'aⁿ na matseixmaⁿ tsjoomnancue nlqueⁿna' xjeⁿ 'naaⁿ'na' 'o.
58011030	Description	Macantyja 'naaⁿ' na tyola'yu'ya n'om nn'aⁿ Israel, jo' chii taniaⁿljo̱' tsjoom Jericó tquiaana' jo nda̱a̱na jnda̱ na tyowintcoomndyena ndiocheⁿ tsjoom'ñeeⁿ ntquiee' xuee.
44019011	Grace	S'aa Ty'o̱o̱ts'om na tyoch'ee Pablo 'naaⁿ t'maⁿ na xocanda̱a̱ nnts'aa na cwe' najndeii nquii ts'aⁿ.
43008034	Sin	T'o̱ Jesús nda̱a̱ naⁿ'ñeeⁿ, matsoom: —Ñ'oom na mayuu'cheⁿ matsjo̱o̱ya nda̱a̱'yo'. Meiⁿcwi'ñeeⁿcheⁿ ts'aⁿ na matseitjo̱o̱ñe nnom Ty'o̱o̱ts'om m'aaⁿ xjeⁿ 'naaⁿ' jnaⁿ.
62004011	Faith	'O nn'aⁿya na cwila'yu'yo' na jeeⁿ jnda ntyjiiya, nc'e na luaa' waa na candya' ts'om Ty'o̱o̱ts'om jaa, mati matsona' na c'o̱o̱ⁿya na jnda nquiuuya nn'aaⁿya na cwilayu'.
44002028	Grace	'U t'mo̱ⁿ' no̱o̱ⁿya nato cantyja na nncwando'xco ts'aⁿ. Ndo' na nnc'o̱o̱ⁿya ñ'eⁿndyu' nnts'aana' na neiⁿtya̱ya. Luaa' ñ'oom na seineiⁿ David.
54004013	Recommendation	Cwitjo̱o̱cheⁿ na nncua̱cano̱o̱ⁿya na m'aaⁿ', queⁿndyu' na catsei'naⁿ' ñ'oom' Ty'o̱o̱ts'om na jnda̱ teiljeii nda̱a̱ nn'aⁿ. Cwil'uee'ndyu' juuna' cha nñequiaana' na t'maⁿ n'omna ndo' ca'mo̱ⁿ' juuna' nda̱a̱na.
47004008	Description	Jo' chii meiiⁿ na jndye nnom na ñe'catseic'o̱o̱'na' jâ, sa̱a̱ cwinaⁿndyô̱, meiiⁿ niom na ñe'canchjena' jâ, sa̱a̱ ndicwaⁿ m'aaⁿyâ na quit'maⁿ n'o̱o̱ⁿyâ Ty'o̱o̱ts'om.
44002013	Description	Sa̱a̱ nt'omcheⁿ cwe' tyonco, tyolue: —Naⁿm'aⁿ' jnda̱ jndyeena.
66021018	Description	Tatiom'ñeeⁿ tuiina' ñ'eⁿ ljo̱' jaspe, ndo' juu tsjoom tuiina' ñ'eⁿ s'omcajaⁿ ya. Maco'na' lui' cha'na mach'ee cwii tsioo na caxuee.
66015006	Description	Ndo' jo' jo' jlui' ntquiee' ángeles. Cwilei'chona ntquiee' nnom nawi' na nntjoom nn'aⁿ. Cwee'na liaa lino na canchii', na jeeⁿ caxueena'. Ndo' cwii cwiindyena chu'tyeⁿ tsei'jndya cwii 'naⁿ na tuii ñ'eⁿ s'omcajaⁿ.
45012014	Recommendation	Quia matseita̱a̱' ts'om ts'aⁿ 'o, nchii mati nlcwe' 'o ñ'oom wi' cjoo' tsaⁿ'ñeeⁿ. 'O cataⁿ'yo' na Ty'o̱o̱ts'om catio'naaⁿñê juu.
66001015	Description	Nc'eeⁿ caxueena' cha'na colo na matseixmaⁿ s'om wee quia na je'ndyo jlui'na' naquii' chom, ndo' seilju'ya ts'aⁿ juuna'. Ndo' c'uaa na matseineiiⁿ cha'cwijom c'uaa quia na cwicwjee' jndaa.
43017026	Grace	Jnda̱ t'mo̱o̱ⁿya cantyja 'naⁿ' nda̱a̱na, ndo' m'mo̱o̱ⁿtya̱ya jo' nda̱a̱na. Luaa' nnts'aa cha juu na m'aaⁿ' na candya' ts'om' ja, mati nlaxmaⁿna juuna'. Ndo' mati nnc'o̱o̱ⁿya ñ'eⁿndye joona.
45008032	Grace	Ee Ty'o̱o̱ts'om tîcwañom'm Jnaaⁿ, tquiaaⁿ na tue' juu cwentaaya. Ndo' na luaa' s'aaⁿ, ma'mo̱ⁿna' na mati nñequiaaⁿ na nnto'ño̱o̱ⁿya cha'tso nnom na macaⁿna' jaa cha'xjeⁿ mañequiaaⁿ na tseixmaⁿ Jnaaⁿ.
65001018	Sin	na tyoluena nda̱a̱'yo': “Joo ncuee na macanda̱ nnc'om nn'aⁿ na nla'neiⁿ ñ'oom ticuee' ts'om nacjoo' ñ'oom naya 'naaⁿ' Ty'o̱o̱ts'om. Ndo' nl'ana cha'tso nnom na tilju' na cwila'queeⁿ n'omna.”
45011018	Recommendation	Sa̱a̱ tinc'oom' ts'om' na 'u cwiluiit'maⁿndyu'ti' nchiiti l'o̱ nquii ts'oom. Ee xeⁿ na nnts'aana' na ljo' ntyji', cjaañjoom' ts'om' na nchii 'u cwiluiindyu' nch'ioo' ts'oom na mañequiaa' na jnda̱ l'o̱na', nch'ioo'na' cwiñequia na jnda̱ l'o̱na'.
47001024	Faith	Ee nchii ñe'qua̱a̱ⁿyâ xjeⁿ 'o cantyja na cwila'yu'yo' ee 'o xcweti waa na cwila'yu'ya n'om'yo' ñ'eⁿ Ty'o̱o̱ts'om. Sa̱a̱ nc'e na ñe'cateijndeiiyâ 'o na c'om'yo' na neiiⁿ'ti n'om'yo'.
43011001	Description	Tyom'aaⁿ cwii ts'aⁿ wii' na jndyu Lázaro. Juu tsaⁿ'ñeeⁿ tyom'aaⁿ tsjoom Betania ñequio María ñequio xjoom Marta.
52004008	Sin	Cwe' jo' xeⁿ m'aaⁿ ts'aⁿ na ticuee' ts'om ñ'oommeiⁿ' na cwit'mo̱o̱ⁿyâ nda̱a̱'yo', catsei'no̱ⁿ' tsaⁿ'ñeeⁿ na nchii cwe' ñ'oom na tqueⁿ nn'aⁿ mach'ee na til'ue. Juu mach'ee na til'ue ñ'oom na tqueⁿ nquii Ty'o̱o̱ts'om, na jom tquiaaⁿ Espíritu Santo naquii' n'o̱o̱ⁿyâ.
62004002	Faith	Luaa waa na nnda̱a̱ nla'no̱ⁿ'yo' aa ndya' mayuu' na nquii Espíritu Santo ma'mo̱o̱ⁿ ñ'oom na mañequiaa ts'aⁿ. Ticwii cwii ts'aⁿ na macwji'yuu'ñe na nquii Jesús na cwiluiiñê Cristo tuiiñê na ts'aⁿ jom, tsaⁿ'ñeeⁿ matseixmaⁿ Espíritu na mañequiaa Ty'o̱o̱ts'om na c'oomñe quii' n'o̱o̱ⁿya.
65001008	Sin	Naⁿ'ñeeⁿ na m'aⁿna quii'ntaaⁿ'yo' meiiⁿ na manquiuna na tuii na ljo', sa̱a̱ laxmaⁿna nn'aⁿ na cwicatsoona ndaa, cwila'ndaa'ndyena seiina, l'o̱na na nlqueⁿ Ta Jesús xjeⁿ joona, cwila'jnaaⁿ'na ángeles na t'maⁿ cwiluiindye cañoom'luee.
60003011	Recommendation	Cwji'ñê cantyja 'naaⁿ' natia, cats'aaⁿ yuu na ya, cal'ueeⁿ na caljoyaandye nn'aⁿ ñ'eⁿ nc'iaana. Queⁿñê na cats'aaⁿ naljo'.
51001023	Faith	Sa̱a̱ cantyja 'naⁿ'yo' macaⁿna' na caljoo'ndyo'tyeⁿ'yo' na cwila'yu'ya n'om'yo' ñ'eⁿñê cha'cwijom na njoom na wjaa nch'ioo' ts'oom. Tintjei'ndyo' na ntyjaa' n'om'yo' ñ'oom naya na jnda̱ jndye'yo' na mañequiaana' na cwilui'n'maaⁿndyo'. Juu ñ'oom'ñeeⁿ cwit'omna' cha'waa tsjoomnancue ndo' ja Pablo majuuna' mañequiaya nda̱a̱ nn'aⁿ.
43008059	Violence	Quia jo' jla'xcwiina ljo̱' na njñomna jom. Meiⁿ tiqueⁿna cwenta teiño̱o̱ⁿ xcwe quii'ntaaⁿna. Mana jlueeⁿ'eⁿ wats'om t'maⁿ 'naaⁿna.
49004024	Recommendation	ndo' na c'omxcondyo' cha'cwijom ts'aⁿ na macwee liaa xco na juu jo' cwiluiiñena' cantyja na l'ue ts'om Ty'o̱o̱ts'om na cwiwitquioo' jo' quia na mach'ee ts'aⁿ na maty'iomyana' ndo' lju' wjaam'aaⁿ.
66014012	Faith	Jo' chii joo nn'aⁿ na maqueⁿ Ty'o̱o̱ts'om na lju' n'om macaⁿna' na tyeⁿ cwintyjee'na cantyja 'naaⁿ'aⁿ. Cala'canda̱na ñ'oom na matsa̱'ntjoom, ndo' tyeⁿ cala'yu'ya n'omna ñ'eⁿ Jesús.
44013030	Description	Sa̱a̱ s'aa Ty'o̱o̱ts'om na tando'xcoom. Je' tac'oomñê quii'ntaaⁿ l'oo.
43010011	Description	Ja cwiluiindyo̱ ts'aⁿ na canda̱a̱'ya mateix'ee canmaⁿ. Juu ts'aⁿ na canda̱a̱'ya na mateix'ee canmaⁿ ntsmeiⁿ', mañequiaañe na cue' cwentaayo'.
49003002	Grace	Nc'e na jeeⁿ yañe Ty'o̱o̱ts'om, matsona' na manquiu'yo' na tquiaaⁿ ts'iaaⁿwaa na cats'aaya juuna' naquii'ntaaⁿ'yo' cha na cateijndeiina' 'o.
56003010	Recommendation	Xeⁿ na m'aaⁿ 'ñeeⁿ juu quii' ntaaⁿ'yo' na mach'ee na cwito̱ⁿ'ndye nn'aⁿ tmaaⁿ' na macwji' Ty'o̱o̱ts'om cwentaaⁿ'aⁿ, cwaⁿ' tsaⁿñeeⁿ cwii oo we ndii', sa̱a̱ xeⁿ titseiñ'oom'ñê 'u, tañequiaa' na nntseijomñê quia cwitjomndyo',
43010019	Description	Jnda̱ na jndye nn'aⁿ judíos ñ'oommeiⁿ' s'aana' na tîcatjoom'nnda' na jla'neiⁿna cantyja 'naaⁿ'aⁿ.
43003033	Faith	Juu ts'aⁿ na maco'ñom ñ'oom na macwji'yuu'ñê, matseijomñe tsaⁿ'ñeeⁿ na Ty'o̱o̱ts'om cwiluiiñe na mayuu'.
61003014	Recommendation	Nc'e na luaa', 'o nn'aⁿya na jeeⁿ wi' ts'o̱o̱ⁿya, yocheⁿ na cwimeiⁿndo̱o̱'a nmeiⁿ', cal'a'yo' cha'tso na nnda̱a̱ nl'a'yo' cha na nljeii Ty'o̱o̱ts'om na ya m'aⁿ'yo' jo nnoom, na tjaa'naⁿ na cwajndiindyo' meiⁿ tacolatjo̱o̱ndyo' jo nnoom.
53003001	Faith	'O nn'aⁿya, ñ'oom na macanda̱, calaneiⁿ'yo' nnom Ty'o̱o̱ts'om cantyja 'naaⁿyâ na tyuaa' nt'om ñ'oom cantyja 'naaⁿ' Ta Jesús cha'tso joo, ndo' nnts'aana' na jnda nquiu nn'aⁿ juuna' cha'xjeⁿ na tuii ñ'eⁿndyo' 'o.
47004014	Faith	Ee manquiuuyaayâ na nquii Ty'o̱o̱ts'om na tquiaaⁿ na tando'xco Jesús jnda̱ na tue', nnts'aa na nntando̱o̱'xco̱o̱yâ ñ'eⁿñê, ndo' ñecwii tmaaⁿ' nncjachom 'o ñ'eⁿndyo̱ jâ yuu na m'aaⁿ.
59005014	Recommendation	Xeⁿ m'aaⁿ cwiindyo' 'o na wii', queeⁿ'ñe nn'aⁿ na cwiluiitquiendye nnom tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ cha na cala'neiⁿ naⁿ'ñeeⁿ nnom Ty'o̱o̱ts'om cwentaaⁿ'aⁿ, ndo' caty'oomndyena seitye nacjoom'm ñequio xuee' Ta Ty'o̱o̱ts'om.
44007023	Description	’Ndo' Moisés, quia na tuee' cha'na wen'aaⁿ choom'm s'aana' ts'oom na ñe'cjaacanoom'm nn'aⁿ tsjaaⁿ na tuiiñê ntseindacantyjo Israel.
44023027	Violence	Tsaⁿs'am'aaⁿ' t'ue nn'aⁿ judíos jom ndo' mawaa na nla'cuee'na jom. Sa̱a̱ quia na jndiiya na jom matseixmaaⁿ ts'aⁿ tsjoom Roma jo' na saayâ ñ'eⁿ sondaro 'naⁿya. Tjeii'ndyo̱ jom luee naⁿ'ñeeⁿ.
44019029	Description	Quia jo' cwe' seiñ'eeⁿ'tona' nn'aⁿ cha'waa naquii' tsjoom'ñeeⁿ. Mantyja t'uena Gayo ñequio Aristarco, nn'aⁿ na ñ'eeⁿ ñ'eⁿ Pablo na jnaⁿ ndyuaa Macedonia. Ty'echona naⁿ'ñeeⁿ, ty'equie'na naquii' w'aa yuu cwitjomndye nn'aⁿ quia na waa jomta.
44003014	Sin	'O nchii taⁿ'yo' na nndyaañe nquii na cwiluiiñe na lju' ts'om ndo' na tyoch'ee yuu na maty'iomyana'. 'O taⁿ'yo'yo' na nndyaañe ts'aⁿ na ñeseicwjee nn'aⁿ.
44015009	Faith	Meiⁿ tiquich'eeⁿ na we waa ñ'eⁿndye joona ndo' ñ'eⁿndyo̱ jaa ee seiljoom'm n'omna nc'e na cwilayu'ya n'omna ñ'eⁿñê.
46011028	Recommendation	Nc'e na ljo', matsona' na cwii cwii ts'aⁿ cwitjo̱o̱cheⁿ na nlcwaaⁿ'aⁿ tyoo'ñeeⁿ ndo' na nnc'om na ñjom waso'ñeeⁿ, c'oom'ya ts'oom na aa tjaa'naⁿ cwii nnom cantyja 'naaⁿ'aⁿ na matseicu'na' na nntseijomñê juu jo'.
46015058	Faith	Nc'e na luaa', 'o nn'aⁿya na jeeⁿ wi' ts'o̱o̱ⁿya, caljoo'ndyo'tyeⁿ'yo' ñequio Ty'o̱o̱ts'om, ñecwiitco titsawintyje'yo' na cwindye'ntjom'yo' nnom Ta Jesús ee manquiu'jndaa'ndyo' na jeeⁿ ticwe' ts'iaaⁿ'ndyo juu ts'iaaⁿ nats'aⁿ nnoom.
46004016	Recommendation	Jo' chii matseijndo̱'a n'om'yo', cal'a'yo' cha'xjeⁿ na quits'aaya.
46001021	Faith	Nc'e na jndo̱' ts'om Ty'o̱o̱ts'om, sei'no̱o̱ⁿ'o̱ⁿ na nquiee nn'aⁿ tsjoomnancue tixocata'jnaaⁿ'na jom cantyja 'naaⁿ' na jndo̱' n'omna, jo' chii majaawee' ts'oom na nncwji'n'maaⁿñê añmaaⁿ nn'aⁿ cwe' cantyja 'naaⁿ' ñ'oom'm na cwiñequia nn'aⁿ, meiiⁿ cwitjeii'na cwenta na juuna' ñ'oom na ticajnda tseixmaⁿna'.
60003001	Recommendation	'O yolcu na m'aⁿ s'aa'yo', mala'ti' catue'ndyo'cje'yo' nda̱a̱na cha 'ñeeⁿ joona na tyoola'yu' ñ'oom naya 'naaⁿ' Ty'o̱o̱ts'om, nc'oola'no̱ⁿ'na na mayuu' juuna' nc'e na cwiqueⁿna' cwenta chiuu m'aⁿ'yo' joo nda̱a̱na meiiⁿ tyoondu'yo' nda̱a̱na,
47005020	Recommendation	Je' cwiluiindyô̱ nn'aⁿ na cwila'candii 'o ñ'oom na matseicwanom Cristo na m'aⁿ'yo'. Maty'iomna' na nquii Ty'o̱o̱ts'om matseity'ooñê nda̱a̱'yo' ñequio ñ'omndyua̱a̱yâ. Jo' chii ñequio xuee' Cristo cwila'ty'oondyô̱ nda̱a̱'yo' na caljoya n'om'yo' ñ'eⁿ Ty'o̱o̱ts'om.
44002024	Description	Sa̱a̱ Ty'o̱o̱ts'om tquiaa na tando'xcoom na tueeⁿ'eⁿ. Seicandyaañe jom na ñet'omts'ooñê ee tijoom jndaa caljoo'ñê nacje 'naaⁿ' na cwiwje nn'aⁿ.
59002007	Sin	Ndo' aa chii majoo naⁿtya cwila'neiⁿna ñ'oomntjeiⁿ nacjoo' xuee nqueⁿ na jeeⁿ jnda tseixmaⁿna' na cantyja 'naaⁿ' juu jo' matseicajndyuna' 'o.
54003003	Description	ticatsona' na tsaⁿcandii jom, meiⁿ na nl'ueeⁿ ndia'. Macaⁿna' ts'aⁿ na yats'aⁿñe jom, ts'aⁿ na xiom'ñe ñequio nn'aⁿ, na tintseiqueeⁿ ts'oom s'om.
43004014	Grace	Sa̱a̱ nn'aⁿ na cwiwena ndaa na mañequia tixocats'aana' na ñecwetina ee nnts'aana' naquii' n'omna cha'cwijom ndaa na cwilei'wo̱o̱na' ts'om xo̱' na ticantquiee'na' na nnts'aana' na tijoom cantycwii na nnta'ndo'na.
62002005	Faith	Sa̱a̱ xeⁿ matseicanda̱ ts'aⁿ ñ'oom'm ma'mo̱ⁿna' na juu na candya' ts'om Ty'o̱o̱ts'om juu, canda̱a̱' m'aaⁿna' naquii' ts'om tsaⁿ'ñeeⁿ maluaa' waa na cwila'no̱o̱ⁿ'a na cwiluiindyo̱ cwentaaⁿ'aⁿ.
66016013	Description	Quia jo' nty'iaya ndyee espíritu na cwajndiindye. Cwii jlui'nom naquii' 'ndyoo juu catsoomjndii, cwiicheⁿ jlui'nom 'ndyoo quioo'jndii tquiee, ndo' cwiicheⁿ jlui'nom 'ndyoo tsaⁿ na mañequiaa ñ'oom cantu. Matseijomna' espíritu'ñeeⁿ cha'cwijom quioo' candaa.
59002008	Recommendation	Waa ljeii na tjacantyja na matsa̱'ntjomna'. Luaa matsona': “C'oom' na wi' ts'om' x'ia' cha'xjeⁿ na jnda ntyji' ñequio nncu'.” Xeⁿ na mayuu'cheⁿ cwila'canda̱'yo' ljeii'ñeeⁿ, quia jo' ya cwil'a'yo'.
47004005	Faith	Quia cwiñequiaayâ ñ'oom, nchii cwilana̱a̱ⁿyâ chiuu laxmaaⁿ ncjo̱o̱yâ, sa̱a̱ cwilana̱a̱ⁿyâ na Jesucristo cwiluiiñê na catsa̱'ntjoom ndo' na luaa', jâ cwiluiindyô̱ na cwindya̱'ntjo̱o̱ⁿyâ nda̱a̱'yo' nc'e na jnda nquiuuyâ Jesús.
46015033	Recommendation	Tiñe'quiandyo' na ñe'nquiu'nn'aⁿna' 'o. Waa ñ'oom na matso ts'aⁿ: “Joo nn'aⁿ na tis'a la'xmaⁿ cwila'ndaa'na ts'iaaⁿ na ya na cwiluii.”
58013020	Grace	Nquii Ty'o̱o̱ts'om na mañequiaaⁿ na meiⁿcwii ñomtiuu tic'o̱o̱ⁿya jo nnoom, na tquiaaⁿ na tando'xco Ta Jesucristo, nqueⁿ na cwiluiinê na mateix'eeⁿ canmaⁿ ntsmeiiⁿ'eⁿ na tqueⁿtyeeⁿ ñ'oomxco ñ'eⁿ nioom'm,
50001027	Recommendation	Luaa queⁿ'yo' cwenta: juu cantyja na cwitsam'aⁿ'yo', cjoo' n'om'yo' na matseijomna' juuna' ñequio ñ'oom naya cantyja 'naaⁿ' Cristo, quia jo' meiiⁿ na nncjo̱ nnty'ia 'o oo meiiⁿ na aa ti'cjo̱, nnda̱a̱ nndiiya ñ'oom na cwiljoo'ndyo'tyeⁿ'yo' na ñe'cwii n'om'yo' na cwila'jnda̱'yo' na cha'tsondyo' cantyja 'naaⁿ' ñ'oom na cwila'yuu'a na la'xmaaⁿya nc'e juu ñ'oom na macwji'n'maaⁿñe Ty'o̱o̱ts'om nn'aⁿ,
46006014	Grace	Ndo' cha'xjeⁿ na tquiaaⁿ na wando'xco Jesús mati nñequiaaⁿ na nntando̱o̱'xco̱o̱ya nc'e najndeii na cwiluiiñê.
55001006	Recommendation	Quia na tio̱o̱ l'o̱o̱ya nacjo', jnda' juu najndeii na matseixmaⁿ Ty'o̱o̱ts'om cha nnda̱a̱ nndi'ntjom' nnoom. Cwil'uee'ndyu' juu naya'ñeeⁿ.
60004006	Grace	Jo' chii nda̱a̱ l'oo jnda̱ teineiⁿ ñ'oom' Ty'o̱o̱ts'om cha cha'xjeⁿ jom wanoom'm, mati nnda̱a̱ nnta'ndo'na meiiⁿ jnda̱ tu'xeⁿndyena cha'xjeⁿ cwitu'xeⁿndye cha'tso nn'aⁿ.
46007023	Recommendation	Juu ñequio na seijnda Ty'o̱o̱ts'om 'o, jeeⁿ ndya' jnda jo'. Jo' chii tiñequiandyo' na laxmaⁿ'yo' nn'aⁿ na cwindye'ntjomtyeⁿ nda̱a̱ nn'aⁿ.
46010010	Recommendation	Meiⁿ tilancjoo'ndyo' nnom Ty'o̱o̱ts'om cha'xjeⁿ ñel'a nt'omndye joona, ndo' jnaaⁿ' jo' na jñoom ángel na jndyotseicwjee joona.
47002017	Faith	Ee m'aⁿ nn'aⁿ na cwit'mo̱o̱ⁿ ñ'oom' Ty'o̱o̱ts'om cwe' cha nnda̱a̱ nnta'ntjomna cantyja 'naaⁿ'na'. Sa̱a̱ jâ na cwiluiindyô̱ apóstoles, ñequio na xcwee'ya n'o̱o̱ⁿyâ cwiñe'quiaayâ ñ'oom'm ndo' cwiluiindyô̱ nn'aⁿ na cwindye'ntjomtyeⁿ nnom Cristo.
45015001	Recommendation	Jaa na tyeⁿ la'xmaaⁿya na cwila'yu'ya n'o̱o̱ⁿya ñ'eⁿ Ty'o̱o̱ts'om cantyja 'naaⁿ' ñ'oommeiⁿ', joo nn'aⁿ na tityeⁿ cwila'yu'na cantyja 'naaⁿ' jo', laxmaaⁿya na cacho̱o̱ya na cateijndeii joona, nchii macanda̱ cwijndo̱o̱'a cantyja 'naaⁿ ncjo̱o̱ya.
50002024	Faith	sa̱a̱ mati quit'maⁿ ts'o̱o̱ⁿ Nquii na matsa̱'ntjom ja na tyuaa' nncjo̱ cando̱o̱'a 'o.
66007001	Description	Nquii Catsmaⁿ, jnda̱ teinom na seicanaaⁿñê yom joo na tjata̱'tyeⁿ tsom'ñeeⁿ quia jo' nty'iaya ñequiee ángeles na meiⁿ'ntyjee' ñequiee nqui tsjoomnancue. Cwila'cu'na jndye cha tancjaana' nnom tsjoomnancue, meiⁿ nnom ndaaluee, meiⁿ nacjoo n'oom.
60004003	Sin	Tco xuee na ñel'a'yo' cha'xjeⁿ cwil'a nn'aⁿ na tic'om nacje 'naaⁿ' Ty'o̱o̱ts'om, ñel'a'yo' natia na cwil'a naⁿ'ñeeⁿ, tyom'aⁿ'yo' na queeⁿ n'om'yo' nt'omcheⁿ, ñejla'xmaⁿ'yo' nn'aⁿ candyee, tyocwa'jndoo'ndyo' ndo' tyowe'yo', ndo' tyola't'maaⁿ'ndyo' joo na cwe' nn'aⁿ l'a.
66011005	Violence	Ndo' xeⁿ m'aaⁿ 'ñeeⁿ juu na ñecats'aa nata̱' wendye naⁿ'ñeeⁿ, quia jo' nlui' chom ndyueena na nlcoñe tsaⁿ'ñeeⁿ. Meiⁿcwi'ñeeⁿcheⁿ ts'aⁿ na ñe'cats'aa nata̱' joona, majndaa' na laa'ti' nncue'.
44023005	Recommendation	Matso Pablo: “'O re nn'aⁿya, ticaljeiiya na jom tyee na cwiluiitquieñe. Ee mayuu' ñ'oom' Ty'o̱o̱ts'om na maxjeⁿ waa na jnda̱ teiljeiina' matsona' na tintseineiⁿ ts'aⁿ ñ'oom na matseijnaaⁿ'na' ts'aⁿ na cwiluiitquieñe nda̱a̱ nn'aⁿ tsjom'm.”
66022015	Sin	Sa̱a̱ naxeⁿ' tatiom nnom tsjoom'ñeeⁿ cwiljoo'ndye nn'aⁿ na tilju' laxmaⁿ ñequio naⁿcalua', nn'aⁿ na cwe' cwim'aⁿya ñequio nc'iaa, nn'aⁿ na cwila'cwjee nc'iaa, nn'aⁿ na cwila't'maaⁿ'ndye 'naⁿ na cwe' nn'aⁿ nl'a, ndo' ticwii cwii ts'aⁿ na neiiⁿ' cantu ndo' majo'to mach'ee.
66002014	Sin	Sa̱a̱ niom nt'om na ntyjiiya ñ'eⁿndyo', ee m'aⁿ cwantindyo' 'o na cwilei'ñ'om'tyeⁿ'yo' ñ'oom na t'mo̱ⁿ Balaam. Jom t'mo̱o̱ⁿ nnom Balac ñ'oom na s'aana' na jla'tjo̱o̱ndye nn'aⁿ Israel nnom Ty'o̱o̱ts'om. Ee tsoom na ya na cala't'maaⁿ'ndyena 'naⁿ na cwe' nn'aⁿ nl'a. Ndo' ya na nnc'oocatsa̱'na seii quioo' jo nda̱a̱na', jnda̱ jo' nntquiina sei'ñeeⁿ. Ndo' tsoom na maxjeⁿ ya na cwe' nc'omyana ñequio nc'iaana.
53001003	Faith	'O nn'aⁿya, ñequii'cheⁿ macaⁿna' na nñequiaayâ na quianl'uaa' Ty'o̱o̱ts'om cantyja 'naⁿ'yo', ndo' maty'iomyana' na cwil'aayâ na ljo' ee wjaawixcweti na cwila'yu'ya n'om'yo' ñ'eⁿñê ndo' nc'e cwii ndo' cwiindyo' wi'ti n'om'yo' ntyjee'yo'.
46012002	Sin	'O manquiu'jndaa'ndyo' cwitjo̱o̱cheⁿ na cwila'yu'yo', tyojaachuuna' 'o cha'cwijom na nchjaaⁿ'yo' na cwe' tyola't'maaⁿ'ndyo'to'yo' joo na cwe' nn'aⁿ ñel'a na xonda̱a̱ nla'neiⁿna'.
49005025	Recommendation	Naⁿnom na m'aⁿ lcuu c'omna na jnda nquiuna joo cha'xjeⁿ Cristo ty'oom na candya' ts'oom tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ ndo' na tquiaañê na tueeⁿ'eⁿ cwentaana.
45012017	Recommendation	Natia na nnts'aa ts'aⁿ 'o, til'a'yo' na nnjoom. Ñequii'cheⁿ cala'jnda̱'yo' na cha'tso na cwil'a'yo' nla'xmaⁿ'yo' na ya nn'aⁿndyo' jo nda̱a̱ cha'tso nn'aⁿ.
60005006	Recommendation	Jo' chii catue'ndyo'cje'yo' nacje 'naaⁿ' ts'o̱ Ty'o̱o̱ts'om na tjacantyja najndeii cwiluiiñê cha quia nncue'ntyjo̱ xjeⁿ ntyjeeⁿ nntseit'maaⁿ'ñê 'o.
44014017	Grace	Sa̱a̱ tîca'ñeeⁿ na ticwji'yuu'ñê cantyja 'naaⁿ' nqueⁿ, ee mach'eeⁿ naya cha'tsondye nn'aⁿ. Mañequiaaⁿ ndaaluaa' na cwinaⁿna' tsjo̱'luee. Ndo' mach'eeⁿ na cwiquie ntjom. Mach'eeⁿ na cwijaacjooya ñ'eⁿ nantquie na mañequiaaⁿ ndo' mach'eena' na neiiⁿya.
54003011	Recommendation	Mati matsona' lcuu naⁿ'ñeeⁿ cuaa ñ'oom ya cantyja 'naaⁿna, nchii la'xmaⁿna nn'aⁿ na cwila'tjom cantu, xcwe cantyja 'naaⁿna ndo' cwila'canda̱a̱'ndyena cantyja 'naaⁿ cha'tso.
66002021	Sin	Ndo' jnda̱ tquiaya na wanaaⁿ na calcwe' ts'oom jnaaⁿ'aⁿ, sa̱a̱ tiñe'calcwe' ts'oom na cwe' m'aaⁿyaaⁿ ñequio nn'aⁿ.
44012020	Description	Herodes jeeⁿ lioom'm nn'aⁿ tsjoom Tiro ñequio tsjoom Sidón. Jo' chii joona jlajndaa'ndyena na nnc'oona na m'aaⁿ. Sa̱a̱ ty'ecal'ueendye jndyeena ñ'oom nnom Blasto ts'aⁿ na wjaañoom'ñe nacañom'm. Tyol'ana ty'oo nnom tsaⁿ'ñeeⁿ na cateijneiⁿ joona na cantycwii tia'ñeeⁿ na lioo' Herodes ñ'eⁿndyena ee nantquie na macaⁿna' joona cwinaⁿna' yuu na matsa̱'ntjom tsaⁿ'ñeeⁿ.
43008049	Sin	Jesús t'o̱o̱ⁿ nda̱a̱na. Matsoom: —Ja tic'oom tsaⁿjndii quii' ts'o̱o̱ⁿ. Ja Tsotya̱ya matseit'maaⁿ'ndyo̱, sa̱a̱ 'o cwilajnaⁿ'yo' ja.
43006018	Description	Ndo' nc'e na jndeii tioo jndye tyotseiwena' ndaaluee'ñeeⁿ.
45008018	Faith	Ee ntyjiiyaya na nawi' na tsatjo̱o̱ⁿya je', meiⁿchjoo xocatseijomna' ñequio na nntseit'maaⁿ'ñena' jaa xuee na macanda̱.
62002012	Grace	'O ntseindaaya, matseiljeiya ñ'oomwaañe nda̱a̱'yo' nc'e jnda̱ seit'maⁿ ts'om Ty'o̱o̱ts'om jnaⁿ'yo' cwe' ee Jesucristo.
55001009	Grace	Jnda̱ tjei'n'maaⁿñê jaa ndo' maqueeⁿ'ñê jaa na calaxmaaⁿya nn'aⁿ na maqueⁿño̱o̱ⁿ cwentaaⁿ'aⁿ nchii cwe' nc'e cwii nnom na jnda̱ ñel'aaya, sa̱a̱ nc'e na luaa' jnda̱ seijndaa'ñê ndo' na m'aaⁿ na wi' ts'oom jaa nc'e cwilajomndyo̱ ñ'eⁿ Cristo Jesús ee cwii tjo̱o̱cheⁿ na ncuaa tsjoomnancue, m'aaⁿ na candya' ts'oom jaa.
43019006	Violence	Ndo' ntyee na cwiluiitquiendye ñequio nn'aⁿ na cwil'a cwenta wats'om, quia nty'iaana Jesús, jla'xuaana: —Caty'iom' jom ts'oom'naaⁿ. Caty'iom' jom ts'oom'naaⁿ. T'o̱ Pilato nda̱a̱na, matsoom: —Ncjo'yo' cato'ñoom'yo' jom ndo' caty'iom'yo' jom ts'oom'naaⁿ ee jnda̱ ljeiya na meiⁿcwii jnaⁿ ticatseixmaaⁿ.
60001010	Grace	Ncuee na teinom nquiee profetas na tyoñequia ñ'oom' Ty'o̱o̱ts'om cantyja 'naaⁿ' na quia nluii, tyola'naaⁿna ñ'oom'm ndo' tcuu tcuu ñe'cala'no̱ⁿ'na cantyja 'naaⁿ' na nncwji'n'maaⁿñê nn'aⁿ, ndo' nc'e naya na matseixmaaⁿ ñejlaneiⁿna cantyja 'naaⁿ'na'.
63001007	Sin	Jndye nn'aⁿ m'aⁿ tsjoomnancue na cwinquio'nn'aⁿ na cwiluena na tiyuu' na jndyo Jesucristo na ts'aⁿ jom. Ts'aⁿ na luaa' mach'ee cwiluiiñê ts'aⁿ na manquiu'nn'aⁿ, ndo' ts'aⁿ na wjaa nacjoo' Cristo.
44024005	Sin	Jâ jnda̱ jliuuyâ Pablom'aaⁿ' jeeⁿcheⁿ ndya' tia ljo' mach'eeⁿ. Tia' macwjaa'ñê jâ nn'aⁿ judíos cha'waa tsjoomnancue. Ndo' majuutyeeⁿ cwiluiiñê xqueⁿ ñ'oom quii'ntaaⁿ ntmaaⁿ' nn'aⁿ na cwila'yu' ñ'eⁿ ts'aⁿ na jnaⁿ tsjoom Nazaret.
54003016	Grace	Ñ'oom na mayuu', juu ñ'oom wanty'iuu' m'aaⁿna' cantyja 'naaⁿ' na cwila't'maaⁿ'ndyo̱, jeeⁿ t'maⁿ tseixmaⁿna', matsona': Teitquioo'ñe Cristo tsjoomnancue na ts'aⁿ jom, cantyja 'naaⁿ' Espíritu teijndaa' na tjaa jnaⁿ tseixmaaⁿ, nty'iaa ángeles jom. Nda̱a̱ nn'aⁿ jndye njoomnancue tyoñequia nn'aⁿ ñ'oom cantyja 'naaⁿ'aⁿ, nn'aⁿ cha'waa tsjoomnancue tyola'yu'na ñ'eⁿñê, cañoom'luee to'ñom Ty'o̱o̱ts'om jom.
66016021	Violence	Tquiaa tsaaⁿ t'maⁿ cjoo nn'aⁿ na jnaⁿna' tsjo̱'luee. Jaa'na' cha'na wen'aaⁿ kilos na cwiina'. Ndo' jnaaⁿ' jo' tyolue nn'aⁿ ñ'oom wi' na ntjeiⁿ nacjoo' Ty'o̱o̱ts'om.
61003013	Faith	Sa̱a̱ jaa meiⁿndo̱o̱'a na nnc'om ljo̱'luee xco ñequio tsjoomnancue xco na jnda̱ tsoom na nncuaa na cantyja 'naaⁿ joona' ñequii'cheⁿ nncuaa na maty'iomyana', ndo' cha'tso ya.
66006014	Description	Ndo' tjatseilcwiiñena' tsjo̱'luee cha'na matseilcwiiñe cheⁿnquii tsuee mana teindyo̱o̱na'. Ndo' cha'tso ntsjo̱ ñequio ndyuaaxeⁿncwe, tei'ndyo̱o̱na'.
58010010	Grace	Jnda̱ tqueⁿ Ty'o̱o̱ts'om jaa na lju' n'o̱o̱ⁿya nc'e s'aa Jesucristo cantyja na l'ue ts'oom, na tquiaañe cheⁿnqueⁿ na tueeⁿ'eⁿ cwentaaya, ñejom tuii na ljo' cwentaa cha'tsondyo̱ñ'a̱a̱ⁿ.
52001002	Faith	Ñenquii'cheⁿ na cwiñe'quiaayâ na quianl'uaa' Ty'o̱o̱ts'om cantyja 'naⁿ'yo' na cha'tsondyo'. Cwijaañjoom' n'o̱o̱ⁿyâ 'o quia na cwilana̱a̱ⁿyâ nnoom.
66006004	Violence	Ndo' jlui'nom cwiicheⁿ caso wee. Ndo' juu ts'aⁿ na wa'ljoo, to'ñoom najneiⁿ na nncwjaa'ñê tia' quii'ntaaⁿ nn'aⁿ cha cantycwii na ya m'aⁿna ñ'eⁿ nc'iaana tsjoomnancue, cha yacheⁿ cala'cwjeendyena. Ndo' to'ñoom cwii xjo espada na jeeⁿ t'maⁿ.
54006001	Recommendation	Cha'tsondye nn'aⁿ na cwindye'ntjomtyeⁿ nda̱a̱ patrom, matsona' na cala't'maaⁿ'ndyena patrom 'naaⁿna ñequio na xcwee' n'omna cha tincju'naaⁿñena' na ñoomñoom ñ'oom nlaneiⁿ nn'aⁿ nacjoo' Ty'o̱o̱ts'om ndo' mati nacjoo' ñ'oom na cwit'mo̱o̱ⁿya.
51003009	Recommendation	Talaneiⁿ'yo' cantu nda̱a̱ nc'iaa'yo' ee jnda̱ tyuii' juu na tyolaxmaⁿ'yo' na cjee' xuee na cwila'yu'yo' ñ'eⁿ Jesucristo ñequio cwii cwii nnom na ñel'ajndyee'yo'.
66002020	Sin	Sa̱a̱ waa na ntyjiiya ñ'eⁿndyo' ee cwiñe'quiandyo' na ma'mo̱ⁿ cwii yuscu ñ'oom na tis'a quii'ntaaⁿ'yo'. Jom cwe' matsoyaaⁿ na cwiluiiñê ts'aⁿ na mañequiaa ñ'oom' Ty'o̱o̱ts'om, sa̱a̱ mach'eeⁿ cha'na tyoch'ee yuscu na jndyu Jezabel. Manquiu'nn'aaⁿ nn'aⁿ na cwindye'ntjom no̱o̱ⁿ. Ee ma'mo̱o̱ⁿ na wanaaⁿ na cwe' c'omyana ñ'eⁿ nc'iaana, ndo' na cala't'maaⁿ'ndyena 'naⁿ na cwe' nn'aⁿ nl'a, ndo' ya na catquiina sei' na ty'equeⁿ nn'aⁿ jo nda̱a̱ joona'.
48003008	Grace	Ñ'oom'm na teiyo teiljeii, tyuaa' t'mo̱ⁿna' na nlqueeⁿ nn'aⁿ na nchii judíos joona na tjaa jnaⁿ la'xmaⁿna nc'e na cwila'yu'ya n'omna ñ'eⁿñê. Luaa ñ'oomya na seicañeeⁿ juu: “Nndio̱'naaⁿndyo̱ nn'aⁿ cwii cwii ndyuaa nc'e 'u.”
58012005	Recommendation	¿Aa jnda̱ tsuu' n'om'yo' ñ'oom na matseijndo̱' Ty'o̱o̱ts'om n'om'yo' na cwiluiindyo' ntseinaaⁿ? Ee naquii' n'oom'm na teiljeii matsona': 'U jndaaya, tintiom ts'om' quia macwja' Ty'o̱o̱ts'om 'u, tintycwii na t'maⁿ ts'om' quia matseitiaaⁿ'aⁿ 'u.
58013017	Recommendation	Cala'canda̱a̱'ndyo' nda̱a̱ nn'aⁿ na cwiluiitquiendye jo nda̱a̱'yo'. Cala'ñ'oom'ndyo' na cwitsa̱'ntjomna ee cwiqueⁿna cwenta cantyja 'naaⁿ'yo' ndo' nñequiana cwenta nnom Ty'o̱o̱ts'om cantyja 'naaⁿ' ts'iaaⁿ na cwil'ana. Na nla'canda̱a̱'ndyo' jo nda̱a̱na nquioo na neiiⁿna ts'iaaⁿ na cwil'ana, nchii na nnc'omna na chjoo' n'omna.
44013019	Description	Jnda̱ chii tquiaaⁿ na jndaana ndyuaa Canaán ee seityueeⁿ'eⁿ ntquiee' ntmaaⁿ' nn'aⁿ na ñet'om ndyuaa'ñeeⁿ cha jo' jo' nnc'om joona.
54006003	Faith	Xeⁿ m'aaⁿ cwii ts'aⁿ na ñomquiati ñ'oom na ma'mo̱o̱ⁿ na juu ñ'oom'ñeeⁿ titseijomna' ñequio ñ'oom na xcweti cantyja 'naaⁿ' Ta Jesucristo na ticateijndeiina' na wjaaquieñe ts'aⁿ cantyja 'naaⁿ'aⁿ,
63001010	Recommendation	Xeⁿ nncwjee'cañoom ts'aⁿ 'o ndo' nchii mañequiaaⁿ ñ'oom na mayuu' cantyja 'naaⁿ' Cristo, meiⁿ tilaljo'yo' jom l'a'yo' meiⁿ na nñequia'yo' na xmaⁿñê.
47001005	Grace	Ee na matcuuti na cwilajomndyô̱ ñequio Cristo nawi' na teinoom, juu nawi'ñeeⁿ matseijndaa'ñena' na t'maⁿti mañequiaaⁿ na cwiñ'omt'maaⁿ'ndyô̱ n'o̱o̱ⁿyâ.
65001011	Sin	Nlco'wi'na' naⁿm'aⁿ' ee cwi'oontyjo̱na cha'xjeⁿ na s'aa Caín. Cha na nnta'ntjomna s'om cwila'jomndyena na tis'a s'aa Balaam ndo' cwilawendyena nacjoo' Ty'o̱o̱ts'om cha'xjeⁿ seiweñe Coré ndo' nc'e na ljo' s'aaⁿ seicuee' Ty'o̱o̱ts'om jom.
65001010	Sin	Sa̱a̱ naⁿm'aⁿ' wi' ñ'oom cwila'neiⁿna nacjoo' meiⁿnquia na ticala'no̱ⁿ'na, ndo' chjoowi' na ndya' cwila'no̱ⁿ'tina, cwila'no̱ⁿ'na jo' cwe' na c'ee' n'omna, cha'cwijom quioo' na cwe' mach'eetoyo'. Ndo' cantyja 'naaⁿ jo' cwila'ndaa'ndye cheⁿnquieena.
58011007	Faith	Nquii Noé, nc'e na tyotseiyu'ya ts'oom ñ'eⁿ Ty'o̱o̱ts'om, quia na seicandii jom na nluii cwii na tijoom ñenty'iaa nn'aⁿ na tuii, seicanda̱a̱'ñê ndo' s'aaⁿ w'aandaa cha nlui'n'maaⁿndye nn'aⁿ waⁿ'aⁿ. Ndo' nc'e na tyotseiyoom'm, t'mo̱o̱ⁿ na nn'aⁿ tsjoomnancue la'xmaⁿ jnaⁿ sa̱a̱ nqueⁿ jlui'n'maaⁿñê nc'e na tyotseiyu'ya ts'oom ñ'eⁿñe.
58009006	Description	Quia na jnda̱ teijndaa' cha'tso nmeiⁿ', nquiee ntyee 'io ndi 'io tyo'ooquie'na cuarto na we'yandyo na tyol'ana ts'iaaⁿ na la'xmaⁿna.
44007051	Sin	Tsoti Esteban: —'O maxjeⁿ quie' n'om'yo'. Matseijomna' 'o cha'na nn'aⁿ na tyoolat'maaⁿ'ndye Ty'o̱o̱ts'om ee tiñe'candye'yo' meiⁿ tiñe'calacanda̱'yo'. Ñequii' na cwitsa'yo' nacjoo' Espíritu Santo. Cha'na tyol'a welo'yo' na ñet'om teiyo majo'ti cwil'a' 'o.
54001009	Sin	Macaⁿna' na cjaanjoom' n'o̱o̱ⁿya na nchii teijndaa' ljeii na qui cwentaa nn'aⁿ na cwil'a na maty'iomyana'. Teijndaa' juuna' cwentaa nn'aⁿ na quie' n'om, cwentaa nn'aⁿ na ticatuee'ndyecje, cwentaa nn'aⁿ na tia cwil'a, nn'aⁿ na laxmaⁿ jnaⁿ, cwentaa nn'aⁿ na ticala't'maaⁿ'ndye Ty'o̱o̱ts'om oo cwiicheⁿ nnom na matseit'maaⁿ'ñe ts'aⁿ, teijndaa' juuna' cantyja 'naaⁿ nn'aⁿ na cwila'cwjee tye ndyeena ndo' mati cwentaa cha'tsondye nn'a na cwila'cwjee nn'aⁿ,
46005009	Recommendation	Ñequio cwiicheⁿ carta'ñeeⁿ tsjo̱o̱ya na tilajomndyo' ñequio nn'aⁿ na cwe' m'aⁿya ñequio nt'omcheⁿ nn'aⁿ.
48001015	Grace	Sa̱a̱ cwitjo̱o̱cheⁿ na nluiindyo̱, nc'e naya na matseixmaⁿ Ty'o̱o̱ts'om tjeiiⁿ'ñe ja. Ndo' quia na tuee' na ntyjeeⁿ na jnda̱ tue'ntyjo̱ xjeⁿ,
45007015	Description	Tileicatsei'no̱ⁿ'a chiuu na matjo̱ⁿya na tileicats'aaya ljo' na ñe'cats'aa, yacheⁿ mats'aayo̱ya majo'to ljo' na jeeⁿ jndo̱ya.
61003018	Faith	Jo' chii catsata'jnaⁿ'ti'yo' Ta Jesucristo na cwiluiiñê na matsa̱'ntjoom jaa ndo' na macwji'n'maaⁿñê jaa. Jom candya' ts'oom 'o, catsana'jnda̱'yo' cantyja 'naaⁿ' juu jo'. Ticantycwii na cwiluiit'maⁿñê. Amén.
46004010	Description	Cwitjeii' nn'aⁿ cwenta na jâ na cwiñequiaayâ ñ'oom cantyja 'naaⁿ' Cristo la'xmaaⁿyâ nn'aⁿ na ntjeiⁿndye sa̱a̱ 'o cwitjei' cheⁿncjo'yo' cwenta na la'xmaⁿ'yo' na jeeⁿ jndo̱' n'om'yo' cantyja 'naaⁿ'aⁿ. Cwitjei'yo' cwenta na tileicjaanjoom' cwil'aayâ sa̱a̱ 'o jeeⁿ cwijaanjoom' cwil'a'yo'. Cwila't'maaⁿ'ndye nn'aⁿ 'o sa̱a̱ jâ ticuee' n'omna.
60005009	Faith	Calajnda̱'yo' na cwitsa'yo' nacjoom'm ñequio na cwila'yu'ya ñ'om'yo' ñ'eⁿ Ty'o̱o̱ts'om ee manquiu'yo' na cha'waa tsjoomnancue nquiee nn'aⁿ'yo' na cwila'yu', maljoyu na wi' cwiwinomna cha'xjeⁿ na cwitjom'yo'.
51003022	Recommendation	'O na m'aⁿ'tyeⁿ'yo' moso nda̱a̱ patrom 'naⁿ'yo', cala'canda̱a̱'ndyo'ñ'eⁿ'yo' nda̱a̱na. Nchii cwe' quia na cwiqueⁿna cwenta ljo' na cwil'a'yo' cha nnjaawee' n'omna ñ'eⁿndyo', ñequii'cheⁿ candye'ntjom'yo' nda̱a̱na na xcwee' n'om'yo' nc'e na nquia'yo' Nqueⁿ na matsa̱'ntjoom 'o.
66017012	Description	’Ndo' nqui ndei'jndye na tco'na' na nty'ia' na ntyjoo xqueⁿyo' cwit'mo̱o̱ⁿna' nqui nn'aⁿ na cwiluiit'maⁿndye sa̱a̱ tyoonaⁿna' na nntsa̱'ntjomna. Quia nnto'ñoomna na nntsa̱'ntjomna cwe' cwii taⁿ'ndyo ñequio juu quioo'jndii.
46002012	Grace	Jaa tyooto'ño̱o̱ⁿya juu na m'aaⁿ' n'om nn'aⁿ na tyoola'xmaⁿna cantyja 'naaⁿ' Ty'o̱o̱ts'om. Jaa cwito'ño̱o̱ⁿya Espíritu na mañequiaaⁿ cha nnda̱a̱ nla'no̱o̱ⁿ'a cha'tso na cwe'yu na mañequiaaⁿ na cwicandaaya.
59005001	Recommendation	¡Candye'yo' ñ'oommeiiⁿ 'o naⁿtya! ¡Catyuee'yo' ndo' cala'xua'yo' cantyja na cwajndii nntjom'yo' na nlco'wi'na' 'o!
66002010	Recommendation	Tintyue'yo' cwii nawi' na manntjom'yo'. Ee queⁿ'yo' cwenta, mawaa xjeⁿ na cwantindyo' 'o nntsa'yo' w'aancjo nc'e na ta̱a̱' ts'om tsaⁿjndii. Ee ñe'caljeiiⁿ chiuu n'om'yo'. Nntjom'yo' nawi'ñeeⁿ cwii qui xuee sa̱a̱ caljoo'ndyo'tyeⁿ'yo' na ñe'cwii cala'tiuu'yo' meiiⁿ ñequio jo' cwje'yo', quia jo' ja nñequiaya na nnto'ñoom'yo' na ticantycwii na cwitando'yo'.
54006011	Recommendation	Sa̱a̱ 'u je' na cwiluiindyu' cwentaa' Ty'o̱o̱ts'om, cwji'ndyu' cantyja 'naaⁿ' nmeiiⁿ'. Cja'ntyjo̱' cantyja 'naaⁿ cha'tso na maty'iomyana'. Quiaandyu'ñ'eⁿ' cantyja 'naaⁿ' Ty'o̱o̱ts'om, na nntseiyu'ya' ts'om' ñ'eⁿñê, na c'oom' na wi' ts'om' nn'aⁿ, meiiⁿ wi' matjom' sa̱a̱ ti'ndiinc'uaa'ndyu', c'oom nioom'cheⁿ ts'om' ñequio nn'aⁿ.
59005005	Sin	Nnom tyuaawaa jeeⁿ neiⁿncoo' m'aⁿ'yo' ndo' cwil'a'yo' cha'xjeⁿ na 'o l'ue n'om'yo', cwila'ca'meiiⁿndyo' cha'cwijom quioo' na nntseicuee' ts'aⁿ. Ndo' jnda̱ tue'ntyjo̱ xuee na nncwje'yo'.
66004004	Description	Ndo' ndiocheⁿ tio'ñeeⁿ meintyjee' nt'omcheⁿ ntquiuu nchoo' ñequiee ntio. Jo' jo' meindyuaandye ntquiuu nchoo' ñequiee nn'aⁿ na cwiluiitquiendye. Cwee'na liaa canchii' ndo' ñjom corona s'om cajaⁿ nqueⁿna.
66018007	Description	Cantyjati na tyola't'maaⁿ'ndye cheⁿnquiee nn'aⁿ tsjoom'ñeeⁿ ndo' tical'ana xjeⁿ cantyja na ya tyom'aⁿna, malaa'ti' cal'a'yo' na nlquiina' joona ndo' na cwajndii nntjoomna. Ee na jla'tiuuna naquii' n'omna: “Jaa m'aaⁿtya̱a̱ⁿya na cwitsa̱'ntjo̱o̱ⁿya. Tyoo'ndiina' jaa na nnc'o̱o̱ⁿya cha'na cwii yuscu na jnda̱ ljoñe. Jaa xocatjo̱o̱ⁿya na nnc'o̱o̱ⁿya na cwityua̱a̱ya.”
60003007	Recommendation	Ndo' mati 'o naⁿnom na m'aⁿ lcuu'yo', c'oom'ya n'om'yo' cantyja 'naaⁿna, cala't'maaⁿ'ndyo' joona na ticwe'ntyjo̱ na jnda̱na cha'na 'o, sa̱a̱ mati nc'e juu naya na matseixmaⁿ Ty'o̱o̱ts'om na ñecwii xjeⁿ mañequiaaⁿ na laxmaⁿna na ticantycwii na cwita'ndo'na cha'xjeⁿ 'o. Luaa' cal'a'yo' cha tintseicu'na' na nñeeⁿ ñ'oom na cwitaⁿ'yo' nnoom.
54002012	Recommendation	ee tyooñequiaya na nnt'mo̱o̱ⁿ yolcu quia na cwitjomndye nn'aⁿ meiⁿ na nlqueⁿna xjeⁿ tsaⁿs'a. L'ue ts'o̱o̱ⁿ na cwe' candyecheⁿna.
46001009	Faith	Ty'o̱o̱ts'om ñequii'cheⁿ matseicaña̱a̱ⁿ ñ'oom na jnda̱ tjoom'm na cjoom'm, ndo' manquiityeeⁿ jnda̱ tqueeⁿ'ñê 'o na calajomndyo' ñequio Jnaaⁿ Jesucristo na cwiluiiñe na matsa̱'ntjom jaa.
48005013	Recommendation	Ee 'o nn'aⁿya tqueeⁿ'ñe Ty'o̱o̱ts'om na cala'xmaⁿ'yo' nn'aⁿ na jnda̱ jndyaandyo'. Sa̱a̱ nchii na nleil'uee'ndyo' naya'ñeeⁿ na nla'jomndyo' ñequio na neiⁿncoo' na ntyjii seii' ts'aⁿ. 'O c'om'yo' na nnteijndeiindyo' ntyjee'yo' nc'e na m'aⁿ'yo' na wi' n'om'yo' joona.
59002012	Recommendation	Jo' chii macaⁿna' na cal'andyo' cwenta ñ'oom na cwila'neiⁿ'yo', ndo' ljo' na cwil'a'yo', cha'xjeⁿ cwil'a nn'aⁿ na maxjeⁿ nquiu na meiⁿchiuucheⁿ nleijndaa' ñ'oom 'naaⁿ nnts'aa ljeii na matseicandyaañena' jaa.
46012005	Faith	Jndye nnom niom na cwindya̱'ntjo̱o̱ⁿya nnom Ta Jesús, sa̱a̱ manquiiti Espíritu matseijndaa'ñê cha'tso joona'.
45009005	Description	Cwiluiindyena ndacantyjo welooya ndo' cantyja 'naaⁿ' tsjaaⁿ 'naaⁿ joona tuiiñe Cristo na ts'aⁿ jom, na cha'tso na cha'tso cantyja 'naaⁿ'aⁿ cwiluiiñê Ty'o̱o̱ts'om. Ñequii'cheⁿ na cala't'maaⁿ'ndye nn'aⁿ jom. Amén.
47001006	Description	Ndo' nc'e na ljo', quia matseijaa'ñena' nawi' na cwiwino̱o̱ⁿyâ, luaa' waa cha nntseiñjoom'na' 'o ndo' na nlui'n'maaⁿndyo' ee quia matseiñjoom' Ty'o̱o̱ts'om jâ, mach'eeⁿ na ljo' cha mati nntseiñjoom'na' 'o nawi' na cwiwinom'yo' ndo' na nlui'n'maaⁿndyo' ndo' nc'e jo' ñequio na t'maⁿ n'om'yo' nnda̱a̱ nla'quii n'om'yo' na cwitjom'yo' nawi' cha'xjeⁿ cwiwino̱o̱ⁿyâ.
47001021	Faith	Ee ñequii'cheⁿ mañequiaa Ty'o̱o̱ts'om na 'o ndo' jâ cwiljoo'ndyo̱tya̱a̱ⁿya cantyja 'naaⁿ' Cristo ndo' jnda̱ tqueeⁿ na cwiluiindyo̱ na lju' n'o̱o̱ⁿya.
44010015	Recommendation	Teic'uaannda', matso nnoom: —'Naⁿ na jnda̱ tqueⁿ Ty'o̱o̱ts'om na lju' tseixmaⁿna', 'u tintsu' na cwe' na cwantindyo juuna'.
66018009	Sin	Ndo' nquiee nn'aⁿ na cwiluiindyena na cwitsa̱'ntjom njoomnancue, t'aa'ndyena ñequio natia na tseixmaⁿ tsjoom'ñeeⁿ, na tîcal'ana xjeⁿ, jla'co̱na 'naaⁿna ñ'eⁿ natia na tyol'ana. Naⁿ'ñeeⁿ nntyueena ndo' nla'xuaana quia na nnty'iaana na cwi'oowa ndioom na cwico tsjoom'ñeeⁿ.
43014023	Faith	T'o̱ Jesús nnom, matsoom: —'Ñeeⁿ juu na jnda ntyjii ja maxjeⁿ nntseiñ'oom'ñe ñ'oom na maqua̱ⁿ. Nnc'oom Tsotya̱ na candya' ts'oom tsaⁿ'ñeeⁿ, ndo' nntsquia̱caño̱o̱ⁿyâ juu. Nnc'o̱o̱ⁿyâ ñ'eⁿñe.
62004010	Grace	Juu na m'aaⁿ Ty'o̱o̱ts'om na candya' ts'oom nn'aⁿ, luaa waa cantyja 'naaⁿ'na'. Nchii jaa ty'o̱o̱ⁿ na jnda nquiuuya jom, jom ty'oom na candya' ts'oom jaa ndo' jñoom Jnaaⁿ cha cantyja 'naaⁿ' juu nnda̱a̱ nntseit'maⁿ ts'oom jnaaⁿya.
62001007	Faith	Sa̱a̱ xeⁿ cwiljoo'ndyo̱ nacje 'naaⁿ' na cwiluiiñe naxuee cha'xjeⁿ nqueⁿ cwiluiiñê naxuee, jeeⁿ xcwe cwilajomndyo̱ ñequio nn'aaⁿya na cwila'yu', ndo' juu nioom' Jnaaⁿ Jesucristo matseilju'na' jaa cha'tso jnaⁿ na laxmaaⁿya.
48004007	Grace	Jo' na cwiluiindyu' jnaaⁿ, nchii cwe' ts'aⁿ na mandi'ntjomtyeⁿ nnom patrom. Ndo' nc'e na cwiluiindyu' jnaaⁿ, juu na nñequiaaⁿ na nndaa' Cristo, mati 'u nnda'.
58001008	Faith	Nmeiiⁿ' tsoom cantyja 'naaⁿ' ángeles, sa̱a̱ nnom Jnaaⁿ tsoom: 'U Ty'o̱o̱ts'om, juu cantyja na matsa̱'ntjom', m'aaⁿ ndo' m'aaⁿna' juu jo' m'aaⁿna' cantyja na maty'iomyana'.
43010033	Sin	Ndo' t'o̱o̱ judíos'ñeeⁿ nnoom, jluena: —Nchii ñe'cajño̱o̱ⁿyâ ljo̱' 'u cwe' cwii ts'iaaⁿ na ya mache'. Nl'aayâ na luaa' 'u ee matsei'jnaⁿ' Ty'o̱o̱ts'om. Ee 'u cwe' ts'aⁿ 'u, sa̱a̱ mache' na cwiluiindyu' Ty'o̱o̱ts'om.
66014011	Description	Tixocjaameintyjee' na cwi'oowa ndioom na maco'wi'na' naⁿ'ñeeⁿ. Meiⁿchjoo tixocata'jndyeena naxuee natsjom ee joona tyola't'maaⁿ'ndyena quioo'jndii tquiee ñequio juu na jlui'tsjaaⁿ'ñeyo' ndo' joona jñoom 'naaⁿ cantaana na ma'mo̱ⁿna' xuee'yo'.
47004001	Faith	Jo' chii nc'e na m'aaⁿ Ty'o̱o̱ts'om na wi' ts'oom jâ na mañequiaaⁿ na cwilaxmaaⁿyâ ts'iaaⁿmeiiⁿ na jeeⁿ cajndana', tica'ndya̱a̱nc'uaa'ndyô̱ na cwil'aayâ juuna'.
58013006	Faith	Manc'e na luaa' cwiñ'o̱o̱ⁿt'maaⁿ'ndyo̱ n'o̱o̱ⁿya na cwila'jomndyo̱ na cwil'uuya ñ'oom na tso juu ts'aⁿ na seiljeii Salmos. Tsoom: Nquii Ta Ty'o̱o̱ts'om mateijneiⁿ ja. Jo' chii tixocaty'ua̱ ljo' cwii nnom na nnda̱a̱ nnts'aa ts'aⁿ ñ'eⁿndyo̱.
45014003	Recommendation	Luaa macaⁿna': Juu ts'aⁿ na ntyjii na meiⁿquia nantquie wanaaⁿ na nlcwa', tints'aa na ticuee' ts'om ts'aⁿ na cwe' jndaa' ljo' macwa'. Ndo' mati 'u ts'aⁿ na cwe' jndaa' ljo' macwa' tincwjaa'ndyu' cwenta cwe' na cha'tso nnom macwa' x'ia', ee maco'ñom Ty'o̱o̱ts'om jom.
45015005	Grace	Nquii Ty'o̱o̱ts'om na mañequiaaⁿ nda̱a̱ya na cwicantyjaa' n'o̱o̱ⁿya jom, cateijneiⁿ 'o na ya c'om'yo' ñequio nc'iaa'yo' cha'xjeⁿ na l'ue ts'om Cristo Jesús,
58007027	Description	Meiⁿ ticaⁿna' na cats'aaⁿ cha'na tyol'a nt'omcheⁿ ntyee na tjacantyja tyoluiit'maⁿndye, na 'io ndii 'io tyola'cwjeena quioo' na tyoñequiana jooyo' nnom Ty'o̱o̱ts'om, najndyee cwentaa jnaaⁿ nquieena ndo' nda̱ jo' mati cwentaa jnaaⁿ nn'aⁿ. Sa̱a̱ xuii' na s'aa Jesús, ñejomndii' tquiaañe cheⁿnqueⁿ na tueeⁿ'eⁿ, cwii na macanda̱.
62003017	Sin	Ndo' mati quia m'aaⁿ cwii ts'aⁿ na matseiyu' ndo' maya 'naⁿ na maljeii, ndo' meiiⁿ na maqueⁿ tsaⁿ'ñeeⁿ cwenta na matseitjo̱o̱na' cwii x'iaaⁿ'aⁿ na matseiyu', sa̱a̱ tiquioo na wi' ts'oom juu, ¿yuu waa na ma'mo̱o̱ⁿ na jnda ntyjeeⁿ Ty'o̱o̱ts'om?
47005008	Faith	Sa̱a̱ m'aaⁿya na quit'maⁿ n'o̱o̱ⁿya Ta Jesús ndo' nl'ueyaya n'o̱o̱ⁿya na tacatando̱o̱'tya̱a̱ya ñequio seii'a nmeiiⁿ cha nnda̱a̱ nntando̱o̱'a yuu na m'aaⁿ.
60002011	Recommendation	'O nn'aⁿya na jeeⁿ wi' ts'o̱o̱ⁿya, nc'e na cwiluiindyo' cha'cwijom nn'aⁿ na cwe' cwiquieya, ndo' cwe' cwiwinom'yo' tsjoomnancue, macaⁿ'a nda̱a̱'yo' na tañequiandyo' na joo na l'ue n'om seii'yo' na nnc'oochona' 'o xjeⁿ 'naaⁿna'.
60002017	Recommendation	C'om'yo' na cwila't'maaⁿ'ndyo' cwii cwii ts'aⁿ cantyjati na matsona'. Mati c'om'yo' na jnda nquiu'yo' nn'aⁿ na cwila'yu'. Cala't'maaⁿ'ndyo' Ty'o̱o̱ts'om ñequio na jnda nquiu'yo' jom. Mati tsaⁿmaⁿts'iaaⁿ t'maⁿ, cala't'maaⁿ'ndyo' jom.
44007025	Description	Ee seitioom na nla'no̱ⁿ' nn'aaⁿ'aⁿ nn'aⁿ Israel na Ty'o̱o̱ts'om nntseicandyaañe joona ñequio l'o̱ jom, sa̱a̱ tîcala'no̱ⁿ'na.
50003002	Violence	Cal'andyo' cwenta cantyja 'naaⁿ naⁿm'aⁿ na cha'cwijom calue' joona natia na cwil'ana na cwityjena seii' ts'aⁿ,
56001016	Sin	Ee meiiⁿ na cwiluena na cwita'jnaaⁿ'na Ty'o̱o̱ts'om, sa̱a̱ joo na cwil'ana cwit'mo̱o̱ⁿna' na tiyuu'. Laxmaⁿna nn'aⁿ na tiann'aⁿndye, nn'aⁿ na cwilawendye nacjoo' Ty'o̱o̱ts'om, meiⁿcwii leicanda̱a̱ nl'ana yuu na ya.
45010002	Faith	Ee macwji'yuu'ndyo̱ cantyja 'naaⁿna na cwijoo' n'omna na nluiit'maⁿñe Ty'o̱o̱ts'om cantyja 'naaⁿna. Sa̱a̱ ticwixcwe na cwindye'ntjomna nnoom cha'xjeⁿ na l'ue ts'oom.
47001004	Grace	Manquiityeeⁿ mañequiaaⁿ na cwiñ'omt'maaⁿ'ndyô̱ n'o̱o̱ⁿyâ nawi' na cwiwino̱o̱ⁿyâ. Luaa' mach'eeⁿ cha' nla'xmaaⁿyâ na nnda̱a̱ nñequiaayâ na t'maⁿ n'om nn'aⁿ na cwiwinom nawi'.
55002015	Recommendation	Catseijndu' naquii' ts'iaaⁿ na mache' cha nncjaawee' ntyjii Ty'o̱o̱ts'om ñ'eⁿndyu', quia jo' xocats'aana' na tia ntyji' ee cwiluiindyu' mosoom'm na xcwe mandi'ntjom nnoom. Catsei'no̱ⁿ' chiuu ma'mo̱ⁿ ñ'oom na mayuu' ndo' xcwe ca'mo̱ⁿ' juuna'.
53002004	Description	Jom nncjaⁿ nacjoo cha'tso na la'xmaⁿ cwentaa' Ty'o̱o̱ts'om ñequio cha'tso nnom na cwila't'maaⁿ'ndye nn'aⁿ. Jo' chii ncjaaqueⁿ'eⁿ naquii' wats'om t'maⁿ 'naaⁿ' Ty'o̱o̱ts'om. Nncwjeeⁿ'eⁿ ñ'oom na jom cwiluiiñê nquii Ty'o̱o̱ts'om ndo' cala't'maaⁿndye nn'aⁿ jom.
49006004	Recommendation	Ndo' 'o je', na m'aⁿ nda'yo' til'a'yo' cwii nnom na nla'lioo'ndyena, 'o cala'quie'yo' joona ñequio ñ'oom na matseijndo̱'na' n'omna chiuu nnc'omna ndo' cat'mo̱ⁿ'yo' nda̱a̱na na candya' ts'om Ta Jesucristo joona.
45008037	Grace	Sa̱a̱ meiiⁿ na luaa' waa cantyja 'naaⁿ' cha'tso nmeiⁿ', waljoo'cheⁿ na tsanandyo̱ nmeiⁿ', nc'e Cristo m'aaⁿ na candya' ts'oom jaa.
44026014	Violence	Cha'tsondyô̱ tquiaandyô̱ nomtyuaa, ndo' jndiiya na seineiⁿ ts'aⁿ no̱o̱ⁿ ñequio ñ'oom hebreo. Matso: “Aa ndi' Saulo, ¿chiuu na maco'wi' ja? 'U maco'wi'ndyu' cheⁿnncu' cha'na matjom quioo'jndyo na mameiⁿ' ntsio' nnom ts'oom ta̱ na ñ'eⁿ matseityuaa' ts'aⁿ juuyo'.”
66002009	Sin	Mantyjiiya chiuu waa na m'aⁿ'yo' ndo' nawi' t'maⁿ na cwiwinom'yo'. Ndo' ntyjiiya cantyja na wanty'iaandyo m'aⁿ'yo' sa̱a̱ jo nnom Ty'o̱o̱ts'om laxmaⁿ'yo' na tyandyo'. Ntyjiiya ñ'oom wi' na cwilue nn'aⁿ nacjo'yo'. Naⁿ'ñeeⁿ tuiindyena na judíos sa̱a̱ cantyja na cwil'ana mach'eena' na meiⁿchjoo nchii jo' joona. Joona la'xmaⁿna tmaaⁿ' nn'aⁿ na matseitjom Satanás cwentaaⁿ'aⁿ.
46013006	Faith	Juu na cwil'a nn'aⁿ na cwila'tjo̱o̱ndyena, tineiiⁿ'eⁿ, sa̱a̱ quia na majo'ndyo cwil'a nn'aⁿ, m'aaⁿ na neiiⁿ'eⁿ.
59001021	Recommendation	Cwe' nc'e jo', cha'tso na cwajndii na la'xmaⁿ nn'aⁿ ñequio cha'tso na waljoo'cheⁿ na tia na cwil'ana, catjei'ndyo' cantyja 'naaⁿ nmeiⁿ'. Ndo' ñequio na cwitue'ndyo'cje'yo' jo nnom Ty'o̱o̱ts'om, cala'ljo'yo' ñ'oom'm na jnda̱ jnoom'm naquii' n'om'yo', na cantyja 'naaⁿ' juuna' nnda̱a̱ nluin'maaⁿndyo'.
46003006	Grace	Ts'iaaⁿ na s'aa matseijomna' cha'cwijom ts'aⁿ na manom'. Ndo' ts'iaaⁿ na s'aa Apolos matseijomna' cha'cwijom ts'aⁿ na matseicandaa' ntjom. Sa̱a̱ nquii Ty'o̱o̱ts'om mach'eeⁿ na tjaanajndeii ts'iaaⁿ'ñeeⁿ.
66014008	Sin	Ndo' tjantyjo̱ cwiicheⁿ ángel na jnda̱ we naxeⁿ' ángel'ñeeⁿ. Matso: —Jnda̱ tyuii' tsjoom Babilonia. Jnda̱ tyuii' tsjoom t'maⁿ'ñeeⁿ. Ee nn'aⁿ tsjoom'ñeeⁿ jnda̱ jla'ndaa'na n'om nn'aⁿ ticwii cwii ndyuaa ñequio natia na cwil'ana na juu jo' matseijomna' cha'cwijom cwila'cwena nn'aⁿ winom cha candyee naⁿ'ñeeⁿ.
43015014	Recommendation	'O cwiluiindyo' nc'iaya xeⁿ cwila'canda̱a̱'ndyo' na matsa̱'ntjo̱ⁿya 'o.
62005021	Recommendation	'O ntseindaaya, macanda̱ Ty'o̱o̱ts'om cala't'maaⁿ'ndyo', nchii cwe' cwii na l'a nn'aⁿ na cwiluena na jeeⁿ t'maⁿ ñ'oom. Mantyjati luaa'ndyo matsjo̱o̱.
55003006	Sin	Naⁿ'ñeeⁿ laxmaⁿna nn'aⁿ na cwiquie l'aa nn'aⁿ, ndo' cwinquioo'nn'aⁿna yolcu na jeeⁿ cwila'tjo̱o̱ndye, na joona m'aⁿna xjeⁿ 'naaⁿ' na queeⁿ n'omna,
49004015	Faith	Quia jo' nc'e na wi' n'o̱o̱ⁿya nn'aⁿ, calana̱a̱ⁿya ñ'oom na mayuu', matsona' na catsanajnda̱a̱ya cantyja 'naaⁿ cha'tso nnom chiuu waa na m'aaⁿya nc'e na matseitjoom'na' jaa ñ'eⁿ Cristo na cwiluiiñê xqueⁿ tmaaⁿ' jaa na laxmaaⁿya seiiⁿ'eⁿ.
49004003	Faith	Ñequio na mateijndeii Espíritu Santo 'o, calajnda̱'yo' na ñecwii n'om'yo' ñequio nn'aⁿ na cwila'yu' nc'e na matseitjoom'na' 'o na ya m'aⁿ'yo' ñequiondye joona.
44009005	Description	Ndo' t'o̱o̱ⁿ: —¿'Ñeeⁿ 'u Ta? Matso nnoom: —Ja Jesús ts'aⁿ na mantyjo̱'.
60003015	Recommendation	'O naquii' n'om'yo' cala't'maaⁿ'ndyo Cristo na cwiluiiñê na matsa̱'ntjoom 'o. Ñequii'cheⁿ c'omc'eendyo' na nt'o̱'yo' nnom ts'aⁿ na mawax'ee chiuu waa na cwicantyjaa' n'om'yo' jom,
44007033	Recommendation	Ndo' matso Ty'o̱o̱ts'om nnoom: “Cwji' lcom' na ñjom' ee yujo' yuu na meintyje' matseixmaⁿna' tyuaa na lju' ee ñjaaⁿ tyje'caño̱o̱ⁿya.
62002024	Faith	Jo' chii ñ'oom na tyondye'jndyee'yo' caljoo'na' quii' n'om'yo' ee xeⁿ cwiljoo'na' naquii' n'om'yo', mati cwiljoo'ndyo'tyeⁿ'yo' cantyja 'naaⁿ' Jnda Ty'o̱o̱ts'om ñequio Tsotyeeⁿ.
43008051	Faith	Ñ'oom na mayuu'cheⁿ na matsjo̱o̱ nda̱a̱'yo'. Meiⁿcwi'ñeeⁿcheⁿ ts'aⁿ na matseiñ'oom'ñe ñ'oom 'naⁿya, tijoom nntsuuñe.
66020011	Description	Jnda̱ jo' nty'iaya cwii tio canchii' na jeeⁿ t'maⁿna' ndo' nty'iaya nquii Ty'o̱o̱ts'om na wacatyeeⁿ nacjoo' juuna'. Tsjoomnancue ñ'eⁿ tsjo̱'luee jnda̱ tsuuñ'eⁿna' jo nnoom.
46006013	Recommendation	Mati cwilue nn'aⁿ: “Juu nantquie tseixmaⁿna' cwentaa' tsiaa' ts'aⁿ, ndo' tsiaa' ts'aⁿ tseixmaⁿna' cwentaa nantquie.” Ñ'oom na mayuu' jo', sa̱a̱ we nnom nmeiⁿ' nnts'aa Ty'o̱o̱ts'om na nndyuena'. Sa̱a̱ nchii tqueeⁿ seii' ts'aⁿ na cwe' luaa' nnc'oom ñ'eⁿ cwiicheⁿ ts'aⁿ, tqueeⁿ seii'a na laxmaⁿna' cwentaa' nqueⁿ na matsa̱'ntjoom, ndo' jom m'aaⁿ cwentaa' seii'a.
45006011	Faith	Jo' chii mati 'o, c'oom'ya n'om'yo' na mayuu'cheⁿ na jnda̱ tja̱'yo' cantyja 'naaⁿ' jnaⁿ, ndo' na tando'yo' cantyja 'naaⁿ' Ty'o̱o̱ts'om ee na matseitjoom'na' 'o ñequio Cristo Jesús na cwiluiiñê na matsa̱'ntjoom jaa.
47002014	Faith	Matseit'maaⁿ'ndyo̱ Ty'o̱o̱ts'om na jeeⁿ quianl'uaaⁿ'aⁿ. Ee nc'e na m'aaⁿyâ nacje 'naaⁿ' Cristo, jo' na meiⁿyuucheⁿ na cwitsaayâ, ñequii'cheⁿ nqueⁿ wjaachom jâ na cwicanda̱a̱ na nnaⁿndyô̱ meiⁿljo'cheⁿ na cwitjo̱o̱ⁿyâ. Jo' chii ñequii'cheⁿ mawil'uee'ñê jâ na 'oondye nn'aⁿ ñ'oom naya 'naaⁿ'aⁿ. Juu ts'iaaⁿmeiiⁿ matseijomna' juuna' cha'cwijom na maju'na' jndye cachi nda̱a̱na.
62001005	Grace	Luaa waa ñ'oom na tyonda̱a̱yâ na tyoñequiaa Jesucristo na cwit'mo̱o̱ⁿyâ nda̱a̱'yo', cwiluiiñe Ty'o̱o̱ts'om na xueeñe meiⁿ tjaa'naⁿ na matseixmaaⁿ na jaaⁿ.
43006037	Grace	Cha'tso nn'aⁿ na mañequiaa Tsotya̱ya l'o̱o̱, nntioondyena l'o̱o̱. Ndo' 'ñeeⁿ juu ts'aⁿ na nntioñe l'o̱o̱ya tijoom nnts'aa na tico'ño̱ⁿ juu.
58013001	Recommendation	Ñequii'cheⁿ c'om'yo' na wi' n'om'yo' nc'iaa'yo' na cwila'yu' nc'e cwiluiindyo' na nn'aaⁿndyo'.
58007025	Grace	Jo' chii canda̱a̱'ya nnda̱a̱ nncwji'n'maaⁿñê cha'tsondye nn'aⁿ na cwila'candyoo'ndyena na m'aaⁿ Ty'o̱o̱ts'om cantyja 'naaⁿ'aⁿ, ee ticantycwii na wanoom'm ndo' na macaaⁿ nnom cantyja 'naaⁿna.
43019015	Violence	Sa̱a̱ naⁿ'ñeeⁿ jla'xuaana: —Catseicue' jom. Catseicue' jom. Caty'iom' jom ts'oom'naaⁿ. Matso Pilato nda̱a̱na: —Nquii rey na nntsa̱'ntjom 'o, ¿aa maxjeⁿ caty'io̱ⁿya jom ts'oom'naaⁿ? Ntyee na cwiluiitquiendye t'o̱o̱na, jluena: —Jâ tjaa'naⁿ cwiicheⁿ rey na catsa̱'ntjom jâ, macanda̱ nquii César.
45011005	Grace	Ndo' majo'ti je', nc'e naya na matseixmaⁿ Ty'o̱o̱ts'om, ma'ndiina' cwii tmaaⁿ' chjoo na macwjii'ñê cwentaaⁿ'aⁿ.
66017002	Sin	Cha'na cwila'ntjeiⁿndye nn'aⁿ na cwe' luaa' m'aⁿ ñ'eⁿ sculjaa', maluaa' cwil'a nn'aⁿ na cwitsa̱'ntjom tsjoomnancue, na cwilajomndye cantyja 'naaⁿ' tsjoom t'maⁿ'ñeeⁿ. Ee cwi'oontyjo̱na cha'tso nnom jnaⁿ na cwinty'iaana na cwiluii tsjoom'ñeeⁿ. Ndo' jndye nn'aⁿ na cwinaⁿ cha'waa tsjoomnancue, cha'cwijom cwindyeena cantyja 'naaⁿ' winom na matseixmaⁿ tsjoom'ñeeⁿ. Juu na cwila'jomndyeñ'eⁿna na matseixmaⁿna', matseijomna' cha'cwijom na matseitjomñe ts'aⁿ ñequio sculjaa'.
45012010	Recommendation	C'om'yo' na jnda nquiu'yo' nc'iaa'yo' cha'xjeⁿ ñeⁿnquii ts'aⁿ ntseinda 'o, ñequii'cheⁿ cal'a'yo' na joona t'maⁿti caluiindye, ñecuaa meiiⁿ 'o tjaa 'ñeeⁿ catseit'maaⁿ'ñe.
45008014	Faith	Cha'tsondye nn'aⁿ na 'oontyjo̱ ljo' na ma'mo̱ⁿ Espíritu na cwiluiiñe Ty'o̱o̱ts'om, naⁿ'ñeeⁿ cwiluiindyena ntseinaaⁿ.
66012003	Description	Jnda̱ chii teitquioo'ti cwiicheⁿ 'naaⁿ tsjo̱'luee. Nty'iaya cwii catsoomjndii na t'maaⁿñe ndo' weeñe cha'na chom. Juuyo' niom ntquiee' xqueⁿyo', ndo' nqui ndei'jndyee'yo'. Ndo' cha'tso na ntquiee' xqueⁿyo', jo' ñjom cwii cwii corona.
45008017	Faith	Ndo' na cwiluiindyo̱ ntseinaaⁿ, mati la'xmaaⁿya na nndaaya cha'tso na jnda̱ seijndaa'ñê na nndaa nn'aⁿ na cwiluiindye ntseinaaⁿ, mañejuuti na nndaa' Cristo, mati jo' nndaaya xeⁿ cwilajomndyo̱ nawi' na tjatjoom cha nda̱nquia nlajomndyo̱ na cwiluiit'maⁿñê.
54005017	Recommendation	Nn'aⁿ na cwiluiitquiendye na ya cwilei'choondyena tmaaⁿ' nn'aⁿ na macwji' Ty'o̱o̱ts'om cwentaaⁿ'aⁿ, matsona' na canda̱a̱' cala't'maaⁿ'ndye nn'aⁿ joona. Majndeiiticheⁿ nquieena na laxmaⁿna na cwiñequiana ñ'oom' Ty'o̱o̱ts'om ndo' na cwit'mo̱o̱ⁿna juuna'.
46008007	Sin	Sa̱a̱ ticha'tsondye nn'aⁿ cwila'no̱ⁿ'na na ljo' ee jnda̱ ljeii'na' na cwila't'maaⁿ'ndyena cwii na cwe' nn'aⁿ l'a, ndo' quia cwicwa'na nantquie'ñeeⁿ, cwitjeii'na cwenta na cwila't'maaⁿ'ndyena juuna'. Ndo' nc'e na tyoowijndo̱' n'omna cantyja 'naaⁿ' ñ'oommeiⁿ', jo' chii juu na m'aaⁿ' n'omna tseixmaⁿna' cwii na jnda̱ t'aa'na' na cwajndii.
43015002	Grace	Matyjeeⁿ meiⁿnquia l'o̱ ts'o̱o̱'ñeeⁿ na tyool'ana' ta̱. Sa̱a̱ ticwii l'o̱ ts'o̱o̱'ñeeⁿ na cwil'ana' ta̱, matyjeeⁿ nqueⁿna' cha majndyeti ta̱ cal'ana'.
60005003	Recommendation	Ty'o̱o̱ts'om ty'ioom ts'iaaⁿ 'o, meiⁿ nchii nlqueⁿndyo' na nluiit'maⁿndyo' nda̱a̱ joo nn'aⁿ na cwilayu'. 'O xcweya c'om'yo' jo nda̱a̱na cha nnda̱a̱ nluii'ndyena 'o.
52004013	Recommendation	Ndo' je' 'o nn'aⁿya, tacal'ue n'o̱o̱ⁿyâ na mati ticala'no̱ⁿ'yo' chiuu nnts'aana' ñequio nn'aⁿ na jnda̱ tja̱ meiⁿ tanc'om'yo' na chjoo' n'om'yo' cha'xjeⁿ nt'omcheⁿ nn'aⁿ na tintyjaa' n'om Ty'o̱o̱ts'om.
58011029	Description	Nc'e na tyola'yu'ya n'om nn'aⁿ Israel ñ'eⁿ Ty'o̱o̱ts'om, jo' chii teinomna Ndaaluee Wee na s'aana' cha'cwijom tyuaatcwii. Sa̱a̱ nn'aⁿ Egipto quia na l'ana na ljo', seitjomnnda'na' ndaa, mana tja̱na.
44007020	Description	Joo ncuee'ñeeⁿ tuiiñe Moisés. Tjawee' ts'om Ty'o̱o̱ts'om yu'ndaa. Tyom'aaⁿñê waa' tsotyeeⁿ cha'na ndyee chi' na teix'eetina jom.
58005002	Grace	Ndo' nc'e juu tyee'ñeeⁿ ñecwiixjeⁿ matseitjo̱o̱ñe cha'xjeⁿ joona, jo' chii nnda̱a̱ nc'oom na wi' ts'oom nc'iaaⁿ'aⁿ na leicala'no̱ⁿ'na chiuu waa na matsa̱'ntjom Ty'o̱o̱ts'om nc'e mati jom cwiluiiñe ts'aⁿ na matseitjo̱o̱ñe,
45013012	Recommendation	Juu na cwitsaam'aaⁿya matseijomna' cha'cwijom natsjom, juuna' wjaawinomna'. Wjaawindyoo'ti xuee quia na nlui'n'maaⁿndyo̱. Jo' chii ca'ndya̱a̱ na cwilajomndyo̱ ts'iaaⁿ na laxmaⁿna' cantyja 'naaⁿ' najaaⁿ. Cal'uee'ndyo̱ l'o̱ ts'iaaⁿ ya na laxmaⁿna' cantyja 'naaⁿ' naxuee.
49006009	Recommendation	Ndo' 'o je' patrom, majo'ti cal'a'yo' ñequio nn'aⁿ na m'aⁿtyeⁿ moso 'naⁿ'yo' meiⁿ nchii na nndu'yo' cwii ñ'oom na ntseicaty'uena' joona. Ee cjañjoom' n'om'yo' na 'o ñ'eⁿndye joona cañoom'luee m'aaⁿ Ta Jesús na matsa̱'ntjoom jaa. Ndo' jo nnom jom ñecwii xjeⁿ cwila'xmaaⁿya.
45012015	Recommendation	Quia cwinty'ia'yo' na neiiⁿ nc'iaa'yo' na cwila'yu', mati 'o c'om'yo' na neiⁿ'yo' ñ'eⁿndyena. Sa̱a̱ quia cwitjoomna na matseichjoo'na' n'omna, mati 'o c'om'yo' na chjoo' n'om'yo' ñ'eⁿndyena.
45002005	Sin	Sa̱a̱ 'u nchii jo' ñe'catsa', 'u maxjeⁿ quie' ts'om', tiñe'calcwe' ts'om'. Maty'iomna' cantyja 'naⁿ' na matseit'ue'ya' na cat'uiina' 'u. Ee nncue'ntyjo̱ xuee na nncu'xeⁿ Ty'o̱o̱ts'om cha'tso nn'aⁿ cantyja 'naaⁿ' na maty'iomyana'.
44014019	Violence	Juu xjeⁿ'ñeeⁿ tquiecañom nn'aⁿ judíos na jnaⁿ tsjoom Antioquía ñequio Iconio. L'ana na ñe'cwii ñ'oom t'maⁿna ñequio nn'aⁿ tsjoom Listra. Jo' chii tyojñomna ljo̱' Pablo. Jnda̱ chii ty'eñ'omtsco̱o̱'ndyena jom nnom tsjoom ee jla'tiuuna na jnda̱ tueeⁿ'eⁿ.
43013021	Description	Jnda̱ na tso Jesús ñ'oomwaa', sei'ndaa'na' ntyjeeⁿ, ndo' ndyeyu tjei'yuu'ñê nda̱a̱yâ. Tsoom: —Ñ'oom na mayuu'cheⁿ matsjo̱o̱ nda̱a̱'yo', cwiindyo' 'o nñequiaa cwenta ja.
48003022	Faith	Sa̱a̱ juu ñ'oom' Ty'o̱o̱ts'om na teiljeii matseijndaa'ñena' na cha'tsondye nn'aⁿ m'aⁿtyeⁿna nacje 'naaⁿ' jnaⁿ. Luaa' waa cha cha'tsondye nn'aⁿ na cwila'yu' ñ'eⁿñê nnda̱a̱ nnto'ñoomna ñ'oom na jnda tsoom na nnts'aaⁿ nc'e na cwila'yu'ya n'omna ñ'eⁿ Jesucristo.
66011007	Violence	Quia na jnda̱ jnda̱a̱' na cwitjei'yuu'ndyena, quia jo' juu quioo' jndii na m'aaⁿyo' ts'om tsue' na tjaa yuu ntycwii na njoom, nlui'yo' nnts'aayo' tia' nacjoo wendye naⁿ'ñeeⁿ. Nnaⁿñeyo' ñ'eⁿndyena ndo' nntseicwjeeyo' joona.
58003014	Faith	Ee cha nnda̱a̱ nlaxmaaⁿya cwentaa' Cristo, macaⁿna' na caljoo'ndyo̱tya̱a̱ⁿya cantyja 'naaⁿ'aⁿ cha'xjeⁿ quia na to̱o̱'a na cwicantyjaa' n'o̱o̱ⁿya jom hasta na macanda̱.
45008010	Faith	Ndo' xeⁿ Cristo wanoom'm naquii' n'om'yo' meiiⁿ na mayuu' seii'yo' m'aⁿl'oondyena' nc'e jnaⁿ, nquii espíritu na la'xmaⁿ'yo' m'aaⁿ na wando' ee jnda̱ seicandyaañe Ty'o̱o̱ts'om 'o cantyja 'naaⁿ' jnaⁿ'yo'.
44007052	Sin	Welo'yo' na ñet'om teiyo, ¿Aa tyom'aaⁿ 'ñeeⁿ na tyoñequiaa ñ'oom' Ty'o̱o̱ts'om na tîcata'wi'na juu? Maxjeⁿ tjaa'naⁿ. Jla'cwjee welo'yo' nn'aⁿ na tyola'candii na nndyo nquii Cristo na cwiluiiñe na maty'iomyana'. Ndo' 'o je' jnda̱ tquia'yo' cwenta jom ndo' jnda̱ jla'cue'yo' jom.
48005021	Sin	cwila'ta̱a̱' n'omna nc'iaana, cwila'cwjeena nn'aⁿ, cwicandyeena, cwicwa'caxii'ndyena, ndo' niom nt'omcheⁿ na matseijomna' nmeiⁿ' na cwil'ana. Matseijndo̱'a n'om'yo' cha'xjeⁿ jnda̱ ñetsjo̱o̱ nda̱a̱'yo', nn'aⁿ na cwila'jomndye naquii' natiameiⁿ', tixocala'jomndyena cantyja na matsa̱'ntjom Ty'o̱o̱ts'om.
43012036	Faith	Yocheⁿ na m'aaⁿya na mañequia naxuee quii' n'om'yo', calayu'yo' ñequiondyo̱ ja na cwiluiindyo̱ naxueeñe. Ee na nl'a'yo' na ljo' nlaxmaⁿ'yo' cantyja 'naaⁿ' Ty'o̱o̱ts'om na nqueⁿ cwiluiiñê naxueeñe. Jnda̱ na seineiⁿ Jesús ñ'oommeiⁿ', tjaaⁿ yuu na xocaliu naⁿ'ñeeⁿ jom.
58003002	Faith	Tyotseicana̱a̱ⁿ nnom Ty'o̱o̱ts'om na ty'iom ts'iaaⁿ jom cha'xjeⁿ tyotseicanda̱ Moisés quii' waa' Ty'o̱o̱ts'om.
56003006	Grace	Cantyja 'naaⁿ' Jesucristo na macwji'n'maaⁿñê jaa, canda̱a̱'ya jnda̱ tquiaa Ty'o̱o̱ts'om Espíritu Santo quii' n'o̱o̱ⁿya,
44004036	Description	Quii'ntaaⁿna tyom'aaⁿ ts'aⁿ na jndyu José. Jom ts'aⁿ tsjaaⁿ Leví na jndyowicantyjoo', tuiiñê tyuaaxeⁿncwe Chipre. Apóstoles tqueⁿna xueeⁿ'eⁿ Bernabé. Ñ'oomwaa' matsona' ts'aⁿ na mañequiaa na t'maⁿ ts'om x'iaa'.
48006009	Recommendation	Jo' chii tilanchqueeⁿ'ndyo̱ na nl'aaya yuu naya ee xeⁿ ti'ndya̱a̱nc'uaa'ndyo̱, nncue'ntyjo̱ xjeⁿ na nnto'ño̱o̱ⁿya na ticantycwii na cwitando̱o̱'a.
48002019	Faith	Ja cantyja 'naaⁿ' ljeii na matsa̱'ntjomna', matseijomna' cantyja 'naⁿya cha'cwijom ts'oo, mañejuu ljeii'ñeeⁿ na tqueⁿna' ts'oo ja cha nnda̱a̱ nncwando̱'a jo nnom Ty'o̱o̱ts'om.
66011001	Recommendation	Quia jo' to'ño̱ⁿ cwii tsmaaⁿ, cha'cwijom ts'oomxjeⁿ juuna'. Ndo' tso ángel no̱o̱ⁿ: —Quicantyja', cwji' xjeⁿ wats'om cwentaa' Ty'o̱o̱ts'om ñequio nomts'om. Ndo' quincho' cha'tsondye nn'aⁿ na cwila't'maaⁿ'ndye jom jo' jo'.
66014004	Description	Joo naⁿm'aⁿ tyoo'ndyena Ty'o̱o̱ts'om. Macanda̱ jom cwila't'maaⁿ'ndyena. Cwi'oontyjo̱na naxeⁿ' Catsmaⁿ meiⁿyuucheⁿ na wjaⁿ. Tioml'ua Ty'o̱o̱ts'om jnaaⁿna na tjeii'ñê joona quii'ntaaⁿ nn'aⁿ cha macanda̱ nla'xmaⁿna cwentaaⁿ'aⁿ ndo' cwentaa' juu na matseicajndyuna' Catsmaⁿ.
66009007	Description	Calcaa'ñeeⁿ matseijomna' jooyo' cha'cwijom catso na m'aⁿc'eeyo' na nnc'ooyo' ntia'. Nqueⁿyo' ñjom cha'cwijom corona na tuiina' s'om cajaⁿ ndo' nda̱a̱yo' matseijomna' cha'cwijom nnom ts'aⁿ.
60002016	Recommendation	'O cwiluiindyo' nn'aⁿ na jnda̱ seicandyaañe Ty'o̱o̱ts'om naquii' natia. Sa̱a̱ ticala'tiuu'yo' na ljo' s'aaⁿ ñ'eⁿndyo' cha nncju'naaⁿñena' na nl'a'ti'yo' na ticaty'iomyana'. Cal'a'yo' cha'xjeⁿ na macaⁿna' na cal'a nn'aⁿ na cwiluiindye moso jo nnoom.
54004010	Faith	Ee jaa nn'aⁿ na cwila'yuu'a cwila'jnda̱a̱ya ts'iaaⁿ 'naaⁿ' Ty'o̱o̱ts'om ndo' cwiñe'quiandyo̱ na wi' cwitjo̱o̱ⁿya ee na m'aaⁿya na ntyjaa'tyeⁿ n'o̱o̱ⁿya ñ'eⁿ nqueⁿ na wanoom'm. Cha'tsondye nn'aⁿ nnda̱a̱ nlui'n'maaⁿndye cantyja 'naaⁿ'aⁿ ndo' majndeiiticheⁿ cwilui'n'maaⁿndye joo nn'aⁿ na cwila'yu' ñ'eⁿñê.
58010029	Sin	Nc'e na luaa' waa, c'oom'ya n'om'yo' cwanti na wi'ti nntjom cwii ts'aⁿ na matseiyu' na mach'eeya jnaaⁿ'. Cha'cwijom macandyueeⁿ Jnda Ty'o̱o̱ts'om. Mach'eeⁿ na ticuee' ts'oom na juu nioom' Jesús na maqueⁿtyeⁿna' ñ'oom xco na matseijndaa'ñê, s'aaⁿ na cwe' cwantindyo niom'ñeeⁿ ndo' juuna' maqueⁿna' jom na tseixmaaⁿ cwentaa' Ty'o̱o̱ts'om. Matseijnaaⁿ' tsaⁿ'ñeeⁿ nquii Espíritu na cwiluiiñe Ty'o̱o̱ts'om na jom jeeⁿ wi' ts'oom juu.
43020021	Grace	Ndo' tsoom nda̱a̱yâ: —Quiaa Ty'o̱o̱ts'om na tjaa ñomtiuu laxmaⁿ'yo'. Cha'xjeⁿ jnda̱ jñoom ja ñequio ñ'oom naya 'naaⁿ'aⁿ malaa'ti' majño̱o̱ⁿya 'o.
65001016	Sin	Naⁿm'aⁿ' ñequii'cheⁿ cwilancjoo'ndyena ljo' cwiluii na ticjaawee' nquiuna na cwil'a nt'omcheⁿ, ljo' na cwil'a nc'iaana cwiluena xocwil'ue jo'. Ñequii'cheⁿ l'ue n'omna na caluii natia na queeⁿ n'om seiina. S'a ñ'oom cwilaneiⁿna ndo' ca'naaⁿ'ndyena cha nnquioo s'om lueena.
66006015	Description	Quia jo' nty'iaya nquiee nn'aⁿ na cwitsa̱'ntjom nda̱a̱ nn'aⁿ tsjoomnancue, ty'elei'nomna ñequio nn'aⁿ na t'maⁿ cwiluiindye tsjoomnancue, ñequio nn'aⁿ na cwitsa̱'ntjom sondaro. Ndo' ñequio nn'aⁿ na tyandye, ñequio nn'aⁿ na waa najndeii na cwila'xmaⁿ, ñequio nn'aⁿ na cwindye'ntjomtyeⁿ, ñequio nn'aⁿ na m'aⁿ xjeⁿ 'naaⁿ. Cha'tso naⁿ'ñeeⁿ ty'eta'nty'iuuna naquii' ntsjo̱, quii'ntaaⁿ ljo̱'nty'a ndo' naquii' lue'ljo̱'.
66021008	Sin	Sa̱a̱ nn'aⁿ na cwitjeii'ndye cantyja 'naⁿya ee na cwicatyuena, ndo' nn'aⁿ na ticala'yu', ñequio nn'aⁿ na jnda̱ jlui' cha'tso nnom natia l'a, nntiomna' joona naquii' ndaalueechom. Ndo' mati nn'aⁿ na cwila'cwjee nc'iaa, nn'aⁿ na cwe' m'aⁿya ñ'eⁿ nc'iaa, nn'aⁿ na calua'ndye, nn'aⁿ na cwila't'maaⁿ'ndye 'naⁿ na cwe' nn'aⁿ nl'a, ñequio naⁿcantu, maxjeⁿ cha'tsondyena jnda̱ teijndaa' na nntiomna' joona naquii' ndaalueechom na cwico ljo̱' sufra̱. Jo' jo' yuu na jnda̱ we na cwiwje nn'aⁿ.
44022016	Recommendation	Quia jo' ¿ljo' meindo' je'? Quicantyja' ndo' cwits'oomndyu'. Caⁿ' nnom Ta Jesús na catseiljoom'm 'u jnaⁿ' na matsei'xmaⁿ'.”
66009008	Description	Ndo' soonqueⁿyo' cha'cwijom soonqueⁿ yolcu, ndo' ndei'n'omyo' cha'cwijom ndei'n'om liom.
55002024	Recommendation	Ee ts'aⁿ na mandi'ntjom nnom Ty'o̱o̱ts'om, ticatsona' na nntii'ñe ndia'. Jom matsona' na c'oom na ya ts'aⁿñe ñequio cha'tsondye nn'aⁿ, ndo' tseixmaaⁿ ts'aⁿ na 'naaⁿ' m'mo̱ⁿ nda̱a̱ nn'aⁿ, tintseitioom na ndioomndye nn'aⁿ na cwila'tjo̱o̱ndye nnoom.
51002005	Faith	Ee meiiⁿ na tic'o̱o̱ⁿya quii'ntaaⁿ'yo', sa̱a̱ naquii' ts'o̱o̱ⁿya cha'cwijom na ñ'a̱ⁿya ñ'eⁿndyo' na jeeⁿ neiⁿya na maqua̱ⁿ cwenta na jeeⁿ xcwe cwil'a'yo' ndo' na cwila'yu'ya n'om'yo' ñ'eⁿ Ty'o̱o̱ts'om.
60003012	Sin	Ee maqueⁿ Ty'o̱o̱ts'om cwenta nn'aⁿ na cwiluiindye cwentaaⁿ'aⁿ, ndo' mañeeⁿ ñ'oom na cwilaneiⁿna nnoom, sa̱a̱ nn'aⁿ na cwil'a natia, m'aaⁿ nacjoo naⁿ'ñeeⁿ.
53002013	Faith	'O nn'aaⁿya na jeeⁿ candya' ts'om Ta Jesús, jeeⁿ maty'iomyana' na ñequii'cheⁿ nñequiaayâ na quial'uaa' Ty'o̱o̱ts'om cantyja 'naⁿ'yo' ee cwitjo̱o̱cheⁿ na nncuaa tsjoomnancue tjeii'ñê 'o na nlui'n'maaⁿndyo'. Ndo' tqueⁿño̱o̱ⁿ 'o cantyja 'naaⁿ'aⁿ nc'e Espíritu, ndo' teil'uee'ñê ñ'oom na mayuu' na jnda̱ macwila'yu'yo'.
66022011	Recommendation	Juu ts'aⁿ na mach'ee yuu na ticaty'iomyana' cats'aato na ljo'. Ndo' juu ts'aⁿ na tilju' matseitiuu, caljoo'ñeto na ljo'. Sa̱a̱ juu ts'aⁿ na matseijomñe ñequio na maty'iomyana', c'oomticheⁿ na ljo'. Ndo' juu ts'aⁿ na jnda̱ tqueⁿlju' Ty'o̱o̱ts'om ts'om, caljoo'ñetyeⁿ cantyja 'naaⁿ'aⁿ.
44002038	Faith	Quia jo' t'o̱ Pedro nda̱a̱na: —Ticwiindyo' 'o calcwe' n'om'yo' ndo' cwits'oomndyo' ñequio xuee' Jesucristo, cha nntseit'maⁿ ts'om Ty'o̱o̱ts'om jnaⁿ'yo'. Quia jo' nnto'ñoom'yo' Espíritu Santo naquii' n'om'yo'.
52005015	Recommendation	Xeⁿ tis'a cwil'a nn'aⁿ 'o, cal'andyo' cwenta na tinl'a'yo' wi' joona. 'O xuii' cal'a'yo', 'o ñequii'cheⁿ cal'a'yo' yuu na ya ñ'eⁿ nn'aⁿ, meiiⁿ mancjo'ti'yo' oo meiiⁿ ñ'eⁿ meiⁿquia ts'aⁿ.
45001027	Sin	Ndo' mati naⁿnom nchii macanda̱ cwe' ñequio yolcu tyom'aⁿna. Seijmeiⁿ'tina' joona na queeⁿ n'omna nc'iaana. Tyom'aⁿna meiiⁿ ñ'eⁿ ntyjenomna, ndo' nchii ljo' teincoondyena, cwii na jnaaⁿ'ticheⁿ. Ndo' na ljo' l'ana, tyota'wi'ndye cheⁿnquieena, tioomndyena ñequio seiina na ntjeiⁿ ljo' ñel'ana.
50002018	Recommendation	Mati c'om'yo' na neiⁿ'yo' ndo' calajomndyo' ñ'eⁿndyo̱ na m'aaⁿya na neiⁿya.
44003019	Recommendation	Jo' chii calcwe' n'om'yo' ndo' cata'ndyo'xcwe'yo' nnom Ty'o̱o̱ts'om cha nntseicanoom'm jnaⁿ'yo' ndo' na nñequiaaⁿ na ntseixcona' cantyja na cwitsaam'aⁿ'yo' joo nnoom.
66021025	Description	Tsjoom'ñeeⁿ tjaa'naⁿ natsjom. Jo' chii ticata̱' ndyueel'a tatiom ndiocheⁿ ee ñeⁿnquii'cheⁿ naxuee.
43006054	Faith	Nquii ts'aⁿ na jnda̱ tquii seii'a ndo' jnda̱ t'uu nioom'a tseixmaⁿ na ticantycwii na wando'. Ndo' xuee na macanda̱ nnts'aaya na nncwando'xcoom.
43019011	Sin	T'o̱ Jesús, matsoom: —Xeⁿ nchii Ty'o̱o̱ts'om tquiaa na jndu' tjaa meiⁿcwii na nnda̱a̱ nntsa' ñ'eⁿndyo̱. Macwe' jo' juu ts'aⁿ na tio ja l'o̱' mat'maⁿti jnaaⁿ' mawaa.
59002017	Faith	Maluaa' cantyja 'naaⁿ' ñ'oom na matseiyu'ya ts'om' ñ'eⁿñê xeⁿ tjaa'naⁿ ts'iaaⁿ coch'eena' ñ'eⁿndyu' quia jo' ma'mo̱ⁿna' na ticwando'na' naquii' ts'om'.
45008003	Sin	Ee ljeii na tqueⁿ Moisés, tîcanda̱a̱ nlqueⁿna' na tjaa jnaⁿ laxmaaⁿya ee tjaa'naⁿ najndeii na matseixmaⁿna' cha nla'canda̱a̱ya juuna' ee la'xmaaⁿya nn'aⁿ na cwila'tjo̱o̱ndye. Sa̱a̱ yuu na tîcanda̱a̱ nnts'aa juuna', nquii Ty'o̱o̱ts'om jnda̱ s'aaⁿ. Ee jñoom Jnaaⁿ na ts'aⁿ cha'na jaa nmeiiⁿ, na juu nncue' cwentaa jnaaⁿya. Ndo' na ljo' seijndaa'ñê na cwintycwii najndeii na matseixmaⁿ jnaⁿ na c'o̱o̱ⁿya nacje 'naaⁿ'na'.
60003014	Recommendation	Sa̱a̱ meiiⁿ xeⁿ cwiwinom'yo' nawi' na jnda̱ l'a'yo' naya, matio'naaⁿñe Ty'o̱o̱ts'om 'o. Meiⁿ ncwii ts'aⁿ tinc'om'yo' na nquia'yo' juu, tila'catyuendyo'.
51003021	Recommendation	'O naⁿnom na m'aⁿ nda'yo', tal'a'yo' ljo' na nlawjeena ñ'eⁿndyo' ee xeⁿ naljo' n'ndyena na ñe'cal'ana yuu na ncjaawee' nquiu'yo' ñ'eⁿndyena.
66018002	Sin	Ndo' teic'uaa jndeii seixuaⁿ, tsoom: —Jnda̱ tyuii', jnda̱ tyuii' tsjoom t'maⁿ Babilonia. Tsjoom'ñeeⁿ tseixmaⁿna' w'aa naⁿjndii ñequio yuu cwic'eeⁿ cha'tso espíritu na cwajndiindye. Ndo' tseixmaⁿna' yuu cwentaa' ticwii cwii nnom cantsaa na cwajndiindye ndo' ts'iaaⁿndye.
62002022	Sin	¿'Ñeeⁿ juu cwiluiiñe na cantuñe? Nquii ts'aⁿ na mañequiaa ñ'oom na nquii Jesús nchii cwiluiiñê Cristo. Tsaⁿ'ñeeⁿ cwiluiiñe ts'aⁿ na m'aaⁿ nacjoo' Cristo ee maljo'yu macwji'ñe cantyja 'naaⁿ' Tsotya̱a̱ya Ty'o̱o̱ts'om cha'xjeⁿ cantyja 'naaⁿ' Jnaaⁿ Jesucristo.
46011027	Sin	Jo' chii meiⁿquia ts'aⁿ na macwaaⁿ'aⁿ tyoo'waa oo ma'om na ñjom wasowaa na tic'oom'ya ts'oom na jnda tseixmaⁿna', waa jnaaⁿ'aⁿ nacjoo' seii' ndo' nioom' Ta Jesús.
59002020	Faith	Tintsa' na cwe' ntjeiⁿndyu'to', queⁿ'ya' cwenta. Na cwe' na nntso ts'aⁿ na matseiyu'ya ts'oom ñ'eⁿ Ty'o̱o̱ts'om, sa̱a̱ cantyja na mach'eeⁿ tyoowitquioo' na mayuu' na ljo', quia jo' juu na matseiyu'ya ts'om', matseixmaⁿna' ts'oo.
43018003	Description	Quia jo' Judas'ñeeⁿ, to'ñoom cwii tmaaⁿ' sondaro ñ'eⁿ nt'om nn'aⁿ na cwindye'ntjom nda̱a̱ ntyee na cwiluiitquiendye, ndo' mañ'eeⁿ nt'om nn'aⁿ tmaaⁿ' fariseos. Tjachom naⁿ'ñeeⁿ jo' jo'. Ty'echona lioochom ndo' chom nlca ñ'eⁿ l'o̱ ts'iaaⁿ ntia'.
53003003	Grace	Sa̱a̱ cwiluiiñê na mayom'm ndo' nñequiaaⁿ na nntsaanajnda̱'yo' cantyja 'naaⁿ'aⁿ ndo' na nncwañoom'm 'o ljo' ñe'cats'aa nquii tsaⁿjndii 'o.
44007021	Description	Jnda̱ chii 'ndyena jom na cueeⁿ'eⁿ sa̱a̱ majuuto yuscu jnda tsaⁿmaⁿts'iaaⁿ t'maⁿ'ñeeⁿ ljeii jom. S'aa cha'na jnda jom.
66008005	Description	Ndo' juu ángel'ñeeⁿ seicatom'm xo̱' 'naaⁿ'aⁿ ñequio ñoom na ntyjo nomts'om. Jnda̱ chii tjoom'm juuna' xjeⁿ tsjoomnancuecheⁿ. Mañoom' teic'uaa na jndeii cwila'xuaa ntsuee. Jndye nnom na tyowic'uaa. Tco'na' chom tsuee, ndo' s'eii.
66018003	Sin	Ee cha'tso nn'aⁿ tsjoomnancue jnda̱ jla'ntjeiⁿndyena cantyja 'naaⁿ' tsjoom'ñeeⁿ, cha'cwijom cwicandyeena mach'ee sculjaa' na matseijno̱o̱ⁿ'o̱ⁿ n'omna. Ndo' nn'aⁿ na cwiluiit'maⁿndye na cwitsa̱'ntjom tsjoomnancue jnda̱ jla'ndaa'ndye cheⁿnquiee cantyja 'naaⁿ' tsjoom'ñeeⁿ, cha'cwijom cwe' m'aⁿyana ñ'eⁿ sculjaa'. Ndo' nn'aⁿ nt'omcheⁿ njoomnancue na cwila'jnda ndo' cwinda̱a̱ teityandyena nc'e nn'aⁿ tsjoom'ñeeⁿ cha'tso na queeⁿ n'omna, tîcal'ana xjeⁿ na jla'catsuuna s'om 'naaⁿna.
44026021	Violence	Cwe' jnaaⁿ' na tyotseina̱ⁿya ñ'oommeiⁿ' jo' na t'ue nn'aⁿ judíos ja naquii' wats'om t'maⁿ na nla'cuee'na ja.
55004004	Sin	Tañe'candyena ñ'oom na mayuu', cwe' ñ'oom na cwila'jndaa'ndye cheⁿnquieena jo' ñe'candyena.
43006064	Faith	Sa̱a̱ ndicwaⁿ ñ'eeⁿ'ndyo' na ticalayu'yo' ñ'eⁿndyo̱. Luaa' matsoom nda̱a̱na ee cantyjati na to̱o̱ⁿ'o̱ⁿ na mañequiaaⁿ ñ'oom, mantyjeeⁿ 'ñeeⁿ joo na ticala'yu' ñ'eⁿñê, ndo' 'ñeeⁿ juu na nñequiaa cwenta jom.
43013026	Description	T'o̱o̱ⁿ no̱o̱ⁿ, tsoom: —Majuu ts'aⁿ na nnom nñequiaya cwii taⁿ' tyoo' xjeⁿ na jnda̱ seicanda'a juuna'. Ndo' quia na jnda̱ seicanaⁿ'aⁿ tyoo'ñeeⁿ tquiaaⁿ juuna' nnom Judas Iscariote, jnda Simón.
54006020	Recommendation	'U Timoteo, cateixe' ñ'oom naya 'naaⁿ' Ty'o̱o̱ts'om na jnda̱ to'ñom'. Tintseiñ'oom'ndyu' ñ'oom na cwilue nn'aⁿ na cwe' cwila'ñ'eeⁿ'to ndyuee, na tileicwijndaa'. Meiⁿ tintseiñ'oom'ndyu' ñ'oom na wjaana' nacjoo' ñ'oom na mayuu' na cwilue nn'aⁿ na tjacantyja na yana' meiiⁿ na tiyuu' juuna'
44017005	Violence	Sa̱a̱ joo nn'aⁿ judíos na tyoola'yu' jeeⁿ ndya' ta̱a̱' n'omna nn'aⁿ na cwila'yu' ñ'oom na mañequiaa Pablo. Jo' chii jla'tjomna cwii tmaaⁿ' nn'aⁿ na wi'ndye. Jnda̱ chii jla'jmeiⁿ'na nn'aⁿ tsjoomna. Ndo' ty'ena waa' ts'aⁿ na jndyu Jasón. Ty'equie'na w'aa'ñeeⁿ ñequio na jndei'na' na cwil'ueena Pablo ñequio Silas ee ñe'catsa̱'na naⁿ'ñeeⁿ jo nda̱a̱ nn'aⁿ tsjoomna.
62005016	Sin	Cwii ts'aⁿ na matseiyu', quia nljeii cwii x'iaa' na matseiyu' na matseitjo̱o̱ñe tsaⁿ'ñeeⁿ cwii nnom jnaⁿ na nchii wjaañ'oomna' juu na nntsuuñe, macaⁿna' na caⁿ tsaⁿ'ñeeⁿ cwii naya nnom Ty'o̱o̱ts'om ndo' jom nñequiaaⁿ na nncwando' añmaaⁿ' tsaⁿ'ñeeⁿ. Waa jnaⁿ na wjaañ'oomna' ts'aⁿ na nntsuuñe, tjaa'naⁿ nasei meiⁿ cwii caⁿ ts'aⁿ ñ'oom cantyja 'naaⁿ' tsaⁿ'ñeeⁿ.
43013020	Faith	Ñ'oom na mayuu'cheⁿ matsjo̱o̱ nda̱a̱'yo'. 'Ñeeⁿ juu na matseiljo ts'aⁿ na majño̱o̱ⁿya, ja matseiljo tsaⁿ'ñeeⁿ. Ndo' 'ñeeⁿ juu na matseiljo ja, matseiljo tsaⁿ'ñeeⁿ nqueⁿ na jñoom ja.
58012028	Faith	Juu na matsa̱'ntjom Ty'o̱o̱ts'om na cwila'jomndyo̱, tjaa'naⁿ cwii nnom na nntseiteincwii'na' juuna'. Cwa quiaaya na quianl'uaaⁿ'aⁿ cantyja 'naaⁿ jo' ndo' cala't'maaⁿ'ndyo̱ jom ñequio na xcwee' n'o̱o̱ⁿya ndo' mati ñequio na jnda nquiuuya.
44019013	Description	Nt'om nn'aⁿ judíos na calua'ndye tyoma'nomna, tyotjeii'na jndyetia naquii' n'om nn'aⁿ. Jnda̱ chii jla'tiuuna na nntjeii'na jndyetia ñequio xuee' Ta Jesús. Jo' chii cwii cwiindyena tyoluena nda̱a̱ jndyetia: —Matsa̱'ntjo̱ⁿya na calui'yo' ñequio xuee' Jesús, tsaⁿ na matseineiⁿ Pablo cantyja 'naaⁿ'.
44015040	Grace	Sa̱a̱ Pablo, tjeii'ñê Silas. Cwii tjo̱o̱cheⁿ na nnc'oona tioo nn'aⁿ na cwilayu' joona l'o̱ Ty'o̱o̱ts'om na catio'naaⁿñê joona. Jnda̱ chii ty'ena.
63001008	Recommendation	Jo' chii cal'a'yo' cwenta na juu ts'iaaⁿ na jnda̱ ñel'a'yo' titseicwaqueⁿna' na cwe' ts'iaaⁿ'ndyo cha canda̱a̱' nnto'ñoom'yo' na nntantjom'yo'.
66011006	Violence	Wendye joona nñequiaa Ty'o̱o̱ts'om na nla'xmaⁿna najnda̱na na nla'cata̱'na tsjo̱'luee cha tincua' cha'tsoti xuee na cwiñequiana ñ'oom 'naaⁿ'aⁿ. Ndo' mati nñequiaaⁿ najndeii na nla'xmaⁿna na nla'cwaqueⁿna ndaatioo na nnts'aana' niom'. Ndo' cwanti ndii' na l'ue n'omna nnda̱a̱ nla'quioona meiⁿnquia nnom nawi' nacjoo nn'aⁿ tsjoomnancue.
44008021	Sin	'U ticatsona' na nntseijomndyu' ts'iaaⁿ 'naaⁿ' Ty'o̱o̱ts'om na cwil'aayâ ee tiyuu' na xcwee' ts'om' jo nnoom.
43017010	Faith	Cha'tsondye joona na la'xmaⁿna cwentaya, mati la'xmaⁿna cwenta'. Ndo' joona na la'xmaⁿna cwenta', mati la'xmaⁿna cwentaya, ndo' matseit'maaⁿ'ñena' ja cantyja 'naaⁿna.
45003012	Sin	Cha'tsondyena jnda̱ macwila'jomndyena nato na tis'a. Tjaa yuu nnda̱a̱ na nleil'uee'ñê joona. Meiⁿcwiindye joona tic'oom na mach'ee yuu na ya, meiⁿcwii, meiⁿcwii.
50002003	Recommendation	Meiⁿcwii til'a'yo' na wato̱ⁿ' m'aⁿ'yo' meiⁿ nchii na cwilas'andyo' cwilalcundyo'. Ñequii'cheⁿ cal'a'yo' na cwitue'ndyo'cje'yo'. Cwii cwiindyo' cwji' cwenta na t'maⁿti cwiluiiñe x'iaa' nchiiti nquii.
66001013	Description	Xcwe quii'ntaaⁿ ncjo'ñeeⁿ nty'iaya meintyjee' nqueⁿ na matseijomna' cha'cwijom ts'aⁿ jom. Cweⁿ cwii liaatco xjeⁿ nomtyuaacheⁿ. Ndo' tsei'jñaaⁿ chu'tyeⁿ cwii 'naⁿ na tuii ñ'eⁿ s'om cajaⁿ.
66022003	Faith	Meiⁿcwii nnom nawi' na cwitjoom nn'aⁿ taxocanty'iaana jo' jo'. Macanda̱ nquii Ty'o̱o̱ts'om nncwacatyeeⁿ tio 'naaⁿ'aⁿ jo' jo' ñequio Catsmaⁿ ndo' nn'aⁿ na cwindye'ntjom nnoom nla't'maaⁿ'ndyena jom.
60004007	Recommendation	Jnda̱ wjaawindyoo' na nntycwii cha'tso. Nc'e na ljo' catjei'ya'yo' cwenta chiuu cwitsam'aⁿ'yo', ndo' calaneiⁿ'yo' nnom Ty'o̱o̱ts'om ñequio na xcwee' n'om'yo'.
44014026	Grace	Tsjoom'ñeeⁿ tuo̱na w'aandaa. Ty'elcwee'nnda'na tsjoom Antioquía yuu na jnaⁿna jnda̱ na tioo nn'aⁿ joona l'o̱ Ty'o̱o̱ts'om ndo' je' jnda̱ jlacanda̱na ts'iaaⁿ'ñeeⁿ.
46007028	Recommendation	Sa̱a̱ xeⁿ aa mma'co', tjaa'naⁿ jnaⁿ' naljo'. Ndo' mati cwii yuscundyua, tjaa jnaaⁿ' xeⁿ ncoco. Ee jndye nnom nawi' quich'eena' na nntjoom nn'aⁿ na nnc'unco ndo' ñe'cateijndeiya 'o na tincwinom'yo' joona'.
49006012	Sin	Ee nchii cwe' ñequio nn'aⁿ na la'xmaⁿ seii ñequio ndeii cwil'aaya tia'. Jaa m'aaⁿya nacjoo najnda̱ na wi'ndye na titquioo' na m'aⁿ jo ndo' ljo̱'luee, joo na waa najnda̱ na cwiqueⁿ xjeⁿ, na cwitsa̱'ntjom, ndo' nt'omcheⁿ na cwitsa̱'ntjom tsjoomnancue jaaⁿwaañe.
59001005	Recommendation	Xeⁿ m'aaⁿ cwiindyo' 'o na matseitjo̱o̱na' na jndo̱' ts'om, caⁿ juuna' nnom Ty'o̱o̱ts'om, ee jom nchii cwe' xjeⁿ nñequiaaⁿ nda̱a̱'yo' meiⁿ tiquitseitiaaⁿ'aⁿ ts'aⁿ na macaⁿ.
52005019	Recommendation	Tila'tsaaⁿ'ndyo' ts'iaaⁿ na mach'ee Espíritu Santo quii'ntaaⁿ'yo'.
58009002	Description	Juu cuarto na cwe' we'yandyo cantyja 'naaⁿ' w'aaliaa'ñeeⁿ tyomeintyjee' xjo na tyocantyjoo chom ndo' ñ'eⁿ cwii meiⁿsa yuu na tyocantyjo ntyoo'. Cuarto'ñeeⁿ jndyuna' Cuarto Lju'.
66003018	Recommendation	Jo' chii matseijndo̱'a n'om'yo' na cal'uee'ndyo' naya na m'aaⁿya na matseijomna' juuna' cha'na s'om cajaⁿ na cajndati, quia jo' nnc'om'yo' na mayuu'cheⁿ na tyandyo' jo nnom Ty'o̱o̱ts'om. Ndo' cal'ueendyo' liaa canchii' na m'aaⁿya na nlcwee'yo', quia jo' nntseicu'na' na jnaaⁿ'yo' na m'aⁿ'yo' na ñecantsei'ndyo'. Ndo' cal'uee'ndyo' ncheⁿ' nasei na nnc'oocue n'omnda̱a̱'yo' quia jo' nleitquioo'yo' na nla'no̱ⁿ'yo' chiuu waa cantyja na m'aⁿ'yo'.
62005013	Faith	Matseiljeiya cartawaañe cwenta' 'o na cwilayu'yo' ñ'eⁿ Jnda Ty'o̱o̱ts'om cha cala'no̱ⁿ'yo' na laxmaⁿ'yo' na ticantycwii na cwitando'yo'.
43007018	Faith	Meiⁿcwi'ñeeⁿcheⁿ ts'aⁿ na macwji' ñ'oom cantyja 'naaⁿ' nquii, matseijndeii tsaⁿ'ñeeⁿ na caluiit'maⁿñê nda̱a̱ nc'iaaⁿ'aⁿ. Sa̱a̱ ts'aⁿ na matseijndeii na catseit'maaⁿ'ñena' nquii na jñom jom, tsaⁿ'ñeeⁿ cwiluiiñê na mayom'm. Tiquinquiu'nn'aaⁿ.
47004007	Grace	Juu nayawaañe na jeeⁿ jndana', la'xmaaⁿyâ juuna' naquii' seii'â na joo seii'â matseijomna' cha'cwijom ncuaa ts'ocachu. Luaa' waa cha nleitquioo'ya na cwicanda̱a̱ cwil'aayâ ts'iaaⁿmeiiⁿ nc'e Ty'o̱o̱ts'om mañequiaaⁿ na jnda̱a̱yâ, meiⁿ nchii ncjo̱o̱yâ waa na cwila'xmaaⁿyâ.
45012019	Recommendation	'O nn'aⁿya na jeeⁿ wi' ts'o̱o̱ⁿya, til'a'yo' na canjoom. Quiandyo' na nquii Ty'o̱o̱ts'om nnts'aaⁿ na nnjoom, xeⁿ naljo' l'ue ts'oom. Ee waa ñ'oom'm na teiljeii na matsona': “Matso Ty'o̱o̱ts'om: Nnco̱ nnts'aa na nnjoom. Ja nnts'aa na nntioomndye nn'aⁿ na cwila'tjo̱o̱ndye no̱o̱ⁿ.”
43008054	Faith	T'o̱ Jesús, matsoom: —Xeⁿ ñequii'cheⁿ na matseit'maaⁿ'ndyo̱ cheⁿnnco̱, maxjeⁿ cwe' ts'iaaⁿ'ndyo. Juu Tsotya̱ya cwiluiiñê na matseit'maaⁿ'ñê ja, nqueⁿ na cwiluiiñê Ty'o̱o̱ts'om na cwila't'maaⁿ'ndyo'.
45014020	Recommendation	Jo' chii tintseityui' ts'iaaⁿ 'naaⁿ' Ty'o̱o̱ts'om na cwe' jndaa' cwii nnom nantquie na macwa'. Mayuu' cha'tso nnom nantquie lju' la'xmaⁿna', sa̱a̱ tia matseixmaⁿ' xeⁿ cantyja 'naaⁿ' cwii nnom na macwa' matsei'ndaa'na' ntyjii cwii x'ia' na matseiyu'ya ts'oom ñ'eⁿ Ty'o̱o̱ts'om.
43019040	Description	Quia jo' to'ñoomna ts'oo Jesús, ty'oomndyena ncheⁿ' cachi'ñeeⁿ liaa na jndyuna' lino. Jnda̱ chii jla'tyjoondyena liaa'ñeeⁿ jom. Ee luaa' waa costumbre 'naaⁿ nn'aⁿ judíos na cwity'iuuna l'oo.
58010034	Faith	Mati t'om'yo' na wi' n'om'yo' nn'aⁿ'yo' na cwila'yu' na too'ndyena w'aancjo, teijndei'yo' joona 'naⁿ na ñetcaⁿna'. Ndo' quia tjeii' nn'aⁿ 'naⁿ'yo' nc'e na cwila'yu'yo', tyom'aⁿ'yo' na neiⁿ'yo' meiiⁿ na tjom'yo' na ljo'. Ee cwila'no̱ⁿ'yo' na cañoom'luee waa cwii nnom na jndati tseixmaⁿna', na tixontycwiina'.
44013023	Grace	Nquii David'ñeeⁿ, matsjaaⁿ 'naaⁿ'aⁿ Jesús, tsaⁿ na macwji'n'maaⁿñe nn'aⁿ Israel cha'xjeⁿ ñ'oom na tso Ty'o̱o̱ts'om na nnts'aaⁿ.
46002009	Faith	Naⁿ'ñeeⁿ tjoomna cha'xjeⁿ na matseineiⁿ ñ'oom' Ty'o̱o̱ts'om na teiljeii. Matsona': Joo nn'aⁿ na jnda nquiu Ty'o̱o̱ts'om, jnda̱ seijndaa'ñê jndye nnom cwentaana na tjacantyja na ya na meiⁿjom tyoonty'iaa nn'aⁿ. Meiⁿ tyoondyena cantyja 'naaⁿ joo jo', majndeiiticheⁿ na nnc'oom' n'omna chiuu la'xmaⁿna'.
45008011	Grace	Ndo' xeⁿ Ty'o̱o̱ts'om na tquiaaⁿ na tando'xco Cristo m'aaⁿ Espíritu na cwiluiiñê naquii' n'om'yo', majom nñequiaaⁿ na nnta'ndo'nnda' seii'yo' ñequio mañejuuti Espíritu na cwiluiiñê m'aaⁿñe naquii' n'om'yo'.
45008016	Faith	Manquiiti Espíritu Santo macwji'yuu'ñê nnom espíritu na laxmaaⁿya na matsoom na cwiluiindyo̱ ntseinda Ty'o̱o̱ts'om.
48006007	Recommendation	Tiñe'quiandyo' na nnquiu'nn'aⁿna' 'o, tjaa 'ñeeⁿ juu na nda̱a̱ ntioñ'oom Ty'o̱o̱ts'om, ee meiⁿljo'cheⁿ na nnom' ts'aⁿ, majo' jo' nncue'.
45011022	Grace	Canty'ia' chiuu t'maⁿ ts'om Ty'o̱o̱ts'om ndo' mati jeeⁿ ñecwii ñ'oom jom. Cantyja na ñecwii ñ'oom jom, jo' na seiquiaana' naⁿ'ñeeⁿ. Sa̱a̱ ñequiondyu' 'u yats'aⁿñê. Queⁿndyu' na nntsa' yuu na l'ue ts'oom ee xeⁿ tjaa jo' mati 'u nntseiquioona'.
59005007	Recommendation	Jo' chii 'o nn'aⁿya na cwila'yu'yo' c'om't'maaⁿ'ndyo' n'om'yo' hasta na nncwjee'nnda' Ta Jesucristo. Cha'xjeⁿ na t'maⁿ ts'om cwii ts'aⁿ na mach'ee ts'iaaⁿ jnda̱a̱, na xjeⁿ na tyjee'cheⁿ ndaalua' hasta xjeⁿ na nnmaⁿcheⁿ na meiⁿnom'm na nlquie ntjoom'm.
55001016	Grace	C'oom Ty'o̱o̱ts'om nawi' ts'oom nn'aaⁿ' Onesíforo ee jndye ndii' teijneiⁿ ja ndo' meiⁿ tîc'oom na jnaaⁿ'aⁿ na m'aaⁿya pra̱so.
62002028	Faith	Jo' chii 'o ntseindaaya, ñequii'cheⁿ calajomndyo' ñ'eⁿñê cha quia na nleitquioo'ñê na nndyonnaaⁿ'aⁿ, ñequii'cheⁿ m'aⁿ'yo' na cwila'qui t'maⁿ n'om'yo' jom.
48005016	Recommendation	Luaa matsjo̱o̱ nda̱a̱'yo': C'om'yo' nacje 'naaⁿ' Espíritu quia jo' tixola'canda̱'yo' chiuu queeⁿ ts'om seii'yo'.
54001015	Grace	Ñ'oomwaa ñ'oom na mayuu' juuna', ndo' matsona' na cha'tsondye nn'aⁿ cala'yu'na juuna': jndyo Cristo Jesús tsjoomnancue cha nncwji'n'maaⁿ'ñê nn'aⁿ jnaⁿ, quii'ntaaⁿ joona ja cwiluiindyo̱ ts'aⁿ na t'maⁿti ñeseitjo̱o̱ndyo̱ nnoom.
49006010	Faith	'O nn'aⁿya, Ta Jesús tjacantyja najndeii na matseixmaaⁿ. Cantyja 'naaⁿ' jo' c'oom' jndeii' n'om'yo' nc'e matseitjoom'na' 'o ñ'eⁿñê.
46010012	Recommendation	Jo' chii ts'aⁿ na matseitiuu na meintyjee'tyeⁿ cantyja 'naaⁿ' Ty'o̱o̱ts'om, cats'aañe cwenta na ticju'cjena' juu.
58010014	Grace	ee ñejom ndii' na tquiaañê na tueeⁿ'eⁿ, ndo' nc'e na ljo', juu na canda̱a̱' na maqueⁿna' na lju' n'om nn'aⁿ na cwicantyjaa' n'omna jom, ticantycwiina'.
43010031	Violence	Jnda̱ na jndye nn'aⁿ judíos'ñeeⁿ na luaa' ñ'oom tso Jesús, jla'xcwiinnda'na ljo̱' na nntuee'na nacjoom'm.
46011003	Description	Sa̱a̱ l'ue ts'o̱o̱ⁿ na nla'no̱ⁿ'yo' na tseixmaⁿ Cristo xqueⁿ cwii cwii tsaⁿs'a ndo' juu tsaⁿs'a tseixmaaⁿ xqueⁿ scoom'm cha'xjeⁿ nquii Ty'o̱o̱ts'om tseixmaaⁿ xqueⁿ Cristo.
58011036	Violence	Ndo' nt'om nn'aⁿ jeeⁿ tyolajnaaⁿ' nn'aⁿ joona na quit'maⁿ n'omna Ty'o̱o̱ts'om, nt'om tyola'sei'yaya nn'aⁿ jnaaⁿ' na tyolayu'ya n'omna ñ'eⁿ jom, ñ'eeⁿndyena na tyochu'tyeⁿndye l'uaancjo ndo' ñ'eeⁿndyena na tyotioom nn'aⁿ joona l'aancjo.
58006019	Faith	Ndo' juu na m'aaⁿya na cwicantyjaa' n'o̱o̱ⁿya jom, matseixmaⁿna' cwii na tyeⁿ matseiljona' añmaaⁿya cantyja 'naaⁿ'aⁿ. Juu jo' meiⁿ tixocatyuii'na', m'aaⁿ ndo' m'aaⁿna'. Macjaquiee'na' naxeⁿ' liaa na ntyja quii' wats'om cañoom'luee,
49005011	Recommendation	Ticala'jomndyo' ñequio ljo' na tjaa yuu l'ue na cwil'a nn'aⁿ na m'aⁿ cantyja 'naaⁿ' na jaaⁿñe. 'O cala'cano̱o̱ⁿ'yo' na tixcwe ljo' cwil'ana.
59004011	Recommendation	'O nn'aⁿya, tintio'ñ'oom'yo' ntyjee'yo'. Ee ts'aⁿ na nntio'ñ'oom oo matseijndaa'ñe jnaaⁿ' x'iaa', wjaⁿ nacjoo' ljo' na ma'mo̱ⁿ ljeii, ndo' matseijndaa'ñe ljo' tis'a matseixmaⁿ ljeii. Ee xeⁿ na 'u matseijndaa'ndyu' na tijo'ndyo ljo' matso ljeii quia jo' mach'eena' na 'u cwiluiindyu' ts'aⁿ na matseijndaa'ñe ljo' tijo'ndyo matseineiⁿ ljeii, nchii cwiluiindyu' ts'aⁿ na matseicanda̱a̱'ñe ljo' na matsona'.
66021021	Description	Canchoo'we ndyueel'a na niom tatiom, tuiina' ñ'eⁿ ta̱' perlas. Cwii cwii 'ndyoots'a tuiina' ñ'eⁿ cwii ta̱' perla t'maⁿ. Ndo' nataa t'maⁿ tsjoom'ñeeⁿ tuiina' ñ'eⁿ s'omcajaⁿ ya. Maco'na' lui' cha'na mach'ee cwii tsioo na caxuee.
58003006	Faith	Sa̱a̱ Cristo na cwiluiiñê jnda Ty'o̱o̱ts'om, matseicana̱a̱ⁿ quii' waa' Ty'o̱o̱ts'om. Jaa laxmaaⁿya w'aa'ñeeⁿ xeⁿ tica'ndya̱a̱ nc'uaa'ndyo̱o̱ na m'aaⁿya na jom quit'maⁿ n'o̱o̱ⁿ ndo' na cwicantyjaa'tyeⁿ n'o̱o̱ⁿya jom.
45012009	Recommendation	C'om'yo' na wi' n'om'yo' nc'iaa'yo' ñequio na mayo'cheⁿ'yo', nchii cwe' cwil'a'ya'yo'. Catseiqueeⁿna' n'om'yo' cha'tso yuu na ya, sa̱a̱ yuu na tia c'om'yo' na jndoo'yo'.
66011013	Violence	Ndo' majo'to xjeⁿ'ñeeⁿ jndeii nnts'eii. Quii'ntaaⁿ qui wario na tseixmaⁿ tsjoom t'maⁿ'ñeeⁿ, nntseityuii'na' cwiina'. Ndo' ntquiee' meiⁿ nn'aⁿ nncwje cantyja na nnts'eii. Ndo' nn'aⁿ na cwin'ndiina', nla'catyuendyena, nnto̱'na na nlcwii'na Ty'o̱o̱ts'om na m'aaⁿ cañoom'luee.
48003020	Description	Quia na ñecwii ts'aⁿ, ticaⁿna' ts'aⁿ na nnc'oom xcwe ee nquii Ty'o̱o̱ts'om ñequii cwiiñê.
43019010	Description	Jo' chii matso Pilato nnoom: —¿Chiuu na tic'o̱' 'ndyo̱? Ja waa na jndo̱ na nntseicandyaandyo̱ 'u, oo na nnty'io̱ⁿya 'u ts'oom'naaⁿ.
44008032	Description	Luaa matso ñ'oom' Ty'o̱o̱ts'om na matsei'naaⁿ' tsaⁿ'ñeeⁿ: Quia na wjaañ'oom ts'aⁿ catsmaⁿ na nntseicueⁿ'eⁿ juuyo' meiⁿchjoo ticatseixuaayo'. Mati cha'na catsmaⁿ chjoo quia na matyjee ts'aⁿ som'm ñemaaⁿ' 'ñom, malaa'ti' tjaa ljo' tso ts'aⁿ na cwiluiiñe catsmaⁿ cwentaa' Ty'o̱o̱ts'om meiiⁿ na wi' tyotjoom.
44013021	Description	Xjeⁿ'ñeeⁿ tyotaⁿna nnom Ty'o̱o̱ts'om na nñequiaaⁿ cwii rey na nntsa̱'ntjom joona. Ndo' ty'ioom ts'iaaⁿ'ñeeⁿ Saúl jnda Cis, tsjaaⁿ 'naaⁿ' Benjamín, na tsaⁿ'ñeeⁿ sa̱'ntjom joona cwii wen'aaⁿ ntyu.
56001010	Sin	Ee jndye nn'aⁿ m'aⁿ na tiñe'catuee'ndyecje, majndeiiticheⁿ quii'ntaaⁿ nn'aⁿ na cwilue najndei'na' na caluii 'naaⁿ ntjaaⁿ naⁿnom, jndye ñ'oom na cwe' cwila'neiⁿtona' na cwinquio'nn'aⁿna' nn'aⁿ.
44010012	Description	Liaa'ñeeⁿ ñjom cha'tso nnom quioo' na cwi'ooca' ñequio quioo' na cwi'ootsco̱o̱'ndye ñequio cantsaa.
43017022	Grace	Juu na tquiaa' na matseit'maaⁿ'ñena' ja, mati tquiaya jo' na cala'xmaⁿna, cha na ñe'cwii cala'xmaⁿna cha'xjeⁿ jaa ñe'cwii cwila'xmaaⁿya.
55001013	Faith	Ñ'oom na xcweti na jnda̱ jndi' na tyoñequiaya njom', queⁿ' juuna' jo njom' cwii na ma'mo̱ⁿna' chiuu na ncjaam'aaⁿ' na matsei'yu'ya' ts'om' ndo' na c'oom' na wi' ts'om' nn'aⁿ nc'e na cwilajomndyo̱ ñ'eⁿ Cristo Jesús.
43002006	Description	Maniom ñ'oom na cwiqua̱a̱ⁿ jaa nn'aⁿ judíos na cwinndyuu'a ñequio na cwitmaaⁿya 'naⁿ. W'aa yuu na toco tsaⁿ'ñeeⁿ meintyjee' yom ljoo t'maⁿ na tuiina' ñ'eⁿ ljo̱', na quiwil'uee'ndyena na cwila'canda̱a̱'ndyena costumbre'ñeeⁿ. Cwiwijndeii cwii cwii tsjoo'ñeeⁿ cha'na ñequiee hasta yom xjo lata ndaa.
46015034	Recommendation	C'oom'nnda' n'om'yo' cha'xjeⁿ na matsona' na cal'a'yo'. Tsacwi'ntyje'yo' na cwil'a'yo' jnaⁿ ee m'aⁿ nt'omndyo' 'o na ticalaxmaⁿ'yo' cantyja 'naaⁿ' Ty'o̱o̱ts'om. Matsjo̱o̱ na ljo' cha calui'jnaaⁿ'ndyo'.
49004002	Recommendation	C'om'yo' na nioom' n'om'yo' ndo' yann'aⁿndyo', c'om'yo' na t'maⁿ n'om'yo', canaⁿndyo' ñ'eⁿ nc'iaa'yo' ñequio na wi' n'om'ntyjee'yo'.
65001023	Recommendation	Ndo' nt'omcheⁿ nn'aⁿ na jnda̱ tjachuuna' joona cantyja 'naaⁿ' ñ'oom na cwit'mo̱o̱ⁿ naⁿm'aⁿ', catjei'n'maaⁿndyo' joona' cha'cwijom na macwji' ts'aⁿ x'iaaⁿ'aⁿ quii' chom. Ndo' ñequio nt'omcheⁿ c'om'yo' na wi' n'om'yo' joona sa̱a̱ c'om'yo' na nquia'yo' na juu natia na laxmaⁿna tincw'uaa'ndyo' joona'.
45008028	Grace	Ee manquiuuya nn'aⁿ na jnda nquiu Ty'o̱o̱ts'om, cha'tso nnom na cwiwi'nomna cwitei'jndeiina' joona, nquiee nn'aⁿ na maqueeⁿ'ñê cha'xjeⁿ na l'ue ts'om nqueⁿ.
45016019	Recommendation	Sa̱a̱ jnda̱ t'om ñ'oom cantyja 'naⁿ'yo' na 'o cwitue'ndyo'cje'yo' nnom ñ'oom na xcwe. Jo' na mañequiaana' na jeeⁿ neiⁿya. Ndo' l'ue ts'o̱o̱ⁿ na c'om'c'eendyo' na nl'a'yo' ljo' na majo'ndyo', nchii nl'a'yo'yo' yuu na tis'a.
58009004	Description	Naquii' cuarto'ñeeⁿ tyowaa tio s'om cajaⁿ yuu tyola'co ntyee suu ndo' cwii castom na tcweeñ'eⁿna' s'om cajaⁿ. Ts'om castom'ñeeⁿ tyowaa cwii xuaa na tuiina' ñ'eⁿ s'om cajaⁿ na too'cheⁿ ñjom maná ndo' mati ñ'eⁿ ts'oom l'eii 'naaⁿ' Aarón na jndei'na' ndo' ñjom lcaa' ljo̱' na chona' ljeii ñ'oomtyeⁿ na seijndaa'ñe Ty'o̱o̱ts'om ñ'eⁿndyena.
45003027	Faith	¿Yuu waa je' na nnda̱a̱ nntseis'añe cheⁿnquii ts'aⁿ? Tquia jnda̱ tquie'na' jo'. ¿Chiuu na ljo'? ¿Aa ee cwila'canda̱a̱'ndyo̱ ljo' na matsa̱'ntjom ljeii na tqueⁿ Moisés? Meiⁿchjoo nchii jo', tomti ee na cwila'yu'ya cwii n'o̱o̱ⁿya ñequio Jesucristo.
43014010	Faith	¿Aa ticatseiyu' na ljo'yu cwiluiindyo̱ ñequio Tsotya̱ya, ndo' jom ljo'yu cwiluiiñê ñ'eⁿndyo̱ ja? Ñ'oom na matseina̱ⁿya nda̱a̱'yo', nchii matseina̱ⁿya joona' cantyja 'naaⁿ' na jndo̱' ts'o̱o̱ⁿ nnco̱. Nquii Tsotya̱ na ñequii'cheⁿ m'aaⁿñê ñ'eⁿndyo̱, nqueⁿ mach'eeⁿ ts'iaaⁿ 'naaⁿ'aⁿ cantyja 'naⁿya.
44016022	Violence	Quia jo' jla'wendye nn'aⁿ tsjoom'ñeeⁿ nacjoo' Pablo ñ'eⁿ Silas ndo' naⁿmaⁿn'iaaⁿ sa̱'ntjomna na calui' liaa naⁿ'ñeeⁿ ndo' cacho'na n'oomjneiⁿ.
43013034	Recommendation	Cwii ñ'oom xco na matsa̱'ntjomna' mañequiaya nda̱a̱'yo', na c'om'yo' na wi' n'om'yo' nc'iaa'yo'. Cha'xjeⁿ na m'aaⁿya na candya' ts'o̱o̱ⁿya 'o, malaa'ti' c'om' 'o na wi' n'om' nc'iaa'yo'.
47005001	Grace	Seii'a nmeiiⁿ la'xmaⁿna' cha'cwijom cwii w'aa na cwe' cwantindyo chu waana'. Ndo' manquiuuya xeⁿ nntyuii' juuna' jnda̱ seijndaa'ñe Ty'o̱o̱ts'om w'aa na xcona' jo cañoom'luee na ticantycwii na waana', na nchii nn'aⁿ l'a juuna'.
43012044	Faith	Jndeii seineiⁿ Jesús. Matsoom: —'Ñeeⁿ juu na matseiyu' ñ'eⁿndyo̱, nchii macanda̱ ñequio ja matseiyu' tsaⁿ'ñeeⁿ. Mati matseiyu' ñequio nquii Tsotya̱ na jñom ja quii'ntaaⁿ'yo'.
44009013	Description	Jnda̱ na jndii Ananías na luaa', tsoom: —Jndye ñ'oom jnda̱ mandiiya, Ta, na cwila'neiⁿ nn'aⁿ cantyja 'naaⁿ' tsaⁿm'aaⁿ' cwanti nawi' mach'eeⁿ nn'aⁿ cwenta' na m'aⁿ Jerusalén.
55003002	Sin	Ee quia ljo'cheⁿ nnc'om nn'aⁿ na cwila'neiiⁿ'ndye cheⁿnquieena. Neiiⁿna s'om. Cwila't'maaⁿ'ndye cheⁿnquieena. Cwila's'andyena, cwila'lcundyena. Cwit'mo̱o̱ⁿna na ticuee' n'omna nquii Ty'o̱o̱ts'om. Xola'canda̱na ñ'oom na cwilue lotyena, londyeena. L'o̱na cwe' na wi' n'om naⁿ'ñeeⁿ joona. Xocala't'maaⁿ'ndyena ñ'oom na cwila'yu' nn'aⁿ ñequio Ty'o̱o̱ts'om.
45005009	Grace	Je' je' na jnda̱ tue' Cristo, jnda̱ tqueⁿna' jaa na tjaa jnaⁿ cwicola'xmaaⁿya jo nnom Ty'o̱o̱ts'om, jo' chii cantyja 'naaⁿ' Cristo, majndaa'ya na taxocat'uiina' jaa quia na nncu'xeⁿ Ty'o̱o̱ts'om nn'aⁿ xuee na macanda̱.
45014014	Sin	Nc'e na matseixmaⁿya ts'aⁿ na matseiyu'a ñ'eⁿ Jesucristo, jo' chii m'aaⁿ'tyeⁿ ts'o̱o̱ⁿ na tjaa'naⁿ cwii nnom 'naⁿ na tilju' matseixmaⁿna'. Sa̱a̱ xeⁿ na m'aaⁿ ts'aⁿ na matseitiuu na niom 'naⁿ na tilju', cantyja 'naaⁿ' nquii tsaⁿ'ñeeⁿ mach'eena' na tilju'na'.
54004006	Faith	Xeⁿ na m'mo̱ⁿ' ñ'oommeiⁿ' nda̱a̱ nn'aⁿ na cwila'yu', nntseixmaⁿ' cwii mosoo' Jesucristo na canda̱a̱' wjaawijndu' cantyja 'naaⁿ' ñ'oom na cwila'yuu'a ñequio ñ'oom na xcweti m'aaⁿ na matseijomndyu'.
