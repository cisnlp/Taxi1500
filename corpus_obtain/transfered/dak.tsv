62003016	Faith	Deciyatanhan wacantkiyapi kin sdonunyanpi ; iye kin unkiyepi on wiconi eĥpekiye cin heon ; hecen unkiš eya hunkawanjinkiciyapi kin on wiconi eĥpeunkiyapi kta iyececa .
60001014	Recommendation	Wicacinca waanagoptanpi kin iyenicecapi kta , qa ehanna wasdonye šni yaunpi qehan cantiheyayapi šica ake iyecen nicicagapi kte šni .
66006006	Description	Unkan taku ni un topa kin cokaya tanhan wicaho wan nawaĥon , Aguyapi iyutapi wanji he kašpapidan wanjidan , qa šuktanka tawote iyutapi nonpa he kašpapidan wanjidan kta ; qa wihdi miniša ko ihnuhan kiuniyaye cin , eya .
59004010	Recommendation	Itancan kin itokam makata eĥpeiciya po , kinhan yuwankan inicupi kta .
66020014	Violence	Unkan wiconte qa Hades kin hena peta mde kin en iyoĥpewicayapi . Wiconte inonpa kin hee .
66006012	Violence	Unkan ipuspe išakpe kin yuĥdoke cehan , wanmdake ca ito maka škanškan tanka , qa anpetu wi kin sapa aya , wahinske ojuha kin iyececa , qa hanyetu wi kin iš we iyecen icaga .
62003003	Faith	Unkan tuwe hecen wacinyan canteyuze cinhan ihduecedan ece , iye kin ecedan un kin iyecen .
66001012	Description	Unkan wicaho omakiye cin he wanmdake kta e ekta mihdamna . Unkan mihdamna qehan mazaskazi petijanjan ihupa šakowin wanmdaka .
60002018	Recommendation	Wowidake yaunpi kin , tona niyuhapi kin ocowasin kokipeyahan anawicagoptan po , tona wašte qa waĥbadan kin hecedan šni , tuka tona ksizece cin hena nakun .
59005010	Recommendation	Mihunkawanji , wicašta wokcan Itancan caje kin on iapi qon hena kakijapi qa wacintankapi on waonspekiya wicayuha po .
66007012	Faith	Qa heyapi , Amen ; Wowašte , qa wowitan , qa woksape , qa wopida , qa woyuonihan , qa wowašake , qa wicookihi henakiya Wakantanka unkitawapi kin owihanke wanin yuha nunwe . Amen .
60003003	Recommendation	Ihduzapi kin he akantanhan , paha kisonpi , qa mazaskazi oinpi , qa wokoyake unpi kin hee kte šni :
66003002	Recommendation	Kiktahan un , qa taku tona nahaĥin en un qa te kte cin hena hduwašaka wo ; Wakantanka itokam nioĥan kin owotanna e iyewaye šni .
66016004	Description	Unkan maĥpiya ohnihde iciyamni kin wiyatke tawa kin wakpa qa wakoniya kin hena en akaštan ; unkan hena we icaga .
61002002	Sin	Qa wicoĥan šica econpi kin en wicota opapi kta ; hena on wowicake canku kin yašicapi ece e kta .
62002004	Sin	Tuwe , He sdonwaya ce , eye ca tawoahope okicipe šni kin he itonšni , qa wowicake kin en un šni .
66016010	Description	Unkan maĥpiya ohnihde icizaptan kin wiyatke tawa kin wamanica oyanke tawa kin en akaštan ; unkan wokiconze tawa kin otpaza ojudan , qa wayazanpi on cejipi kin hdaĥtaĥtakapi .
62002027	Recommendation	Tuka sdaniyanpi , iye eciyatanhan duhapi kin he nicipi un ; qa tuwe waonspeniciyapi kta iyenicecapi šni ; tuka sdaniyanpi kin he taku owasin onspeniciyapi , he wowicake qa woitonšni wanica ; he taku onspeniciyapi kin iyecen , iye kin en unn po .
59002026	Faith	Wicatancan kin woniya codan un kin he ta ece , he iyecen wacinyanpi kin wicoĥan codan kinhan , he nakun ta ece .
66020008	Violence	Qa oyate kin wicahnaye kta e makata tate ouye topa kin ektakiya ye kta , qa Gog Magog kici zuya u wicaši kta ; hena miniwanca wiyaka sukaza kin iyecen wicota .
59005015	Faith	Unkan wacinyan cekiyapi kin he wayazanke cin asniye kta ; qa Itancan kin he najinkiye kta ; qa woaĥtani econ hecinhan , hena kicicajujupi kta .
66006016	Description	Qa inyan ĥe imnija ko hena heciyapi , Unkahinĥpayapi , qa tuwe oiyotanke kin akan kiyotanke cin itohnake kin etanhan , qa Amnos kin wocanniye tawa kin etanhan anaunĥman po :
66002017	Description	Tuwe noge yukan hecinhan , taku Woniya kin okodakiciye kin ewicakiye cin he naĥon kta . Tuwe ohiye cinhan he manna kihnakapi qon he etanhan yunwakiye ca inyan ska wan waqu kta , inyan kin he en wicacaje teca wan kagapi kin he tuwedan sdonye šni , tuka tuwe icu kte cin hecedan .
61002003	Sin	Qa waicu wacinpi kin eciya tanhan wicoie skuya on wiyopeniyanpi kta ; hena e wicayacopi kin wanakajatanhan en awicau , qa ihangwicayapi kte cin he ĥba šni .
66003019	Recommendation	Tona cantewicawakiye cin hena wahokonwicawakiye ca , iyopewicawakiya ece . Heon mniheiciye ca ihduecetu wo .
66014002	Description	Unkan maĥpiya kin eciyatanhan wicaho wan nawaĥon , mini ota iĥzaĥa kin iyececa , qa wakinyan tanka hoton kin iyececa . Qa dowankiyapi sa candowankiyapi on dowanpi wicahotanin nawaĥon .
66001004	Grace	Johannes , Asia ekta okodakiciye šakowinpi kin wowapi wicakicaga . Wowaonšida , wookiye ko , tuwe un , qa un qon , u kte cin hetanhan niyepi en nicipi un nunwe ; qa Woniya šakowinpi oiyotanke tawa kin itokam unpi kin hena eciyatanhan ;
61002009	Violence	Itancan kin wicašta wašte wowiyutanye kin etanhan token ewicaĥdaku kta sdonya , qa nakun wicaĥta owotanna šni kin woyaco anpetu kin hehanyan wicayuhe kta , šitkihdawicayapi kta e heon :
66020009	Violence	Unkan maka ohdakinyan ohna yapi , qa wicašta owotanna ewanke cin ihdukšan hinajinpi , qa otonwe wakan kin nakun . Unkan maĥpiya kin etanhan Wakantanka eciyatanhan peta hiyu , qa ĥuĥnaĥwicaya .
62002025	Grace	Unkan wahoyapi qon taku iwahounyanpi kin , owihanke wanin wiconi kin hee .
59003017	Description	Tuka woksape wankantanhan un kin he tokaheya ecedan , hehan wokiyapi kaga , waĥbadan , waanagoptan , wowaonšida qa waskuyeca wašte on ojudan , owotanna wiyukcan qa owotanna wohdaka ece .
61003009	Grace	Itancan kin taku wahowicaye cin yutehan šni , wicašta wanjikši yutehanpi eyapi kin iyececa ; tuka unkiyepi on wawacinkta yuza tanka , tuwedan awihnuniiciye kte šni , tuka owasin woiyopeiciye en ihdoupi kta cin .
62004009	Grace	Wakantanka canteunkiyapi kin he deciyatanhan tanin , Wakantanka iye Cinhintku išnana icage cin he makata u ši , heciyatanhan unnipi kta e heon .
61001017	Grace	Wakantanka Ateya cin eciyatanhan woyuonihan wowitan ko icu , wowitan wašte kin etanhan wicaho kin de hiyu qehan , Micinkši waštewakidake cin he dee , on iyomakipi ĥinca ce .
66008012	Description	Unkan maĥpiya ohnihde icitopa kin he yahoton ; unkan anpetu wi hanke iyamni , qa hanyetu wi hanke iyamni , qa wicanĥpi iyamnimni kin apapi , qa hecen hanke iyamni otpaza icu , qa anpetu kin hanke iyamni hehanyan iyoyanpa šni un , qa hanyetu kin nakun iyececa .
59002024	Faith	Heon , Wacinyanpi ecedan on etanhan šni , tuka wicoĥan kin on wicašta owatanna yawapi ece he wandakapi .
66012007	Violence	Hehan maĥpiya kin ekta ozuye kagapi ; Mikael qa iye taokiye kin wamduška kin kici kicizapi . Unkan wamduška kin qa iye taokiye kin kicizapi ;
60003009	Recommendation	Taku šica on itkom taku šica econpi šni po ; qa nicigepi ešta wicakigepi šni po ; tuka itkopatanhan wayawašte po ; heon nicopi , hecen woyawašte tawayayapi kta e sdonya po .
66001020	Description	Wicanĥpi šakowin minape etapa kin ohna wandake ciqon wowiyukcan kin hee , qa mazaskazi petijanjan ihupa kin hena nakun . Wicanĥpi šakowin qon okodakiciye šakowinpi ohnihde yuhapi kin hena eepi ; qa petijanjan ihupa šakowin wandake cin okodakiciye šakowinpi kin hena eepi .
60004012	Recommendation	Waštecicidapi kin , ptea on iyutanpi kin on iniyutanpi kte cin he on yušinyayapi šni po , taku tokeca ayakipapi iyececa .
66019007	Recommendation	Heon etanhan piundapi , qa unkiyuškinpi kta , qa wowitan unqupi kta ; Amnos kin tohan tawicu ton kte cin wanna iyehantu , qa winoĥinca kin taku owasin wiyeya ekihnaka .
66018019	Description	Qa pa kin akan maka ahdatapi , qa hotaninyan nihinciyapi , qa ceyapi , qa heyapi ; Hehehe , hehehe , otonwe tanka kin he eciyatanhan tona miniwanca kin ohna wita wata yuhapi kin hena owasin watonpika , taku teĥika opeton qon heon , he ihnuhanna ĥewoskan kagapi ce .
62003001	Grace	Wanyaka po , Ateyapi kin wocantekiye hinsko tanka unqupi kin , Wakantanka cinca unkekiciyapi kta : heon etanhan wicoicage kin sdonunyanpi šni , iye kin sdonyapi šni qon iyececa .
60005005	Recommendation	Nakun , tona aškatudan yaunpi kin , hunkawicayapi kin anawicagoptan po : Han , owasin otoiyohi anakicigoptan po , qa wowaĥbadan koyaka po . Tona waĥanicidapi kin hena Wakantanka wicakipajin , tuka tona onšikiĥanpi kin hena wowaonšida wicaqu ece .
61002001	Sin	Tuka he ehan oyate kin ehan wicašta wokcan itonpi šni yukan qon , he iyecen niyepi kin ehan waonspekiya itonpi šni kin heca yuke kta , naĥmana wohnuni woihangye kin en aupi kta , Itancan opewicakiton qon he eĥpeyapi , qa wicotakunišni oĥanko amnaiciyapi kta .
60001023	Grace	Piya icaĥniyanpi , oicage kuke kte cin etanhan šni , tuka kukepica šni kin on , Wakantanka oie kin ni un qa owihanke wanice kte cin hee on .
59005016	Recommendation	Wayaĥtanipi kin otoiyohi okiciciyakapi qa otoiyohi wocekiye ekiciciya po , hecen anisnipi kta . Wicašta owatanna nina wašagya cekiye cin he taku tanka okihi ece .
62005014	Faith	Unkan iye ekta wowaditake unhapi kin he dee , Iye tawacin kin eciyatanhan taku unkidapi eca naunkiĥonpi ece :
66019020	Violence	Hehan wamanica kin he niyake yuzapi , qa woitonšni wokcan kin he nakun , he wamanica kin itokam wowapetokeca econ , qa on tona wamanica wowapetogton tawa yuhapi , qa iyacinpi kin ohodapi kin hena wicahnaye cin hee . Unkan hena napin niyake peta mde wan inyan zi on itkonyahe cin he en iyoĥpewicayapi .
62005011	Grace	Unkan wayaotanin qon he dee , Wakantanka wiconi owihanke wanica unqupi kin he ; unkan wiconi kin he iye Cinhintku kin en un .
62005012	Faith	Tuwe Cinhintkuyapi kin yuhe cin he wiconi yuha ; qa tuwe Wakantanka Cinhintku kin yuhe šni kin he wiconi yuhe šni .
66009009	Description	Qa maza sapa maku akaĥpe iyececa maku akaĥpe tonpi ; qa ĥupahu ĥmuĥmunyan he ozuye canpahmihma , qa šuktanka ota ozuye ekta nawang yapi kin he iyececa .
62003010	Sin	Detanhan Wakantanka cinca kin sdonwicayapi , qa nakun wakanšica cinca kin ; tuwe taku owotanna ece econ šni kin he Wakantanka eciyatanhan šni , qa nakun tuwe hunkawanjitku tanyan cante kiyuze šni kin .
61002015	Sin	Canku owotanna kin ayuštanpi , qa onuniyata unpi , Balaam Bosor cinhintku woaĥtani iyunwin waštedake ciqon he tacanku kin en opapi :
66021027	Sin	Qa taku wišamye ašamye cin he en i kte šni , qa taku šicaya econ , qa itonšni kin ; tuka tona cajepi kin wiconi wowapi Amnos tawa kin en owicawapi kin henanapidan .
66017004	Sin	Unkan winoĥinca kin he taku stan duta ko koyake ca , mazaskazi , inyan teĥika , oinpidan ko hena on wiyatpa un , qa nape kin ohna mazaskazi wiyatke wan yuha waoštehdapi , wawiciĥaĥapi ko asamyapi kin on ojudan .
62003011	Recommendation	Otokaheya tanhan taku iwahokonunkiciyapi nayaĥonpi qon he dee , otoiyohi wašteunkicidakapi kte cin .
59002025	Description	Nakun Rahab witkowinna kin ohnihde unpi qon hena iyowinwicakiye ca canku tokeca ohna hde wicaši qehan , iš eya wicoĥan on owatanna yawapi šni he .
59002011	Sin	Tuwe , Wawiciĥaĥapi ecanon kte šni ce , eye ciqon he iš nakun , Wamayanon kte šni ce , eya . Unkan wawiciĥaĥapi takudan ecanon šni ešta , wamayanon kinhan , wanna woope kin kiyecaksa .
59002023	Faith	Unkan hecen wowapi kin , Abraham Wakantanka wicada , unkan he woowotanna kiciyawapi , qa he Wakantanka takicuwa eciyapi ce , eyapi qon he yuecetupi .
59002001	Faith	Mihunkawanji , Jesus Messiya , wowitan Itancan wacinyanpi kin , on wicašta iwandakapi kte cin he yuhapi šni po .
60004013	Recommendation	Tuka Messiya kakije ciqon en oyapapi kin heon iyuškin po ; hecen tohan towitan tanin kinhan nina iduškinpi kta .
59001002	Recommendation	Mihunkawanji , taku wawiyutanyan un kin ota ayakipapi kinhan , he wowiyuškin ocawasin hdawa po :
62001006	Sin	Iye kici okiciciya unyakonpi ce , unkeyapi qa otpaza kin omaunnipi kinhan , unkitonpišni qa wowicake kin econkupi šni ece .
66019001	Faith	Unkan hena iyohakam maĥpiya kin ekta wicota hotankakiya hotaninpi nawaĥon , kaken eyapi , Jehowa yatan po , niwicaye ca , wowitan , qa wootanin , qa wowašake , Itancan Wakantanka unkitawapi kin he tawa nunwe .
62005020	Faith	Unkan Wakantanka Cinhintku kin he hi , qa wicoksape unqupi , on tuwe wicake cin iyeunkiyapi kta e sdonunyanpi ; unkan tuwe wicake cin he en unyakonpi , iye Cinhintku Jesus Messiya hee . Wowicake Wakantanka qa owihanke wanin wiconi kin hee .
62003012	Sin	Qain taku šice cin eciyatanhan un , qa iye sunkaku kikte qon iyecece šni . Unkan taku on kikte he . Iye kin oĥan šica , qa sunkaku kin wašte kin heon etanhan .
66016020	Description	Unkan wita kin owasin najica , qa ĥe kin hena tuktedan iyeyapi šni .
66014007	Faith	Qa hotankakiya heya , Wakantanka kinihanpi qa wowitan qu po ; woyaco anpetu kin wanna hi ce ; qa tuwe maĥpiya , maka , miniwanca , qa wakoniya kin kage cin he itokam canpeška makehde inajin po .
60002021	Grace	Unkan he on nicopi ; Messiya unkiyepi on kakije ca woonspe aiĥpeunkiyapi kin he iyecen niš eya iye owe kin en opa dapi kta .
66019019	Violence	Unkan wamanica kin wanmdaka , qa wicaštayatapi maka akan unpi kin akicita wicayuhapi ko witaya mniciyapi , qa tuwe šuktanka akan iyotanke cin akicita wicayuhe cin ko , kici kicizapi kte cin heon .
65001013	Description	Miniwanca taja ohitika , iye wowištece tawapi kin minitaga iyecen hiyuyapi ece ; wicanĥpi ononiyata unpi , on otpaza sape ĥinca owihanke wanin wicakicihnakapi .
62003024	Faith	Tuwe tawoahope kin ope cinhan , he Wakantanka kici un , qa iš iye kin en un ; unkan Woniya unqupi kin he eciyatanhan iye unkicipi un kin he sdonunyanpi ece .
66001014	Description	Qa pa kin paha ko ska , taĥinca wanuyanpi hin kin iyecen ska , qa wa iyececa , qa išta kin peta ide kin iyececa ;
62003015	Sin	Tuwe hunkawanjitku šicekidake cin he tinwicakte kin heca ; unkan tuwe tinwicakte kin he wiconi owihanke wanica aihduhe šni e sdonyayapi .
60003010	Recommendation	Tuwe wiconi waštedake ca anpetu wašte wanyaka cin kinhan , iye ceji kin taku šica en yeye kte šni , qa iha kin wohnaye takudan ie kte šni .
66018024	Violence	Unkan he ohna wicašta wokcan wicašta owotanna ko we kin iyeyapi , qa tona maka akan ktepi kin hena nakun .
66022020	Description	Tuwe hena yaotanin kin he kaken eya , Iho , kohanna wau kta ce . Amen . Itancan Jesus hecen yau nunwe .
66021015	Description	Unkan tuwe omakiye cin he mazaskazi cedihu wan yuha , on otonwe , qa tiyopa kin , conkaške ko iyute kta .
65001003	Recommendation	Waštecicidapi kin , wiconi ptaya unhapi kin on aiciciya wowapi cicagapi eca , wowacinye ehanna wicašta wakan wicaqupi qon he nina yakitanpi kta e on wowapi cicagapi , qa wahokonciciyapi kta iyececa .
66018005	Sin	He waĥtani kin maĥpiya kin ekta iyahdeya , qa taku šica econ kin hena Wakantanka kiksuya un .
60001008	Faith	He wandakapi šni ešta wašteyadakapi ; qa nakaha wanyake šni yaunpi keš wacinyayapi kin on iduškinpi , wowiyuškin oyagpica šni qa wowitan ojudan kin on :
62004013	Grace	Heciyatanhan unkiye kici unyakonpi , qa iye unkicipi un kin sdonunyanpi ece , iye Taniya unqupi kin heon .
66021019	Description	Qa otonwe conkaške kin taku akan he cin he inyan teĥika ocaje owasin en un . Taku akan he cin tokaheya kin he iyaspis ; inonpa kin he saphiros ; iyamni kin he kalkedon ; itopa kin he smaragdos ;
59004017	Sin	Heon etanhan , tuwe taku wašte econ kta sdonkiya tuka econ šni eca , he woaĥtani icicaga ece .
66019005	Faith	Hehan oiyotanke kin etanhan wicaho wan taninyan heya , Taokiye niyanpi kin owasin , qa tona cekiyapi ece , cistinpidan tankinkinyanpi ko , Wakantanka nitawapi kin yatan po .
66015001	Description	Unkan maĥpiya kin ekta wowapetokeca tanka , qa wowinihan wanmdaka ; maĥpiya ohnihde šakowin wicokakije šakowin ehake kin yuhapi , hena en Wakantanka wocantiyahde tawa kin henakeca kta .
66016006	Sin	Wicašta owotanna , qa wokcanpi kin hena we kin wicakipapsonpi ; qa hecen we yatke wicayakiya , he iyekicihantupi nakaeš .
66017011	Violence	Qa wamanica wandake ciqon he un qon , qa un šni kin , he icišahdogan kin ee , šakowinpi kin he etanhan , qa wicotakuni šni ekta hde kta .
66017016	Violence	Qa he wikcemna wandake ciqon , wamanica ikoyake cin hena , wawiciĥaĥapi econ sa kin šice kidakapi kta , qa ĥewoskantuya tancodan iyaye yapi kta , ceĥpi kin temyapi , qa peta on ĥuĥnaĥyapi kta .
66009020	Sin	Unkan wicašta tona wicokakije kin hena on wicaktepi šni kin hena iye napepi wicoĥan kin on iyopeiciyapi šni , hecen taku wakan šicapi kin ohowicadapi , qa mazaskazi , qa mazaska , qa mazazi , qa inyan , qa can wakagapi ohodapi ece kin ayuštanpi šni ; hena wawanyake šni , qa winaĥon šni qa mani okihi šni .
60004008	Recommendation	Qa taku owasin isanpa niye iyakitedan nina cantekiciya po ; wacantkiyapi kin he woaĥtani ota akaĥpe kta .
66015003	Faith	Qa Moses Wakantanka taokiye tadowan , qa Amnos kin tadowan kin ahiyayapi , qa heyapi , Itancan , Wakantanka Iyotan wašake cin nioĥan kin tanka , qa wowinihan , tona owotanna un kin en Wicaštayatapi kin he niye ce , nitacanku kin owotanna qa wicaka .
60002002	Faith	Qa hokšiyoqopa nakaha tonpi kin iyecen , wicoie asanpi wohnaye wanin un kin he cin po , hecen on inicagapi kta :
66014013	Faith	Hehan maĥpiya kin eciyatanhan wicaho wan nawaĥon , hecen emakiya , Wowapi ecen kaga wo ; Detanhan wicate cin tona Itancan kin en tapi kin hena wicayawaštepi ece . Han , Woniya kin eya , Wicoĥtani kin ayuštanpi kta , qa wicoĥan kin wiciyahna iyaya ece .
59001027	Faith	Wakantanka qa Ateyapi kin itokam woohodapi opapi ecedan qa ašape šni kin he dee ; Wamdenica qa wiwazica kakijapi eca en wicahipi , qa wicoicage kin en taku iyaonpepica šni ihduhapi kin hee .
66005013	Description	Unkan taku maĥpiya ekta un , qa taku maka akan un , qa taku maka ihukuya tanhan un , qa taku miniwanca mahen un , hena taku ohnaka ko owasin kaken eyapi nawaĥon ; Tuwe oiyotanke kin akan kiyotanke cin Amnos kin kici wowašte kin , wootanin kin , wowitan kin , qa wowašake kin hanakiya owihanke wanin tawapi nunwe .
66008008	Description	Unkan maĥpiya ohnihde iyokihe kin he yahoton , qa taku ĥe wan tanka iyececa peta on itkonyahe cin he miniwanca kin en iyoĥpeya : Qa miniwanca kin hanke iyamni we icaga :
66011004	Description	Hena e Oliwe can nonpa qa petijanjan nom , Wakantanka maka yuhe cin itokam he cin hena eepi .
59004009	Recommendation	Iyokišicapi , wašihdapi qa ceya po ; iyaĥapi kin he wicaceya ee kta , qa widuškinpi kin he woiyokišice kta .
64001011	Recommendation	Waštecicida , taku šice cin he en ope šni wo , tuka taku wašte kin . Tuwe taku wašte econ kin he Wakantanka eciyatanhan un , tuka tuwe taku šica econ kin he Wakantanka wanyake šni .
60005004	Grace	Hecen Waawanhdake Itancan kin tohan ihdutanin kinhan , hehan wowitan watešdake wan šnije kte šni kin he iyacupi kta .
61002012	Sin	Tuka dena iš , woteca iyececa , wicayuzapi qa ihangwicayapi kta e on wicakagapi kin , taku okaĥnigapi šni keš he yašicapi ece ; qa wicotakunišni tawapi kin en ihangiciyapi kta ;
62004016	Faith	Wakantanka canteunkiyapi kin he sdonunyanpi qa wicaundapi . Wakantanka wacantkiyapi kin hee ; qa tuwe wacantkiyapi en un kin he Wakantanka kic un , qa Wakantanka iš nakun iye en un ece .
66013007	Violence	Qa tona owotanna un kin hena azuwicaye ca wicaktedan kta e qupi , qa wicowazi , qa iapi kin , qa oyate kin owasin wicayuhe kta e wowašake qupi .
60002020	Faith	Wayaĥtanipi kin on anipapi , qa wacinnitankapi kinhan taku iyokihi kta he ; tuka tanyan ecanonpi kin on kakišniyanpi kinhan , wacinnitankapi hecinhan , he Wakantanka iyokipi .
66006008	Violence	Unkan wanmdake ca ito šuktanka wan hin san ; tuwe akan iyotanke cin he Wiconte eciyapi , qa Wicaĥapi kin he ihakam iyaya . Unkan maka hanke itopa kin hehanyan maza sagye , qa wicaakiĥan , qa wiconte , qa wamanica maka akan un kin hena on wicašta wicakte kta e wowašake qupi .
59002014	Faith	Mihunkawanji , tuwe wacinyan keya ešta , iyecen wicoĥan yuhe šni kinhan , he taku iyokihi kta he . Wacinyan un kin he niyan okihi he .
62005010	Faith	Tuwe Wakantanka Cinhintku kin wicada kin he wayaotanin iye atayedan yuha un . Tuwe Wakantanka wicada šni kin he itonšni daka ece ; wayaotanin kin on Wakantanka iye Cinhintku hdaotanin qon he wicada šni kin heon .
66016003	Description	Unkan maĥpiya ohnihde icinonpa kin wiyatke tawa kin miniwanca kin en akaštan ; unkan he we icaga , wicate cin we kin iyececa , qa miniwanca kin en taku niyake un kin owasin tapi .
60003016	Recommendation	Wawiyukcan wašte hduha po ; hecen šicaya oĥanyanpi iyecen tona anniiapi kin hena ištecapi kta , Messiya on nionĥanpi wašte kin itonšniyan oniyakapi kin .
66021001	Description	Hehan maĥpiya teca qa maka teca wan wanmdaka . Maĥpiya tokaheya qa maka tokaheya kin hena yutokan iyeyapi , qa miniwanca wanica .
66009006	Description	Unkan anpetu kin hena en wicašta wiconte akitapi kta , tuka iyeyapi kte šni , qa tapi cinpi kta , tuka wiconte e nawicakicipe kta .
62004015	Faith	Tuwe Jesus he Wakantanka Cinhintku kin hee e oyake cin he kici Wakantanka un , qa iš eya Wakantanka en un ece .
62002029	Faith	Iye owotanna un sdonyayapi kinhan , tuwe woowotanna econ kin he iye kin eciyatanhan wanna teca nien tonpi e nakun sdonya po .
66004007	Description	Unkan taku ni un tokaheya kin he mnaja ouncage kin iyececa ; qa taku ni un iyokihe kin he tatanka ouncage kin iyececa ; qa taku ni un iciyamni kin he wicašta itohnake kin iyecen yuha ; qa taku ni un icitopa kin he wanmdi kinyan un ouncage kin iyececa .
66009002	Description	Qa makoĥdoka ceteta wanica he tiyopa kin yuĥdoka , unkan makoĥdoka kin etanhan šota hiyu , peta on maza šdoyapi tanka ĥinca etanhan šota uye cin iyececa ; qa wošbe etanhan šota kin he on anpetu wi kin okotonyan kici aotpaza .
62003023	Faith	Unkan tawoahope kin he dee , Iye Cinhintku Jesus Messiya caje kin wacinunyanpi , qa otoiyohi wašteunkicidapi kta , econ unšipi qon iyececa .
66013011	Description	Unkan wamanica wan tokeca maka kin etanhan hiyu kin he wanmdaka ; he he nom yuha taĥin wanuyanpi cincadan iyececa , qa wamduška iyecen ia .
59005013	Recommendation	Niyepi kin etanhan wanji kakija he ; wocekiye eye kta . Wanji wiyuškin he ; odowan ahiyaye kta .
60001017	Recommendation	Qa Ateyapi kin wicašta itohnake iwanyake šni wicašta otoiyohi iye oĥan kin eciyatanhan wicayukcan ece kin he hoyeyakiyapi kinhan , tohanyan den unhdaka yaunpi kin kokipeyahan un po .
66007015	Faith	Heon etanhan Wakantanka oiyotanke kin itokam yakonpi , qa tipi wakan iye tawa kin ohna anpetu hanyetu ko ohodapi ece ; qa tuwe oiyotanke kin akan kiyotanke cin he hena wicacokaya ounye kta .
60005014	Recommendation	Wacantkiyapi iiputakapi kin on otoiyohi nape kiciyuza po . Tona Jesus Messiya en yaunpi kin owasin wookiye nicipi un nunwe . Amen .
61003017	Recommendation	Heon etanhan , waštecicidapi kin , niš niyepi hena itoham sdonyayapi , heon ihnuhan wicašta šica wohnaye kagapi kin nihnayanpi , qa sutaya nihdepi kin etanhan nihinĥpayapi kinhan .
66018021	Violence	Hehan maĥpiya ohnihde wašake ĥinca wan , inyan wan , inyan wiyutpan tanka iyececa , he icu , qa miniwanca kin en eĥpeye ca heya , Hecen wowašake on Babulon otonwe tanka kin jujuwahan eĥpeyapi kta , qa tohinni iyeyapi kte šni ce .
65001020	Faith	Tuka waštecicidapi kin , niš niyepi wowacinye iyotan wakan nitawapi kin he ohna icaĥiciyapi , qa Woniya Wakan kin eciyatanhan wocekiye eya po ;
62002015	Recommendation	Wicoicage kin de waštedapi šni po , qa taku wicoicage kin ekta un kin hena nakun . Tuwe wicoicage kin de waštedake cinhan , Ateyapi kin waštedake cin en un šni .
66016018	Description	Unkan iho wicaho taninpi , qa wakinyan hotonpi , qa wakanhdi tanin , qa maka škanškan wan tanka , wicašta kin maka akan iwicacage cin ehantanhan maka škanškan iyecen tanka wanica .
66019010	Faith	Unkan hehan he siha hdepi kin en makata eĥpemiciye ca ohowada kta ; tuka iye hemakiya , Ihnuhan hecanon kin , miš cici ookiye waun , qa nihunkawanji Jesus yaotanin yuhapi kin hemaca ; Wakantanka ohoda wo . Jesus yaotanin kin he wokcanpi woniya kin hee .
64001006	Recommendation	Hena e okodakiciye kin en wacanyakiye cin tanyan oyakapi : hena icimanipi en , Taku Wakan iyecen , owicayakiye cinhan tanyan ecanon kta .
66003003	Recommendation	Heon token iyacu , qa nayaĥon kin kiksuye ca , tinsa yuze ca , ihduecetu wo . Kiktahan yaun šni kinhan wamanon sa iyecen ekta ciu kta , qa tohan ekta cihi kte cin he sdonyakiye kte šni .
62003007	Recommendation	Hokšiyopa cikcistinpidan , ihnuhan tuwe nihnayanpi kinhan ; tuwe taku owotanna econ ece kin he owotanna , iye kin owotanna un kin iyececa .
62004001	Recommendation	Waštecicidapi kin , ihnuhan woniya owasin wicayadapi kinhan ; tuka woniya kin wicayukcan po , Wakantanka etanhan unpi kinhan ; wicašta wokcan itonpišni ota wanna wicoicage kin ehna iyayapi .
59004001	Sin	Niyepi ekta wicokicize qa wakinicapi kin tokiyatanhan u he ; cantiheyayapi šica nihuhapi en wakis un kin hena eciyatanhan šni he .
62004012	Faith	Tuwedan tohinni Wakantanka wanyake šni . Otoiyohi canteunkiciciyapi kinhan Wakantanka unkicipi un , qa iye canteunkiyapi kin unkiyepi en tanyan yuštanpi ece .
61003005	Sin	Tuka he de sdonyapi šni , Wakantanka oie kin eciyatanhan maĥpiya kin ehanna un , qa maka kin mini mahen qa nakun mini akan han ;
60003018	Grace	Messiya iš eya wancadan woaĥtani on kakija , owotanna un kin owotanpidan šni kin hena on , Wakantanka ekta unkaunpi kta e heon , wicaceĥpi kicun ktepi , tuka Woniya kin on kiniyanpi .
61002021	Sin	Woowotanna canku kin he sdonyapi šni unkanš he wašte kta tuka , qa he sdonyapi qa woahope wakan wicaqupi kin ayuštanpi kin he šice ĥinca .
59004004	Sin	Wiinayaĥmanpi qa wawiciĥaĥapi ecanonpi kin , wicoicage kin de waštedapi kin he Wakantanka šicedaka e sdonyayapi šni he . Heon tuwe wicoicage kin de wotakuye wacin kinhan , he Wakantanka tokaya .
66016002	Violence	Hehan maĥpiya ohnihde tokaheya kin u , qa wiyatke tawa kin maka kin en akaštan . Unkan wicašta tona wamanica wowapetogton tawa kin yuhapi , qa iyacinpi kin ohodapi kin hena en šiyaka o tanka qa šica awicahinĥpaya .
66005008	Description	Unkan wowapi kin he icu qehan , taku ni un topa kin , qa hunkawicayapi wikcemna nonpa sam topa kin hena Amnos kin itokam makata eĥpeiciyapi , otoiyohi candowankiyapi hduhapi , qa nakun mazaskazi wiyatke taku waštemna on ojudan , wicašta wašte wocekiye tawapi kin hee :
62005001	Faith	Tuwe Jesus he Messiya kin ee e wicada kin he Wakantanka eciyatanhan tonpi ; qa tuwe waicaĥye cin waštedake cinhan , he tuwe iye eciyatanhan teca ni en tonpi kin he nakun waštedaka ece .
60002012	Recommendation	Qa Ikcewicašta ehna owotanna oĥanyan po ; hecen šicaya econ keniciyapi keš , wiwicawangapi anpetu kin en , nioĥanpi wašte wanyakapi kte cin hena on Wakantanka yaonihanpi kta .
66006013	Description	Qa maĥpiya wicanĥpi kin makata hinĥpayapi , witanšna hu wan tateyanpa tanka kahuhuza eca waskuyeca štunkadan keš paĥpa ece kin he iyececa .
59004008	Recommendation	Wakantanka ikiyedan u po , hecen is nikiyepidan u kta . Waĥtanipi sa , nape hdujaja po ; qa wacin ninonpapi kin , cante hduecepidan po .
59002009	Sin	Tuka wicašta token ihduze cin ekta eyatonwanpi kinhan , woaĥtani ecanonpi , qa woope kin on šicaya econ oniyakapi ece .
62004007	Faith	Waštecicidapi kin , otoiyohi canteunkiciciyapi kte ; wacantkiyapi kin he Wakantanka eciyatanhan un ; qa tuwe wacantkiye cin he Wakantanka eciyatanhan tonpi , qa Wakantanka sdonya .
62002009	Sin	Tuwe iyoyanpa kin en un keiciye ca , hunkawanjitku kin šicekidake cin he dehantu otpaza kin en un .
60004014	Grace	Messiya caje kin on niyašicapi kinhan , niyuwaštepi ece ; wowitan qa Wakantanka Taniya kin en niunpi kin heon . Hena e eciyatanhan oštehdapi , tuka niye eciyatanhan yatanpi ece .
59003009	Faith	He on Wakantanka Ateyapi kin unyawaštepi ; qa he on wicašta akantu , Wakantanka ouncage iyecen kagapi kin hena wicunyašicapi ece .
61002014	Sin	Išta yukanpi wiinaĥmanpi kin on ojudan qa woaĥtani ayuštanpica šni ; wicanagi kacegya unpi kin hena wicahnayanpi ece ; cante wawicakipi e ecewakta kin heca yuhapi , wicotakunišni cincapi kin :
59001019	Recommendation	Heon etanhan , mihunkawanji wašte , wicašta otoiyohi wanaĥon oĥanko kta , ie kapin kta , qa wacintanka kte :
66008007	Violence	Unkan maĥpiya ohnihde tokaheya kin yahoton , qa wasu peta ko we icicahiyapi maka kin ahinhe : Qa can iyamnimni kin ĥuĥnaga , qa wato kin iyuĥpa ĥuĥnaga .
66011017	Faith	Qa heyapi , Itancan Wakantanka Iyotan wašake cin , tuwe un , qa un qon , u kte cin he niye ce , pidaunyayapi , nitowašake tanka kin iyecku , qa wicayeconza ce .
62004006	Faith	Unkiye Wakantanka unketanhanpi ; tuwe Wakantanka sdonye cin he unkiye anaungoptanpi ece ; qa tuwe Wakantanka eciyatanhan šni kin he anaungoptanpi šni . Deciyatanhan wowicake woniya qa wohnaye woniya kin napin sdonunyanpi .
65001012	Description	Hena woašape kin heca , wacantkiya wayatapi kin en opeya wotapi , qa wikopešniyan cemiciyapi : maĥpiya šapa mini wanica tate on ayapi ece kin ; can kin ptanyetu eca šeca aya , waskuyeca codan , inonpa šeca , qa hute eciyatanhan yujunpi kin hena hececapi .
61001016	Description	Jesus Messiya Itancan unkiyapi towašake qa hi kte cin hena unkoniciyakapi qehan , hitunkakanpi ksamya kagapi kin unkunpi šni , tuka iye tanka ĥince cin he išta on wanunyakapi .
61003016	Sin	He wowapi kage cin owasin en taku hececa cajeyata ece ; hena wanjikši okaĥniĥ teĥika , tona onspepi šni qa kaktihanhan unpi kin yatokecapi , wowapi unma kin iyececa , iye ihdutakunipi kte šni heon .
59001026	Sin	Tuwe niyepi kin etanhan woohodapi kin en opa se ececa hecinhan , qa ceji hdaške šni tuka iye cante icihnaye cinhan , he woohodapi ope cin he taku šni .
63001004	Faith	Ateyapi kin woahope unqupi qon iyecen , nicinca wowicake eciyatanhan manipi iyewicawakiye cehan nina imduškin .
66002003	Faith	Wacinnitanka , qa ayape , qa micaje kin on ĥtayani , qa oyakite šni .
66019013	Description	Qa wokoyake we en oputkanpi kin heca koyaka : Qa Wakantanka Oie kin eciyapi .
62002003	Faith	Unkan deciyatanhan iye kin wanna sdonunyanpi e sdonunkiyapi , tawoahope unkokicipapi kinhan .
66017006	Sin	Unkan wicašta owotanna we kin winoĥinca kin he iwitko wanmdaka , qa tona Jesus yaotaninpi kin hena we kin on . He wanmdake ca nina imanihan waun .
65001019	Sin	Ihdutokanpi kin dena eepi , witantanpi , qa Woniya kin yuhapi šni .
59004003	Sin	Yadapi tuka iyacupi šni ece , ecinšniyan yadapi kin on , cantiheyayapi šica on dusotapi kte cin heon .
66021023	Grace	Qa otonwe kin he anpetu wi , hanyetu wi ko en iyoyanpapi kta cinpi šni ; Wakantanka wowitan tawa kin iyoyanpa , qa Amnos kin he petijanjan kin hee .
66014005	Description	Qa hena ipi kin en wohnaye takudan iyeyapi šni ; qa Wakantanka oiyotanke kin itokam takudan iyaonpepica šni unpi .
66016009	Sin	Qa iyokatapi tanka kin wicašta wicagu , qa hecen Wakantanka wicokakije hena yuhe cin he caje kin oštehdapi , qa wowitan qupi kta on ihduecetupi šni .
66021012	Description	Qa ihdukšan aconkaškapi tanka qa tehan wankantu kin , qa tiyopa ake nonpa yukan , qa tiyopa kin hena en maĥpiya ohnihde ake nonpa yukanpi , qa akan wicacaje owapi , Israel cincapi wicoun ake nonpa kin hena eepi .
66020002	Description	Qa he wamduška kin iyaĥpaya , sinteĥda wanakaja tanhan un kin , Wakanšica qa Satan hee , qa kaška ehnaka , waniyetu kektopawinge hehanyan ;
59001022	Recommendation	Tuka wicoie kin ecen econ po , qa iye icihnayanpi , naĥonpi ecedan , unpi šni po .
60005002	Recommendation	Wakantanka optaye tawa ehna yaunpi kin he wonwicaya po ; econ niciyapi kin iyecece šni , tuka iyokipiya awanwicadakapi kta ; woyuha šica kin on etanhan šni , tuka tawacin wašte on ecanonpi kta :
59005004	Sin	Wanyaka po , tona maga nitawapi abaksapi wokajuju hnaye ayanicapi kin he howaya ; qa tona aguyapi baniciksapi qon hoyeyapi kin he Sabaoth Itancan noge kin en hiyoĥpaya .
60002001	Recommendation	Heon etanhan , wocanniye owasin , qa wohnaye ocowasin , qa woanakiĥbe , qa wowinawizi , qa iapi šica iyuĥpa eĥpeya po ;
65001017	Recommendation	Tuka waštecicidapi kin , niyepi , Jesus Messiya Itancan un yanpi yewicaši qon hena oiepi ehanna oyakapi qon hena kiksuya po ;
62005009	Faith	Wicašta akantu taku yaotaninpi kin he unkicupi kinhan , Wakantanka taku yaotaninpi kin he iyotan tanka ; Wakantanka taku yaotanin kin he dee , iye Cinhintku hdaotanin qon hee .
62004011	Faith	Waštecicidapi kin , Wakantanka hecen canteunkiyapi kinhan , unkiš eya otoiyohi canteunkiciciyapi kta iyececa .
66021018	Description	Conkaške kin he iyaspis inyan teĥika on kagapi , qa otonwe kin he mazaskazi ecedan , janjan ecedan iyececa .
66015006	Description	Qa maĥpiya ohnihde šakowin wicokakije sakowin yuhapi kin hena tipi wakan kin etanhan inanpapi , miniĥuha ska wiyatpa kin heca koyakapi , qa mazaskazi on maku opta ihduskitapi .
66001015	Description	Qa siha kin iš mazazi ecedan iyececa , peta tanka en itkonyahe seca ; qa ho kin he mini ota iĥaĥa kin iyececa .
65001018	Sin	Anpetu ihankeya kin en wicašta wawiĥaĥapi kin yuke kta , iye cantiheyapi šice cin eciyatanhan manipi kin , he oniciyakapi qon .
62004002	Faith	Deciyatanhan Wakantanka Taniya kin sdonyayapi kta ; woniya kin tona Jesus Messiya wicaceĥpi un hi oyake cin hena Wakantanka eciyatanhanpi ece .
65001008	Sin	He iyececa , wihamnanpi sa kin dena wicaceĥpi kin ašamyapi , qa wokiconze waĥtedapi šni , qa taku tanka yašicapi ece .
60003011	Recommendation	Taku šice cin okamna kta , qa taku wašte e econ kta ; wookiye akite ca kuwa aye kta ce .
66014012	Faith	Wicašta owotanna apepi kin he de en un , qa tona Wakantanka tawoahope opapi qa Jesus wacinyanpi kin hena .
61003014	Recommendation	Heon etanhan , waštecicidapi kin , taku hececa ayapepi kin heon aiciciya po , hecen iye wookiye en ešape šni qa iyaonpepicašni iyeniyanpi kta .
59005014	Recommendation	Niyepi kin ekta wanji wayazanka he ; okodakiciye kin en hunkawicayapi kin wicakico kta ; on cekiyapi qa Itancan caje kin on wihdi on sdayapi kta .
60003001	Recommendation	He iyecen , winoĥincapi kin , nihihnapi wicihukun un po ; hecen tona wicoie kin anagoptanpi šni kin hena , wicoie codan ešta , iye tawicupi oĥanpi kin on iyakapewicayapi kta ;
59002007	Sin	Wicaceje wašte on cajeniyatapi ece kin he yašicapi šni he .
62002005	Faith	Tuka tuwe iye oie kin okicipe cinhan , awicakehan he en Wakantanka waštedake cin yuecetupi . Heciyatanhan iye kin en unyakonpi kin sdonunkiyapi ece .
66016013	Description	Unkan wamduška i kin etanhan , qa wamanica , i kin etanhan , qa woitonšni wokcan kin he i kin etanhan , taku wakan šica yamni , hnaška iyececa , hena hiyu wanmdaka .
59002008	Recommendation	Wowapi kin eciyatanhan , woope iyotan wašte , Nikiyedan un kin niye inihdacin wašteyadake kta ce , eyapi kin he ecen ecanonpi kinhan , tanyan ecanonpi kta .
60004006	Grace	Heon etanhan , nakun tona tapi kin hena wotanin wašte owicakiyakapi qon , hecen wicašta wicaceĥpi en un kin iyecen wicayacopi ešta woniya en Wakantanka eciyatanhan nipi kta .
66007001	Description	Unkan hena iyohakam maĥpiya ohnihde topa maka oise topa kin en inajinpi kin wanwicamdaka , maka tate ouye topa kin yuhapi , hecen maka qa miniwanca qa can hiyeye cin wanjidan atateyanpa kte šni .
60004003	Sin	Hekta unnipi kin , Ikcewicašta tawacinpi kin ecen econkupi kin he ota , wicoĥan šica , wocantiheye šica , miniša ota , wakan wacipi , witkopi , qa wakagapi wakandapi šice cin hena omaunnipi qehan .
66011005	Violence	Unkan tuwe hena kiuniwicaye kta cin kinhan , ipi kin etanhan peta hiyu , qa toka wicayapi kin ihang wicaye kta : Tuwe kiuniwicaya cin kinhan he hecen ktepi kta .
66022015	Sin	Tuka šunka , qa tona wapiyapi sa , qa wiinaĥmanpi sa , qa wawiciĥaĥapi econpi sa , qa wakagapi ohodapi sa , qa tuwe itonšni waštedake ca econ kin hena tankan yakonpi ece .
66002014	Sin	Tuka taku wanjikjidan iyacionpa ; Balaam hee Balak Israel cinca kin taku on waĥtani iciyapi kte cin wicitokam ehde kin he onspekiye ca , taku wakagapi wakiyušnapi kin yutapi , qa wiinaĥmanpi econpi kta , he tawoonspe tona yuhapi kin hena wicaduha ;
60005006	Recommendation	Heon etanhan , Wakantanka nape wašake cin ihukuya onšikiĥan po ; hecen tohan iyehantu kinhan yuwankan inicupi kta :
66002021	Sin	Unkan he wawiciĥaĥapi econ kin on iyopeiciye kta e anpetu waqu , tuka iyopeiciye šni .
62002012	Grace	Hokšiyopa cikcistinpidan , iye caje kin on wayaĥtanipi kin nicigajujupi kin heon wowapi cicagapi .
60001010	Grace	Wiconi kin he on , wicašta wokcan wowaonšida en niunpi kin he oyakapi qehan , aiciciya akitapi qa wiwangapi ;
63001007	Sin	Wanna Wicahnaye sa ota wicoicage kin ehna iyayapi , hena Jesus Messiya wicaceĥpi un hi qon oyakapi šni . He wicahnaye sa qa Messiya kipajin kin heca .
66016021	Violence	Unkan maĥpiya kin eciyatanhan wasu tanka wicašta kin awicahinhe , otoiyohi taku tke utapi opawinge wanjidan inskokeca . Unkan wasu wicokakije kin on wicašta kin Wakantanka yašicapi ece , he wokakije iyotan tanka kin heon .
61003013	Faith	Hececa ešta , unkiye , iye wahounyanpi kin eciyatanhan , maĥpiya teca qa maka teca en woowotanna ounye cin he wanunyakapi kta e unkapepi .
66006014	Description	Qa wowapi pehan ehnakapi kin he iyecen maĥpiya kin tanin šni iyaye ca , ĥe otoiyohi , wita otoiyohi ko yutokan iyeyapi .
66006004	Violence	Unkan šuktanka wan tokeca hin ša kin he hinanpa ; unkan tuwe akan iyotanke cin he maka kin etanhan wookiye icu kta e qupi , hecen otoiyohi kiciktepi kta ; qa nakun maza sagye wan tanka qupi .
66002020	Sin	Tuka taku tonana iyacionpa , winoĥinca wan Jezebel eciyapi , winoĥinca wokcanka keiciye cin he mitaokiye kin wicahnaye ca , wiinaĥmanpi econpi , qa taku wakagapi wakiyušnapi kin yutapi kta e onspe wicakiye cin hee iyowinyakiya .
63001010	Recommendation	Tuwe en niipi qa woonspe kin de yuhe šni kinhan , tin u šipi šni po , qa wookiye eciyapi šni po .
65001011	Sin	Woteĥi wicakiciun nunwe ; Qain tancanku kin ohna yapi , qa wokajuju on , Balaam tawohnaye kin nina ainyankapi , qa Kore wicakipajin qon en ihangiciyapi .
65001010	Sin	Tuka dena e qe taku sdonyapi šni kin hena yašicapi ece : tuka iye icagapi kin eciyatanhan taku sdonyapi kin hena on ihdušicapi , woteca ia okitpanipi kin iyececa .
61003018	Faith	Tuka wowašte kin en , qa nakun Itancan unyanpi Wanikiya Jesus Messiya sdonyapi kin en icaga po . Iye kin wowitan nakaha qa owihanke wanica kiciun nunwe . Amen .
60005009	Faith	Sutaya wacinyayapi kin on he kipajin po ; nihunkawanjipi maka akan unpi kin hena en wokakije kin dena iyececa yuštanpi ece e sdonyayapi .
66017012	Description	Qa he wikcemna wandake ciqon hena wicaštayatapi wikcemna kin eepi , nahaĥin wokiconze yuhapi šni , tuka wihiyayedan wancadan ape cin wicaštayatapi iyecen wamanica kin kici wicowašake icupi kta .
59005001	Recommendation	Iho po , tona wijica yaunpi kin , wokakije nihiyahdepi kte cin hena on ceyapi qa šicahowaya po .
66002010	Recommendation	Token nicakije kte cin ihnuhan taku koyakipe cin . Iho , Wakanšica niyepi wanjikji wicakaška tipi kin en iyeniyanpi kta , iniyukcanpi kta e heon ; unkan anpetu wikcemna hehanyan wokakije duhapi kta ; tuka wicate cin hehanyan wicaka wo , kinhan wiconi watešdake wan cicu kta .
59005005	Sin	Maka akan woiyokipi imnahan yaunpi qa tanyan wayatapi ece ; wapatapi anpetu kin en iyecen cante cemyakiyapi .
66004004	Description	Qa oiyotanke kin ihdukšan oyanke wikcemna nonpa sam topa wanka ; qa oyanke kin hena en hunkawicayapi wikcemna nonpa sam topa iyotankapi , qa wokoyake ska koyakapi e wanmdaka ; qa pa kin en mazaskazi tešdakapi .
66018007	Description	Token waĥanicida qa takudan icakije šni un qon he iyecen wicokakije , qa iyokišicapi kin qu po . Iye cante kin ekta kaken eya ; Wicaštayatapi winoĥinca heca iyotankehan waun , qa wiwazica hemaca šni , qa iyokišicapi kin icimana wanmdake kte šni ce .
60003007	Recommendation	Nakun wicašta yaunpi kin , wosdonye eciyatanhan om yukan po , nitawinpi wakšica wankadan iyececa , qa om wiconi wowašte kin tawaniciyapi kta iyecen wicahduonihan po ; hecen wocekiye nitawapi kin kagipi kte šni .
59002012	Recommendation	Tona woope on tawaiciyapi kin on wicayacopi kte cin hena iyecen iapi , qa econ po .
66018009	Sin	Unkan wicaštayatapi maka ohnaka kin kici wawiciĥaĥapi econpi , qa takudan icakije šni unpi kin hena he aceyapi kta , qa nihinciyapi kta , he ĥuĥnage cin šota kin wanyakapi kinhan ;
62004010	Grace	Wacantkiyapi kin he deciyatanhan , unkiye Wakantanka wašteundakapi kin hee šni , tuka iye canteunkiyapi , qa Cinhintku waunĥtanipi yutokan iyeye kta e on u ši qon hee .
62001007	Faith	Tuka iye iyoyanpa en un kin he iyecen iyoyanpa kin en maunnipi kinhan , otoiyohi okiciciya unyakonpi , qa iye Cinhintku Jesus Messiya we kin he woaĥtani owasin unkipakintapi kta .
66014011	Description	Qa kakišwicayapi šota kin owihanke wanin wankan iyaya ece ; qa tona wamanica iye iyacinpi ko ohodapi , qa tuwe he caje wapetogtonpi yuhe cin he na anpetu hanyetu ko oziyapi wanin unpi .
62003017	Sin	Tuka tuwe maka akan woyuha ton , qa hunkawanjitku waĥpanica wanhdake ca , cantekiye cin anakipte cinhan , tooken Wakantanka waštedake cin en un kta he .
60002011	Recommendation	Waštecicidapi , ceciciyapice , oyate tokeca qa unhdaka unpi kin iyecen wicaceĥpi cantiheyapi kin , wicanagi kin kici kicize cin , hena ayuštan po :
60002017	Recommendation	Owasin wicayuonihan po . Hunkawanjinkiciyapi kin waštekida po . Wakantanka kokipa po . Wicaštayatapi kin yuonihan po .
66002009	Sin	Nioĥan kin sdonwaya , wokakije wowaĥpanica ko nitawa kin , ( tuka winijica ; ) qa tona Juda wicašta keiciyapi qa hecapi šni , tuka Satan omniciye tawa kin etanhanpi , hena waaiapi kin nakun sdonwaya .
59001021	Recommendation	Heon etanhan , wicowaĥtešni kin owasin , qa taku šica iyatahdepi kin eĥpeya po ; qa wicoie ninagipi niye kta okihi kin he onšiiciya icu po .
66014008	Sin	Unkan maĥpiya ohnihde icinonpa kin he ihakam ye ca heya , Hinĥpaya ce , Babulon otonwe tanka kin he hinĥpaya ; wawiciĥaĥapi wocantiyahde mini ša tawa kin etanhan oyate hiyeye cin owasin yatke wicakiye cin he dee .
62005021	Recommendation	Hokšiyopa cikcistinpidan , taku wakagapi kin itehan ihduha po . Amen .
60003015	Recommendation	Tuka nicantepi kin en Wankantanka Itancan kin wakanda po ; qa tuwe wowacinye en niunpi kin on iniwangapi kinhan , waĥbayedan kokipeyahan aduptapi kta e ohinniyan wiyeya yanka po ;
62002024	Faith	Taku otokaheya tanhan nayaĥonpi qon he yuha po . Taku otokahe ekta nayaĥonpi qon en niunpi kinhan , Cinhintkuyapi kin en yaunpi kta , qa nakun Ateyapi kin en .
66020011	Description	Hehan oiyotanke ska tanka wan wanmdaka , qa tuwe akan iyotanke cin he ite kin etanhan maka maĥpiya ko najicapi ; qa tukten wanke kte cin iyeyapi šni .
62001005	Grace	Hehan wotanin wašte iye eciyatanhan naunĥonpi qa unkoniciyakapi kin , Wakantanka he iyoyanpa , qa otpaza takudan en un šni kin he hee .
66017002	Sin	He kici wicaštayatapi maka akan unpi kin wawiciĥaĥapi econpi ece , qa tona maka akan unpi kin wawiciĥaĥapi tawa miniša kin on witkopi ce .
66012003	Description	Unkan hehan maĥpiya kin ekta wowapetokeca tokeca wan tanin ; wamduška duta tanka wan , he pa šakowin , qa he wikcemna yuha , qa pa šakowin kin en watešdake šakowin tešdaka .
60005003	Recommendation	Wakantanka taku tawa ĥince cin en itancanpi kin eyenicecapi kte šni , tuka optaye kin en waonspekiya yaunpi kta .
66011007	Violence	Unkan taku yaotaninpi kin wanna yuštanpi kta hehan , wošbe kin etanhan wamanica wan wankantkiya hiyu , qa hena azuwicaye kta , qa ohiwicaye ca wicakte kta .
66011001	Recommendation	Unkan cedi wan cansakadan iyececa he maqupi ; unkan maĥpiya ohnihde kin najinhan najin qa heya ; Najin , qa tipi wakan Wakantanka tawa kin iyuta wo , qa wahna wošnapi , qa tona en cekiyapi ece kin hena nakun .
66014004	Description	Winoĥinca on ašamwicayapi šni kin hena eepi , tanšna unpi nakaeš . Tona Amnos kin tokiya ye cinhan iyahna yapi kin hena eepi . Wicašta kin etanhan Wakantanka qa Amnos kin ekta opewicatonpi tokaheya kin hena eepi .
66009007	Description	Psipsicadan kin hena ouncage kin šuktanka ozuye on wiyeya ehnag najinpi kin he iyececa ; qa pa akan mazaskazi watešdake iyececa wapaha kitonpi , qa itepi kin wicašta ite kin iyececa .
60002016	Recommendation	Nihduhapi , tuka tawaniciyapi kin he wocanniye onĥoĥda iyecen yecunpi kte šni , tuka Wakantanka tawowidake kin iyececa .
65001016	Sin	Hena e wihnupi sa , wawiyaonpapi sa , iye cantiheyapi kin eciyatanhan manipi ece ; qa i eciyatanhan waĥanĥanicidaya iapi , qa taku on etanhan wicašta itohnake kin waštedakapi ece .
66006015	Description	Qa maka wicaštayatapi , qa wicašta tankinkinyanpi , qa wicašta watonpika , qa wicašta itancanpi , qa wicašta wašakšakapi , qa wicašta wowidake unpi kin otoiyohi , qa ihduhapi kin otoiyohi , qa ihduhapi kin otoiyohi , makoĥdoka qa ĥe imnija kin ehna naiciĥmanpi ;
66021008	Sin	Tuka tona wikopapi , qa wicadapi šni , qa waĥtepi šni , qa tin wicaktepi , qa wawiciĥaĥapi econpi sa , qa wapiyapi , qa wakagapi ohodapi sa , qa oitonpišni kin hena owasin mde wan peta qa inyan zi on itkonyahe cin he ohna taku tawapi kta , wiconte inonpa kin hee .
66009008	Description	Qa paha kin he winoĥinca paha iyecen yuhapi , qa hi kin hena mnaja hi kin iyececa .
60003012	Sin	Jehowa išta kin wicašta owotanna awicatonwan , qa wocekiye eyapi kin he anoĥwicakiciya ; tuka tona šicaya econpi kin Jehowa itohnake kin itkowicakipa ece .
66022011	Recommendation	Tuwe owotanna šni kin ohinniyan owotanna kte šni , qa tuwe ašape cin he ohinniyan ašapa un nunwe ; qa tuwe owotanna kin he ohinniyan owotanna kta , qa tuwe ecedan kin he ohinniyan ecedan un nunwe .
66021025	Description	Qa tiyopa kin hena anpetu icunhan ecen iyeyapi kte šni ; qa heciya hanyetu wanica .
59002017	Faith	He iyecen wacinyanpi kin , wicoĥan codan kinhan , he wanna ta , išnana un kin heon .
60003014	Recommendation	Tuka owotanna oĥanyanpi kin on šicaya nicuwapi kinhan , he wowašte ; hecen wokokipe tawapi kin kokipapi šni , qa cante hahayedan yankapi šni po ;
66018002	Sin	Unkan he wašagya hotankakiya hotanin , qa heya , Hinĥpaya ce , Babulon tanka kin he hinĥpaya ; qa taku wakan šicapi en ounyanpi , qa wanagi ašape cin owasin he otipi , qa zitkadan šice cin šicedapi kin owasin he hoĥpi yapi ce .
62002022	Sin	Tuwe itonši he ; tuwe Jesus he Messiya kin ee šni , keye cin hee ; Messiya kipajin kin hee , Ateyapi qa nakun Cinhintku kin anawicakiĥbe cin hee .
59002020	Faith	Tuka , wicašta wacinton šni kin , wacinyanpi wicoĥan codan kin he ta e sdonyaye kta he .
66008005	Description	Unkan maĥpiya ohnihde kin he oizinye kin icu , qa wahna wošnapi peta kin etanhan oju , qa maka kin ekta eĥpeya ; unkan iho , wicaho , qa wakinyan hotonpi , qa wakanhdi , qa maka škanškan .
66018003	Sin	Wawiciĥaĥapi wocantiyahde miniša tawa kin hetanhan oyate hiyeye cin owasin yatkanpi ; qa he kici wicaštayatapi maka akan unpi kin wawiciĥaĥapi econpi , qa taku teĥika ota yuhe cin on wopeton maka akan unpi kin wijiniciyapi ce .
62005016	Sin	Tuwe hunkawanjitku waĥtani wanhdake cinhan , woaĥtani kin he wiconte ekta šni kinhan , wocekiye ekiciye kta , unkan Wakantanka wiconi qu kta , tona waĥtanipi wiconte ekta iyahde šni hena on . Woaĥtani wanji wiconte ekta ; he on wocekiye eye kta epe šni .
63001008	Recommendation	Iwanihdaka po , hecen taku unkamnanpi kin toki eĥpeunyanpi kte šni , tuka wokajuju iyakicuya unkicupi kta .
66011006	Violence	Hena e maĥpiya kin onataka okihipi , hecen magaju kte šni , waayatapi anpetu kin icunhan , qa mini kin we icaĥyapi kta okihipi , qa tohan cinpi eca wokakije owasin on maka kin kakišyapi ece .
66001013	Description	Qa petijanjan ihupa šakowin kin cokaya Wanji Wicašta Cinhintku kin iyececa , tawokoyake kin siha kin ekta iyahdeya , qa maku kin opta mazaskazi ihduskita .
66022003	Faith	Unkan heciya wicayušice wanice kta ; tuka Wakantanka oiyotanke tawa kin he , qa Amnos tawa kin hen he kta , qa taokiye kin hena tawoahope kin ecen econpi kta :
60004007	Recommendation	Tuka taku owasin ecadan owihanke kta . Heon etanhan wacinksapa po , qa wocekiye on waktaya un po .
59001005	Recommendation	Niyepi etanhan tuwe woksape nice cinhan , Wakantanka kida kta , iye owasin iyakicuya wicaqu ece , qa iyopewicaye šni ; unkan qupi kta .
66003018	Recommendation	Kaken wahokonciciya ce , mazaskazi peta on yuecedan kagapi kin he opemicaton wo , winijica kta ce , qa wokoyake ska , kodake kta e heon , hecen tanconikadan on winištece cin he tanin kte šni ; qa wicišta wihdi kin , niišta iyakiun kta , hecen wawandake kta .
62005013	Faith	Wakantanka Cinhintku caje kin wacinyayapi kin dena wowapi cicagapi kin ; wiconi owihanke wanica duhapi e sdonyakiyapi kta , qa Wakantanka Cinhintku caje kin wacinyayapi kta e heon .
59005007	Recommendation	Heon etanhan , mihunkawanji , Itancan kin hi kte cin hehanyan wacintanka po . Wanyaka po , wicašta woju ece kin he maka waskuyeca wašte aigage cin hena ape yanke ca , on tehan wacintanka , magaju tokaheya qa nakun ehake kin ahinhe kte cin hehanyan .
62002028	Faith	Unkan dehan , hokšiyopa cikcistinpidan , iye kici un po ; hecen tohan iye ihdutanin kinhan wacinunyanpi kta , qa taninyan hinajin kinhan , itokam unkištecapi kte šni .
59004011	Recommendation	Mihunkawanji , otoiyohi akiciiapi šni po . Tuwe hunkawanjitku aie ca hunkawanjitku hdaco kinhan , he woope kin aie ca woope kin yaco ; tuka woope kin daco kinhan , woope kin ecen econpi kin henica šni , tuka wayaco kin henica .
66021021	Description	Tiyopa ake nonpa kin hena inyan teĥika ocaje ake nom , tiyopa otoiyohi inyan teĥika wanjidan ; qa otonwe ocanku kin he mazaskazi ecedan janjan kin iyecen wiyatpa .
66011013	Violence	Unkan wihiyayedan ape cin he icunhan maka škanškan wan tanka , qa otonwe kin hankedan iwikcemnamna kin hinĥpaya , qa maka škanškan kin on tona tapi kin hena wicašta kektopawinge šakowin . Qa unmapi kin yušinyayapi qa maĥpiya Wakantanka kin wowitan qupi .
65001023	Recommendation	Qa hunĥ iš wokokipe on niwicaya po , peta etanhan iwicacupi kin iyececa ; qa wokoyake wicaceĥpi on ašapapi kin hena ee kaeš šicedaka po .
