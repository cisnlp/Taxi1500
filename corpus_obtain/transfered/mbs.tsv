62003016	Faith	Netegahan tadon den aw eden se ontò dakel pedowan , so neketagad si Jesu Cristo inimetayan amon megpelowà kenitadon lekat te salà . Yan sikitadon heman egpemenal , keilangan meketagad kidon imetayan amon ketebangan tadon se kedowa tadon .
43013001	Grace	Te wedà pa dateng se aldaw te Pista te Pegpelowà , tapay netegahan i Jesus te agpet den se pegkesayo din lekat te keneyonan amon molì doton te Amay din . Gayed dakel se pedowan din diyà te menge tinoledaan din dini te keneyonan , aw nedekelan din dan te pedowan lamig te pegkematay din .
58003017	Sin	So gayed dan mig-inang te salà , yan neopalan dan te Timanem taman te kepatan se omay , aw nematay se kedita dan doton te kebigtilan .
60001014	Recommendation	So menge batà kaw den te Timanem , yan keilangan tomolò kaw kandin . Kedengan te wedà kaw pa ketaga-taga te kebenalan , timaking kaw te medaet ibeg te pedowan niyo . Meneng ikà niyo den egtaking kenyan .
45011032	Grace	Impetaga-taga te Timanem te nekesalà se kedita te otaw , pengkey Judiyo aw otaw kenà Judiyo , amon ipetaga-taga din te doen keido din diyà te kedita te otaw .
66006006	Description	Doen dinineg ko minikagi kidoen te tengà-tengà te epat ayam-ayam metolos . Migpunù sikandin diyà te otaw simakay , kagi din , “ Pemehali se kànen dan , so olò sebad litro te trigo se mepakay beyadan te kwarta itandan te sebad se aldaw , aw olò telo litro te sebada se mepakay beyadan te itandan te sebad se aldaw . Meneng ikà eg-alin te keelagà te lana aw bino . ”
59004010	Recommendation	Aw megpedanà kaw te pegkeotawun niyo diyà te Pengolo , tebangan kaw din aw ipelangkaw din heman se kenyo pegkeotawun .
44017031	Grace	so tapay den pinemallì te Timanem se aldaw te peg-okom te kedita te otaw . Doen den pinemallì din meg-okom , aw metòlid se peg-okom din . Metoman iyan , so inantay sikandin te Timanem lekat te nematay . ”
43019002	Description	Penga te pegbadas te menge sondalo kandin , linekò dan se belagen doen tigis , aw yan se insangkob diyà te olo din iling te korona te selotan . Impesaol dan heman sikandin te melalag saol te selotan .
54005014	Recommendation	Yan se doun te ibeg ko mengognan beling todà se kaling bayi balo , aw megbatà dan , aw meg-ipat dan te kandan pamilya , amon wedad isila te menge poon tadon tepad kenitadon egpemenal .
43014011	Faith	Pemenal ka te inikagi ko , te diyà a te Amay ko , aw diyà heman sikandin kanak . Aw eked ka pemenal kenyan pengkey siak se minikagi kenyan , pemenal ka kenyan tandà te menge kepelahan ininang ko .
66020014	Violence	Penga niyan , in-agbel doton te lanaw apoy se kemetayun aw ogpeanan te otaw nematay , aw yan se temanan niyan . Se lanaw apoy , yan se iningedanan Ikedowa Kemetayun .
58009026	Description	Simpana kenà iyan botong , keilangan melikit se pegkematay din lekat te keteboan te keneyonan lamig songkani . Meneng kenà iling kenyan si Cristo , so mekesebad olò se peg-inang din songkani te wedà pa dateng se temanan te keneyonan , aw botong den iyan . Migpekeotaw sikandin amon mengabat te salà tadon pineokit te pegpemegay te kandin lawa te pegkematay din .
44013018	Description	Dalem te kepatan se omay , inipat dan te Timanem doton te kebigtilan .
46011033	Recommendation	Yan menge kedowa ko , aw megtipon kaw komaen te pan pengilala te lawa te Pengolo , keilangan megpetegaday kaw .
66006012	Violence	Penga niyan , inabat te Karniro se ikeenem pengilala diyà te solat linolon . Penga niyan , doen ontò magsen linog , aw migkeitem se aldaw iling te tila ontò meitem , aw migkelalag se kedakel te bolan iling te dipanog .
58011035	Violence	Doen heman menge bayi simalig diyà te Timanem aw yan neantay se batà dan pengkey nematay den . Doen heman menge doma otaw simalig diyà te Timanem dinakep te otaw mebolot . Pengkey impeeleg dan lamig nematay dan , meneng wedà dan lengà te pegsalig dan diyà te Timanem , so ibeg dan entayen dan te Timanem lekat te nematay amon meg-ogpà dan doma din te wedad temanan .
44016037	Violence	Meneng wedà tandù si Pablo . Minikagi sikandin diyà te sondalo , “ Pengkey sakop kay te Roma , meneng binadas kay dan diyà te keditaan te otaw . Penga niyan , kineleboso kay , pengkey wedad salà day . Aw ibeg dan pa , ieles se pegpekesayo kenami . Meneng eked kay kesayo singed aw sikandan se domini amon megpelowà kenami . ”
45013009	Recommendation	Doen punù insolat , “ Ikà niyo eglakad . Ikà niyo egbonò . Ikà niyo egpenakaw . Ikà niyo eg-ingà . ” Doen heman menge doma punù insolat , meneng netibok se kedita niyan diyà te sebad punù seini , “ Kedekeli niyo te pedowan se doma otaw iling te peg-aneng-aneng niyo te kenyo pegkeotawun . ”
62003003	Faith	Aw ontò egpeliman se otaw te metoman iyan , yan se otaw megpelobos te kandin pedowan wedad salà iling ki Cristo .
45007022	Faith	Pengkey didalem te pedowan ko , ibeg ko tomolò a te ibeg te Timanem ,
50004004	Recommendation	Keilangan gayed kaw meluba tandà te pegpesakop niyo diyà te Pengolo tadon . Todà a megpunù kenyo te keilangan meluba kaw .
66001012	Description	Pegdineg ko kenyan , miniling a amon kitaen ko se otaw minikagi . Pegbiling ko , kinità ko se pito solò ininang te bolawan .
58003018	Sin	Migpakang se Timanem tepad kandan , “ Eked ko dan palos peogpai doma ko doton te mèpiya ogpeanan impetagad ko . ” Yan se punù te Timanem tepad kandan , so wedà dan tolò kandin .
43010008	Sin	Se menge doma otaw nekeonà kanak , yan se iling te menenakaw aw megdedempasay , meneng wedà dan penenelani te karniro .
60002018	Recommendation	Nayan , se kedita niyo sineligan , keilangan tomolò aw megsagman kaw te amo niyo , kenà olò aw mèpiya dan aw egkeido dan , meneng keilangan megsagman kaw kandan pengkey wedad keido dan kenyo .
44006013	Description	Timindeg se menge doma otaw migkebolalaw , kagi dan , “ Sikandin se eglindò te simbahan seini egpenimeneman . Egtompuyusen din heman se punù egtoloen tadon ingkeliwat te kemonaan tadon si Moises .
47005018	Faith	Lekat te ibeg te Timanem , ininang din se dalan pesalo doton kandin amon megsebad se pedowan tadon te Timanem pineokit ki Cristo . Insogò a din den megtoladà diyà te kedita te otaw te doen den dalan ininang te Timanem pesalo doton kandin , amon megsebad se pedowan tadon diyà kandin pineokit ki Cristo , aw amon pegwedaden din heman se salà tadon . Insalig din kanak se mèpiya indan sìyan amon itoladà ko diyà te menge doma otaw .
59005010	Recommendation	Eneng-enengi niyo se menge telekeliwat te kagi te Pengolo gebii . Pengkey insogò dan te Pengolo , meneng doen heman kelimahan neteyodan dan .
44002021	Faith	Meneng mekelowà lekat te salà se kedita te otaw memoyò diyà te Pengolo tadon . ’ Yan se kagi te Timanem ingkeliwat i Joel .
66007012	Faith	Minikagi dan , “ Metoman iyan . Melangkaw se Timanem eglowan diyà kenitadon , aw yan iduyun tadon den sikandin , aw segmanen tadon sikandin , so ontò sikandin biyasa . Egpesiontong kidon heman kandin , aw ipelangkaw tadon sikandin , so metolos sikandin , aw eglowan diyà te kedita te wedad temanan . Metoman iyan . ”
60003003	Recommendation	Ikà niyo eg-aneng-aneng te keilangan doen palas niyo amon mèpiya se bawa niyo , iling te pegtigmes te logay , aw pegsawol te bolawan , aw pegdagom te ontò meelagà .
55001008	Faith	Yan ikà egkeyàyà te peg-indan no tepad te Pengolo tadon . Ikà heman egkeyàyà tepad te pegkeleboso kanak tandà te pegtolò ko kandin . Meneng pegtoladà ka te Mèpiya Indan tepad kandin pengkey pemilangen ka , so begayan ka te Timanem te eneg din amon meketayod ka kenyan .
43017019	Description	Amon ketebangan ko dan , ibegay ko den kamno se pegkeotawun ko tomolò te ibeg no , amon memegay dan heman kamno te pegkeotawun dan aw melobos heman se pegtolò dan te ibeg no kandan .
66003002	Recommendation	Keloka kaw amon meketagad kaw . Lobosi niyo se pegsalig niyo diyà kanak , so agpet den iyan megkewedad . Netegahan ko te doen pa kolang eg-inangen niyo kenà ibeg te Amay ko Timanem .
66016004	Description	Inibing te iketelo anghil se lipong , aw in-olà din iyan kidoen te kedita te wayeg aw selep , aw neinang dipanog se kedita niyan .
45005002	Faith	Pineokit te pegpemenal tadon kandin , nekeakop kidon diyà te otaw egtebangan te Timanem . Neluba kidon den heman , so egpelimanan tadon se aldaw te meg-ogpà kidon doma te Timanem doton te langit .
49005005	Sin	Ketegahan niyo te benal se kagi ko seini . Eked peekopi i Cristo aw Timanem se otaw diyà te peglowan din aw eglayok dan te kenà kandan esawa , aw egkapoy dan , aw eg-ingà dan . Aw eg-ingà se otaw , doen egsimbahen din kenà Timanem .
58011008	Faith	Simalig heman si Abraham diyà te Timanem . Pegtawal te Timanem kandin , timolò sikandin aw nesayo lekat te lonsod inogpaan din . Pegkesayo din doton , wedà din ketegahi aw kenan se dotonan din , meneng dimoton sikandin te ogpeanan impakang te Timanem kandin .
49005018	Recommendation	Ikà niyo eglasing , so mekedaet iyan kenyo . Meneng keilangan beyà-beyaan kaw te Espiritu Santo .
61002002	Sin	Medita se otaw egpemenal meboyo meg-inang te medaet iling kandan , aw yan se doun te silahen heman se kebenalan egtekingan tadon .
49002018	Faith	Pineokit ki Cristo , mekepedapag kidon den diyà te Timanem Amay tadon , so eg-ogpaan den te Espiritu Santo se kedita tadon , pengkey Judiyo aw otaw kenà Judiyo .
44021025	Recommendation	Meneng tepad te menge otaw kenà Judiyo nemenal , simolat kay kandan kedengan te eked dan kaen te pengelapen tapay imbegay diyà te inotaw , aw dipanog , aw ayam-ayam pelengen , aw eked dan heman peg-inabut te kenà kandan esawa . ”
44005003	Sin	Nayan , minikagi si Pedro , “ Pigbayà-bayà ka i Satanas . Ibeg no peden megkebolalaw ka diyà te Espiritu Santo . Kenà nini se kedakel te keelagà te tanà imbeligyà nikaw .
49004014	Recommendation	Aw metoman iyan , eked kidon pekeonawa te mengisù . Eked kidon pekeonawa te dagsà eg-ibingen te balud aw gayed ipegpalid te kelamag , so eked kidon pemenal te pengkey eden se itoladà te menge otaw biyasa eg-akal pineokit te kebolalaw dan .
46006009	Sin	Nelibelan niyo besi te eked pekeakop diyà te peglowan te Timanem se otaw gayed eg-inang te medaet . Ontò niyo eneng-enengi se kebenalan seini . Eked pekeakop diyà te peglowan te Timanem se kedita te otaw eglayok te kenà kandan esawa , aw egsimba te kenà benal timanem , aw eglakad , aw bayot , aw egpenolis , aw otaw egpengewarta , aw eglasing , aw egbaet-baet , aw egpenakaw .
58010025	Recommendation	Pengkey doen menge otaw limengà te pegsimba , meneng keilangan eked kidon peg-iling kandan . Keilangan megpekegsenay kidon te pedowan amon meketayod kidon te pegpeliman . Ontò iyan keilangan songkani so netegahan tadon te lomikò se Pengolo tadon te eked kenamay .
51003005	Sin	Yan , so iling te nematay kaw den doma ki Cristo , keilangan imetayan niyo se ibeg te pedowan niyo meg-inang te medaet iling te ininang niyo kedengan . Ikà niyo eglayok te kenà kenyo esawa . Ikà niyo egkapoy . Ikà niyo egkeboyo te medaet pengkey lekat iyan te kenyo pedowan . Ikà niyo eg-ingà te kedònan te doma otaw , so iling iyan te pegsimba niyo diyà te kenà benal timanem .
52005008	Faith	Meneng sikitadon se otaw te aldaw , aw yan keilangan egpeketagad kidon . Aw gayed kidon egsalig diyà te Timanem aw egpedekelay kidon te pedowan , yan se iling te ikelasag te lawa tadon , aw iling te telandà kinis se pegpeliman tadon te pegpelowà te Timanem kenitadon lekat te pelumun .
55001007	Grace	Imbegay te Timanem se Espiritu Santo kenitadon kenà amon megketalaw kidon , meneng imbegay din amon megkagsen kidon , aw megkedakel se pedowan tadon , aw meketameng kidon te ibeg tadon .
62002004	Sin	Aw doen otaw eg-ikagi te egtaking sikandin te Timanem , meneng kenà egtolò te punù te Timanem , yan se otaw bolelawun aw wedad heman kebenalan diyà kandin .
50002002	Faith	ontò a meluba aw megsebad kaw te aneng-aneng niyo , aw megpedekelay kaw te pedowan , aw sebad se tod niyo .
43007030	Description	Peg-ikagi din kenyan , doen menge otaw meibeg megdakep kandin , meneng wedà dan deleg , so wedà pa dateng se aldaw pinemallì te Timanem te pegdakep kandin .
54006018	Recommendation	Pegpunù ka te menge otaw meyaman te keilangan meg-inang dan te mèpiya diyà te menge doma otaw , so yan se ontò keyemanan . Keilangan meagka se pedowan dan megtabang te menge doma otaw .
43018030	Description	Timaba dan , “ Simpana wedad salà ininang din , eked day ibingi dini kamno amon ipelumun nikaw . ”
45014006	Faith	Aw meibeg se otaw megsimba te sebad aldaw , Timanem se ipegduyun din pineokit te pegtaking din te ketanem sìyan . Iling heman kenyan , aw egpengaen se otaw te pengelapen , Timanem se egbesahan din pineokit te pegpengaen din te pengelapen , so Timanem se egpesiontongan din kenyan . Meneng aw kenà egpengaen se otaw te pengelapen , Timanem se egbesahan din pineokit te kenà din pegpengaen te pengelapen , aw egpesiontong sikandin diyà te Timanem te egpengànen din .
45012012	Recommendation	Keilangan meluba kaw so doen egpelimanan niyo . Aw pemilangen kaw , pedeleg kaw te pegtaking niyo ki Cristo . Pedeleg kaw se pegtawal-tawal .
44024023	Description	Penga niyan , minikagi si Felis diyà te serhinto te ebey pa tonggoan si Pablo , meneng eked begayi te kelimahan . Mepakay aw leoyen sikandin te menge doma din amon megtabang dan te kandin kepulukan .
46013007	Description	Se otaw dakel se pedowan din , pengkey eden se inangen te doma kandin , eked pegbelisì . Meibeg heman sikandin memenal te mèpiya . Gayed din heman egpelimanan se mèpiya . Pengkey eden se kelimahan domateng kandin , eked sikandin lengà .
47004013	Faith	Doen insolat diyà te kagi te Timanem , “ Iindan ko se pinemenalan ko . ” Iling heman kenyan se kanak pegpemenal , so pengkey nelimahan a , meneng iindan ko pa se pinemenalan ko .
52005014	Recommendation	Menge kedowa day , ibeg day megpunù kaw te menge otaw metaka te keilangan megpekeaseb dan . Peg-antag kaw te pedowan te menge otaw migkegenaw se pedowan . Pegtabang kaw te menge otaw kenà melobos se pegtaking dan te Timanem . Pekeleyati niyo se pedowan niyo diyà te kedita te otaw .
66016010	Description	In-olà te ikelima anghil se lipong kidoen te onsedanan te peglowan te menenanap mebolot , aw migkengitngit se peglowan din . Nemangà se menge sakop din te dilà dan tandà te kesakit te kededàtan dimateng kandan .
48006016	Grace	Timanem se egpemegay te kelinaw te pedowan aw keido . Ibeg ko , ibegay din iyan diyà te kedita te otaw egpemenal aw tomaking te kebenalan insolat ko seini , pengkey diyà te menge Judiyo aw menge otaw kenà Judiyo .
44018025	Faith	Netegahan din se ibeg te Pengolo . Pengkey ontò sikandin measeb eg-indan , aw metòlid se pegtoladà din tepad te Pengolo , meneng olò tepad te pegbonyag i Juan Memonyagay se netegahan din .
46010031	Recommendation	Nayan , pengkey eden se inangen tadon , pengkey komaen kidon , aw pengkey minem kidon , keilangan iduyun tadon se Timanem pineokit te kedita te inangen tadon .
62002027	Recommendation	Meneng ikà niyo egketetana , so eg-ogpaan kaw pa te Espiritu Santo imbegay i Jesu Cristo diyà kenyo . Yan wedad den keilangan te doma megtoladà kenyo aw eden se kebenalan aw eden se kebolalaw , so Espiritu Santo se megtoladà kenyo te kedita . Ontò benal se ipegtoladà din , aw kenà iyan kebolalaw . Yan keilangan meg-ogpà kaw diyà ki Cristo iling te intoladà te Espiritu Santo kenyo .
59002026	Faith	Eneng-enengi niyo ini . Wedad ontong te lawa aw wedad pedowan . Iling heman kenyan , wedad ontong te otaw memenal aw wedad mèpiya inang din .
44027035	Description	Penga niyan , inabat i Pablo se pan , aw migpesiontong diyà te Timanem , aw pigbelà-belà din se pan , aw kimaen .
44015020	Sin	Meneng mèpiya aw olò kidon somolat kandan aw megpunù kidon te eked dan kaen te pengelapen tapay imbegay diyà te inotaw , aw ayam-ayam egpelengen aw dipanog , aw eked dan heman peg-inabut te kenà kandan esawa .
44023003	Sin	Penga niyan , minikagi si Pablo diyà ki Ananias , “ Ipelumun ka te Timanem , so eden nikaw aw ontò ka egtaking diyà te Timanem . Eden nikaw aw siak se limàpang te punù ingkeliwat i Moises , meneng sikona se limàpang te punù ingkeliwat i Moises , so impesampak a nikaw . ”
45008001	Description	Yan eked pelumuni te Timanem se kedita te otaw migpesakop diyà ki Jesu Cristo .
52005009	Grace	Pinemallì kidon te Timanem kenà amon ipelumun kidon din , meneng amon ipelowà kidon din lekat te pelumun pineokit te Pengolo tadon si Jesu Cristo .
66020008	Violence	Aw lomowà sikandin , meg-akal te kedita te lonsod te keneyonan , pengkey Gog aw Magog , aw megtipon kandan amon megbolaw dan te Timanem . Ontò medita se sondalo metipon , aw eked dan kebilang iling te enay kidoen te dagat .
46006011	Grace	Doen otaw kidoen kenyo iling kenyan se eg-inangen dan kedengan , meneng songkani binonyagan kaw den , aw ininang kaw te Timanem otaw egpenimanem , aw eg-eneng-enengen te Timanem te metòlid kaw pineokit te ngadan te Pengolo tadon si Jesu Cristo , aw pineokit te Espiritu Santo .
55001012	Faith	aw yan se doun te egpemilangen a songkani . Meneng kenà a egkeyàyà , so netegahan ko aw sinu se sineligan ko . Netegahan ko te mekebatog sikandin meg-ipat kanak dalem te pegtoman ko te insalig din kanak lamig te aldaw te peg-okom din .
49006018	Faith	Pengkey eden se domateng kenyo , keilangan gayed kaw megtawal-tawal pineokit te tabang te Espiritu Santo . Pemoyò kaw te kelidoan niyo diyà te Timanem . Peg-ahà kaw amon eked kaw lengà . Pegtawal-tawal kaw tepad te kedita te sakop te Timanem .
52001001	Grace	Seini se solat ko , si Pablo , doma ki Silas , aw si Timoteo . Simolat kay te kedita niyo egpemenal kidoen te Tesalonika menge sakop te Amay tadon Timanem aw Pengolo tadon si Jesu Cristo . Ibeg day , tebangan kaw te Timanem aw begayan kaw din heman te kelinaw te pedowan .
50004005	Faith	Pekitai niyo diyà te kedita te otaw te medalem se pedowan niyo . Lomikò se Pengolo tadon te eked kenamay .
46011026	Faith	Yan dalem te eked pa likò se Pengolo , kelikit te pegkaen niyo te pan aw peg-inem niyo diyà te tabò , ipetaga-taga niyo te nematay se Pengolo amon megpelowà kenyo .
59005015	Faith	Aw megtawal-tawal se otaw egsalig diyà te Timanem , kegolian te Timanem se otaw nesekitan . Aw doen salà ininang din , pegwedaden iyan te Timanem .
55001003	Faith	Wedad ikeyàyà ko diyà te Timanem egtoloen ko iling te pegtolò te menge kemonaan ko kandin . Aldaw aw delem , gayed a egpesiontong diyà kandin tepad kamno te pegtawal-tawal ko diyà kandin .
66006016	Description	Timawal dan heman diyà te menge bontod aw dakel bato , kagi dan , “ Bonboni kay niyo , aw selibengi kay niyo amon eked kay kitai te Timanem egpenenoo kidoen te onsedanan te peglowan kidoen te langit . Elesi kay niyo amon eked kay detengi te pelumun lekat te Karniro ,
66002017	Description	Se kedita niyo domineg te kagi ko , keilangan tomolò kaw te kagi te Espiritu Santo diyà te kedita niyo egpemenal . Se kedita niyo eked dàgi te kededàtan , yan se begayan ko te pan intagò kenyo kidoen te langit . Begayan ko heman sikiyo te bato mepotì sinolatan te kaling ngadan . Se otaw begayan ko kenyan , yan olò se otaw metaga-taga aw sinu se ngadan insolat kidoen . ’ ”
61002003	Sin	Tandà te ibeg dan mengewarta , megtoladà dan kenyo te kebolalaw amon mengabat dan te kwarta niyo . Nenamay den doen pelumun impetagad kandan , aw agpet den dan ipelumun te Timanem .
53002011	Sin	Yan se doun te doen isogò te Timanem meg-akal kandan amon memenal dan te kebolalaw .
45002024	Sin	Doen kagi te Timanem insolat te egtompuyus se otaw kenà Judiyo te Timanem tandà te medaet inang niyo menge Judiyo .
55003008	Sin	Se menge meama egtoladà kandan , egpoon dan te kebenalan iling ki Janes aw si Jambres migpoon ki Moises gebii . Nebàtan se aneng-aneng dan , aw olò dan egpelingo-lingo te egpemenal dan .
66003019	Recommendation	Se kedita te otaw nedekelan ko te pedowan , yan se gayed ko egsegdahen , aw egtoledaan ko dan heman . Yan keilangan measeb kaw aw megselsel kaw , amon eked ko sikiyo pelumuni .
45005001	Faith	Nayan , so netegahan tadon den te inaneng-aneng den te Timanem te metòlid kidon tandà te pegpemenal tadon ki Jesu Cristo , wedad den ikeopal te Timanem kenitadon . Migsebad kidon diyà te Timanem pineokit te pegkematay te Pengolo tadon si Jesu Cristo .
54004016	Recommendation	Peg-ahà ka tepad te eg-inangen no aw ipegtoladà nikaw . Aw yan se inangen nikaw , kenà olò sikona se mekelowà lekat te pelumun , meneng mekelowà heman se menge otaw toledaan nikaw .
44026011	Violence	Melikit ko dan ipegpelumun doton te kedita te simbahan te Judiyo , so ibeg ko peden , lomengà dan te pegpemenal dan ki Jesus . Ontò a neopal kandan , aw pinemilang ko dan pengkey doton te mediyò lonsod .
48005019	Sin	Netegahan tadon man den se eg-inangen te otaw egtolò te medaet ibeg te pedowan dan . Iling kani se eg-inangen dan . Eglayok te kenà kandan esawa , egkapoy , wedad yàyà metibayi ,
46003007	Grace	Kenà melangkaw se otaw manggas . Kenà heman melangkaw se otaw megtonggò . Meneng Timanem se melangkaw , so sikandin se megpetilles te intanem .
46001007	Faith	aw yan wedad kolang diyà kenyo te kedita te kemolò te kebiyasa imbegay te Timanem diyà te otaw egpemenal , dalem te pegpeliman niyo te peglikò te Pengolo tadon si Jesu Cristo .
66014002	Description	Penga niyan , doen dinineg ko minikagi kidoen te langit , iling te logo-logo te medita wayeg dimelog , aw iling heman iyan te eleg-eg te kilat . Doen heman dinineg ko iling te daging te medita otaw egpengablit te alpa .
44010043	Faith	Kedita te telekeliwat te kagi te Timanem simolat te pegwedaden se salà te kedita te otaw memenal ki Jesus . ”
45002007	Faith	Doen menge otaw gayed eg-inang te mèpiya amon iduyun dan te Timanem , aw amon meg-ogpà dan doma din doton te langit te wedad temanan . Yan se otaw begayan din te kaling pedowan wedad temanan .
66001004	Grace	Siak si Juan se simolat kani diyà te kedita niyo menge sakop te pito simbahan kidoen te probinsya te Asya . Ibeg ko tebangan kaw aw begayan kaw heman te kelinaw te pedowan lekat te Timanem , aw Espiritu Santo , aw si Jesu Cristo . Gayed doen Timanem pengkey seini , aw gebii , aw modi heman aldaw . Se Espiritu Santo insogò lekat te langit , gayed din ipegpetaga-taga te metolos sikandin pineokit te pito keokit . Keseligan se kagi i Jesu Cristo . Sikandin se tagnà neantay lekat te nematay amon mengolo diyà te kedita te otaw meantay lekat te nematay . Sikandin se eglowan diyà te kedita te selotan dini te keneyonan . Dakel se pedowan din kenitadon , aw yan impelowà kidon din lekat te salà tadon pineokit te dipanog din te pegkematay din doton te kros .
44019004	Faith	Minikagi si Pablo , “ Binonyagan i Juan se otaw migselsel te salà dan . Meneng migtoladà heman sikandin te keilangan memenal se menge Judiyo diyà te sebad otaw somelilin kandin , aw yan si Jesus . ”
61002009	Violence	Pineokit kenyan , netegahan tadon te biyasa se Timanem megtabang te otaw egpenimanem amon eked dan peg-inang te salà . Biyasa heman sikandin domaeg te otaw eg-inang te medaet , aw ipetagad din dan lamig te aldaw te pegpelumun din kandan .
58011016	Grace	Meneng wedà dan olì doton , so doen ibeg dan meg-ogpà doton te ogpeanan labi pa mèpiya , sìyan ogpeanan doton te langit . Doun niyan , wedà keyàyà se Timanem te egtewalen dan sikandin Timanem dan , aw yan impetagad din den se ogpeanan dan .
54004007	Recommendation	Ikà egpenenalan te menge indan-indan eked keibegi te Timanem aw wedad ontong . Meneng keilangan megpekagsen ka tomolò te Timanem .
66020009	Violence	Peg-ipanaw dan , limanang dan diyà te kebelad te tanà , aw nelibedan se lonsod te Jerusalem nedekelan te Timanem te pedowan aw eg-ogpaan te menge sakop din . Meneng nedegdagan dan te apoy lekat te langit , aw neamin dan nematay .
44010048	Description	Penga niyan , minikagi si Pedro te bonyagan dan , so nemenal dan ki Jesu Cristo . Penga niyan , tinemengan dan si Pedro , aw mig-ogpà sikandin kidoen kandan te wedà kenamay .
45002019	Grace	Eg-aneng-aneng kaw besi te iling kaw te mèpiya otaw meg-agak te otaw bota , aw iling kaw te solò eg-olog te dalan pesalo doton te Timanem .
62002025	Grace	Doen impakang i Jesus kenitadon , aw yan se kaling pedowan wedad temanan imbegay din .
59003017	Description	Meneng se otaw doen kebiyasa lekat te Timanem , yan se otaw kenà eg-inang te medaet , kenà egsamok , gayed mèpiya se pedowan din , kenà metugul , gayed egkeido aw egpenabang te doma , kenà egdowa-dowa , meneng melobos se pedowan din .
43003035	Faith	Ontò dakel se pedowan te Timanem Amay diyà te Batà din , aw insalig din diyà kandin se peglowan diyà te kedita .
61003009	Grace	Pengkey doen otaw eg-aneng-aneng te eg-enggaen te Timanem se pegtoman din te pakang , meneng kenà din eg-enggaen . Ontò medalem se pedowan din , so eked sikandin keibeg te doen otaw kebàtan . Ibeg din megselsel se kedita te otaw te salà dan .
46007007	Grace	Pengkey ibeg ko meiling kaw peden kanak so wedad esawa ko , meneng netegahan ko te lekat te Timanem se mebatog inangen te teg sebad-sebad otaw .
46014001	Recommendation	Nayan , keilangan peg-ilingan niyo se pegkedakel te pedowan . Meneng mèpiya aw meibeg kaw te kebiyasa ibegay te Espiritu Santo kenyo , amon meketabang kaw te doma niyo . Se ontò mèpiya kebiyasa , yan se pegkeliwat te kagi te Timanem .
47004006	Grace	Peg-inang te Timanem te keneyonan , mengitngit aw penga niyan ininang din se kelowahan . Iling kenyan se ininang din kanak , so kedengan , iling te doen kengitngit diyà te pedowan ko , so wedà a kilala ki Jesu Cristo . Meneng linowa din den se pedowan ko amon ipekità din kanak se kelangkaw te Timanem diyà te bawa i Cristo .
44018024	Description	Doen sebad Judiyo si Apolos lekat te Alejandriya dimateng doton te Efeso . Mèpiya se pegtoladà din aw biyasa sikandin te kagi te Timanem .
58013012	Grace	Iling heman kenyan se neinang diyà ki Jesus , so inimetayan heman sikandin doton te lowà te lonsod , aw dipanog din se inlinis te salà te otaw .
56002015	Recommendation	Se kedita te insolat ko seini , yan se keilangan itoladà no diyà te menge otaw doton . Pegpunù ka kandan aw pegsagda ka kandan pineokit te kelangkaw imbegay te Timanem kamno . Eked kepakay aw lindoan ka te doma otaw .
62004009	Grace	Impetaga-taga te Timanem te ontò dakel se pedowan din kenitadon , so insogò din se Batà din temisa dini te keneyonan amon begayan kidon din te kaling pedowan pineokit kandin .
43017024	Grace	“ Amà , se menge otaw insalig no diyà kanak , ibeg ko gayed dan meg-ogpà doma kanak kidoen te langit , amon komità dan te kelangkaw ko imbegay no kanak , so dakel se pedowan no kanak gebii te wedà pa inangi se keneyonan .
45003016	Sin	Pengkey kenan dan okit , egbaet aw egpemegay dan te kelimahan .
58004014	Faith	Nayan , keilangan lobosen tadon se pegsalig tadon diyà ki Jesus pinemenalan tadon . Doen melangkaw Telekagon tadon dimoton den diatas te langit eg-ogpaan te Timanem , aw yan se Batà te Timanem si Jesus .
61001017	Grace	Migdoma kay kandin kedengan te pegduyun te Timanem Amay kandin aw pegpelangkaw din kandin . Dinineg day se kagi te Timanem Melangkaw , kagi din , “ Seini se Batà ko . Dakel se pedowan ko kandin , aw ontò a neluba kandin . ”
46012011	Description	Se kelekatan te kedita te kebiyasa sìyan , yan se Espiritu Santo , aw lekat te ibeg din egpemegay diyà te teg sebad-sebad kenitadon egpemenal .
66008012	Description	Mig-edop se ikeepat sogounun te Timanem te bodyong din . Penga niyan , nebàtan se iketelo ketengà te aldaw , aw nebàtan heman se iketelo ketengà te bolan , aw nebàtan se iketelo ketengà te menge bitoen , aw yan se doun te neabat se iketelo ketengà te senang dan . Ontò migkengitngit so wedad palos simenang te iketelo ketengà te oras te kelikit te aldaw aw delem .
44018017	Violence	Penga niyan , dinakep te menge otaw kenà Judiyo se sebad egpengibing te simbahan te Judiyo si Sostenes . Binadas dan sikandin doton te lowà te oseyanan . Meneng wedà pegsagman si Galio kenyan .
43010039	Violence	Pegdineg dan kenyan , ibeg dan megdakep kandin , meneng nekelowà sikandin lekat kandan .
47004016	Faith	Yan se doun te wedà a lengà . Pengkey melomay se lawa ko , meneng se pedowan ko gayed egkagsen .
43012003	Description	Si Maria , sìyan adi i Lazaro , inibing din se sebad sopa te lana metinadeg iningedanan nardo ontò meelagà . Yan se intoyong din diyà te benis i Jesus , aw logay din se inggalis din te benis i Jesus . Nelegeb se kedakel te balay te nadeg niyan .
58011009	Faith	Pegdateng din doton te tanà impakang te Timanem kandin , simalig sikandin diyà te Timanem , so migpeliman sikandin te aldaw te pegbegay te Timanem kandin te tanà sìyan . Mig-ogpà dan diyà te balay inetepan te penenaktun . Iling heman kenyan se ininang te batà din si Isaac , aw apò din si Jacob , so migpeliman dan heman te aldaw te pegketoman te pakang te Timanem .
50003017	Recommendation	Menge kedowa ko , ibeg ko meg-iling se kedita niyo kanak . Sikami se gegonan niyo , aw keilangan peg-ilingan niyo se menge otaw mig-iling kenami .
48006002	Recommendation	Aw megpetebangay kaw , yan egtoloen niyo se punù i Cristo .
59002024	Faith	Netegahan niyo den te keilangan ipekità te otaw te nemenal sikandin te Timanem pineokit te mèpiya inang din amon meg-aneng-aneng se Timanem te metòlid sikandin .
45009014	Faith	Nayan , doen besi menge otaw meg-aneng-aneng te medaet se ininang te Timanem so sebad olò se pinemallì din aw wedà din pemellii se doma . Meneng kenà medaet se pegpemallì din kenyan ,
45014001	Recommendation	Nayan , peekopi niyo se otaw migpesakop diyà ki Cristo pengkey wedà pa ontò ketaga-taga te kebenalan . Pengkey sebad se aneng-aneng din tepad te pegpenimanem , ikà niyo egdindil kandin .
66012007	Violence	Penga niyan , doen gira kidoen te langit . Si Miguel se nengibing te menge doma anghil , aw migbolaw dan te nagan . Minato se nagan aw menge anghil din ,
49004026	Recommendation	Aw doen ikeopal niyo , ikà niyo eg-inang te medaet . Pegwedadi niyo se keopal te eked pa sallep se aldaw ,
60003009	Recommendation	Aw doen otaw meg-inang te medaet diyà kenyo , ikà niyo eg-inang te medaet diyà kandan . Aw doen otaw megtompuyus kenyo , ikà niyo egtompuyus kandan . Meneng pemoyò kaw diyà te Timanem te keidowan din dan , so pegtawal din kenyo , migpakang sikandin te keidowan kaw din .
43008029	Grace	Gayed a egtebangan te simogò kanak . Wedà a din tenani , so gayed ko eg-inangen se ibeg din . ”
49006014	Recommendation	Yan pegpeketagad kaw iling te sondalo egpeketagad megbolaw te poon din . Iling te elen se peg-aneng-aneng niyo te kebenalan , aw iling te saol kinis se peg-inang niyo te metòlid .
66001020	Description	Ipetaga-taga ko den kamno se kedegdagan te pito bitoen kinità no inewidan ko diyà te kowanan , aw kedegdagan te pito solò ininang te bolawan . Sìyan pito bitoen , yan se menge anghil egtonggò te menge sakop te pito simbahan , aw se pito solò , yan se pito simbahan . ”
58002009	Grace	Meneng netegahan tadon te timoman si Jesus limowan . Pegpekeotaw din , neinang sikandin medanà diyà te menge anghil te wedà kenamay , amon somelilin sikandin kenitadon aw matay doton te kros tandà te keido te Timanem kenitadon . Pineokit te pegkematay din , ininang sikandin te Timanem ontò melangkaw .
50002013	Grace	so doen eg-inangen te Timanem kenyo amon meibeg kaw tomolò kandin , aw amon mekebatog kaw tomolò te ibeg din .
43015011	Grace	“ Seini se intoladà ko kenyo amon makop kaw heman diyà te keluba ko , so ibeg ko ontò kaw meluba .
54001001	Description	Siak , si Pablo , se simolat kani . Ininang a sogounun i Jesu Cristo pineokit te punù te Timanem egpelowà kenitadon , aw pineokit te punù i Jesu Cristo egpelimanan tadon .
54002009	Recommendation	Ibeg ko heman , keilangan doen inenengen te menge bayi tepad te pegdagom dan . Eked dan pegpeduyun , meneng keilangan mèpiya se pegdagom dan . Eked kepakay aw megpekità-kità dan pineokit te pegtigmes te logay dan , aw pineokit te pegpalas dan te bolawan aw pirlas aw dagom meelagà .
43002015	Violence	Pegkità din kenyan , ininang din se olisi lobid , aw impekadas din se kedita dan sipat menge karniro aw baka lekat te dowangen te dakel simbahan . Impelias din se menge lemisa dan , aw in-olà din heman se kwarta te menge otaw egliwan .
49002010	Grace	Meneng pineokit ki Cristo , ininang kidon den te Timanem kaling amon mekeinang kidon te mèpiya , so yan se tapay din inlalang kenitadon .
60004012	Recommendation	Nayan , kedita niyo egkedekelan ko te pedowan , ikà niyo egkepela tandà te kelimahan dimateng den kenyo amon tendaen se pegsalig niyo diyà te Timanem . Ikà niyo eg-aneng-aneng te olò sikiyo se nekeokit kenyan .
66019007	Recommendation	Keilangan ontò kidon meluba aw iduyun tadon sikandin , so dimateng den se peipid te Karniro , aw neketagad den se ipeipid kandin .
49006017	Recommendation	Iling te telandà kinis se pegketaga-taga niyo te nekelowà kaw den lekat te salà . Iling te sondang se kagi te Timanem insolat imbegay te Espiritu Santo diyà kenyo . Keilangan gemiten niyo se kedita te kekamang sìyan .
44007024	Violence	Netelaan din se sebad tege Ehipto nemilang te sebad kedomaan din Judiyo . Penga niyan , dimapit si Moises te kedomaan din , aw dinaeg din se tege Ehipto , aw inimetayan din ,
53003013	Recommendation	Menge kedowa day , keilangan eked kaw pegkelomay te peg-inang niyo te mèpiya .
46016013	Faith	Nayan , peg-ahà kaw . Lobosi niyo se pedowan te pegsalig niyo ki Cristo . Ikà niyo egketalaw , meneng pekeaseb kaw .
44007043	Sin	Meneng doen menge inotaw ininang niyo amon simbahen niyo dan . Inibing niyo se dogsoanan te sebad diwatà si Molok . Inibing niyo heman se egdogsoan niyo iling te bitoen iningedanan Refan . Yan ipelumun ko den sikiyo , so meibing kaw digsel doton te mediyò ogpeanan Babilonya . ’ Yan se kagi te Timanem .
53002015	Recommendation	Yan menge kedowa day , ikà niyo egdowa-dowa te pegsalig niyo ki Cristo , aw ikà niyo egsoway lekat te menge kebenalan intoladà day kenyo te peg-ogpà day doton kenyo kedengan aw pineokit heman te pegsolat day kenyo .
47005005	Grace	Se Timanem , yan se migpetagad den kenitadon amon mekekinawà kidon te kaling lawa , aw sikandin se simogò te Espiritu Santo meg-ogpà dini kenitadon , amon ketegahan tadon te metoman pa se impakang din .
54002011	Recommendation	Keilangan mepenek se menge bayi menenalan te otaw megtoladà . Keilangan tomolò dan te kedita itoladà kandan .
54005019	Recommendation	Aw mikagi se otaw te doen salà ininang te egpengibing te simbahan , ikà niyo tagmon egpemenal kenyan singed aw doen dowa otaw aw kenà telo mikagi te benal iyan .
45016016	Recommendation	Pegpeliyagay kaw se kedita niyo egpemenal ki Cristo , so yan se pengilala te egpedekelay kidon te pedowan . Ibeg te kedita te otaw egsimba dini , megpetaga-taga dan kenyo te eg-aneng-aneng dan kenyo .
66018019	Description	Imbodbod dan se napò te tanà diyà te olo dan tandà te lano dan . Migkelag dan aw timawal dan , “ Ontò mekelelayò se lonsod nedengeg , so migkeyaman se kedita te tig-apò te bapor nengibing te keyemanan doton kenyan . Nebàtan se kedita niyan dalem te sebad olò oras . ”
62003001	Grace	Netegahan tadon den te ontò dakel se pedowan te Timanem Amay kenitadon , so iningedanan kidon din menge batà din , aw yan se ininang din kenitadon . Meneng se menge otaw kenà egtaking te Timanem , wedà dan pemenal te batà kidon te Timanem , so wedà dan pa pemenal te Timanem .
60005005	Recommendation	Sikiyo heman menge kaling otaw , keilangan toloen niyo se menge egpengibing te simbahan . Ikà niyo egpelangkaw-langkaw , meneng keilangan megpedanà se kedita niyo diyà te menge doma niyo , so doen kagi te Timanem insolat te meinang poon te Timanem se otaw egpelangkaw-langkaw , meneng egtebangan din se otaw egpedanà .
45003004	Faith	Pengkey egkebolalaw se kedita te otaw , meneng kenà egkebolalaw se Timanem , so gayed sikandin egtoman te pakang din . Doen kagi te Timanem insolat , “ Timanem , aw mikagi ka , ketegahan day te kebenalan se ikegiyen nikaw . Aw doen otaw megdimanda tepad kamno , sikona se menalo . ”
44009014	Violence	Dimini heman sikandin te Damasko nengibing te papil sinolatan te menge pengolo te simbahan te Jerusalem te mepakay sikandin mekedakep te kedita te otaw egtawal-tawal diyà kamno . ”
61002001	Sin	Gebii doen menge otaw migpelingo-lingo te telekeliwat dan te kagi te Timanem , aw doen heman menge otaw megtoladà songkani megpelingo-lingo te lekat te Timanem se ipegtoladà dan . Meneng kebolalaw se itoladà dan , aw yan se mekedaet te pegsalig niyo diyà te Timanem . Eked dan keibeg aw lomowan kandan se Pengolo tadon migtansò kandan , aw yan egpedetengen dan se kededàtan te eked kenamay .
43005018	Violence	Pegdineg dan kenyan , labi dan pa meibeg mengimatay kandin . Neopal dan kandin so wedà sikandin taking te ketanem dan tepad te aldaw te peg-etod . Neopal dan heman so minikagi sikandin te Timanem se Amay din , aw pineokit kenyan onawa se kelangkaw din diyà te Timanem .
46011002	Faith	Na , mèpiya se ininang niyo , so gayed a niyo egkeeneng-enengan , aw egtekingan niyo heman se ketanem intoladà ko kenyo .
44002025	Faith	Simolat se kemonaan tadon si David tepad ki Jesus , kagi din , ‘ Netegahan ko te tebangan a te Pengolo aw wedad mekelamit kanak , so gayed a din egtekingan .
60001023	Grace	Todà kaw den timebaw kenà pineokit te otaw , meneng pineokit te kagi te Timanem wedad temanan egpemegay te kaling pedowan wedad temanan .
59005016	Recommendation	Aw doen salà ininang niyo diyà te doma otaw , keilangan meg-indan kaw kandin amon pegwedaden din . Pegtawal-tawal kaw heman tepad te menge doma niyo amon kegolian dan , so ontò dakel se mebatog te pegtawal-tawal te otaw eneng-enengen te Timanem te metòlid .
43006047	Faith	Eneng-enengi niyo se kagi ko kenyo . Doen kaling pedowan wedad temanan te kedita te otaw nemenal kanak .
43014018	Grace	“ Aw mesayo a , eked kaw keinang iling te menilo , so lomikò a dini kenyo .
45003002	Grace	Meneng medita se ontong dan . Monà te kedita , insalig te Timanem kandan se kagi din .
49006005	Recommendation	Sikiyo menge allang , keilangan ontò kaw tomolò te amo niyo dini lanto te tanà . Keilangan megsagman kaw kandan , aw melobos se pedowan niyo kandan , onawa te pegtolò niyo ki Cristo .
45002004	Grace	Ikà niyo eg-aneng-aneng te eked kaw pelumuni te Timanem tandà te kedakel aw kedalem te pedowan din . Iling te nelibelan niyo te gayed medalem se pedowan te Timanem kenyo so ibeg din megselsel kaw .
62005014	Faith	Egseligan tadon sikandin , so pengkey eden se pemoyoen tadon meketepad te kandin ibeg , yan menenalan sikandin .
45015013	Faith	Timanem se eglekatan te kedita te egpelimanan tadon . Ibeg ko , begayan kaw din te ontò keluba aw kelinaw te pedowan niyo tandà te pegsalig niyo ki Cristo , amon melobos se pegpeliman niyo pineokit te tabang te Espiritu Santo kenyo .
43019041	Description	Doen kekeyowan medapag te bontod linensangan ki Jesus . Doen lebeng kidoen kaling inewangan diyà te pangpang , aw wedad pa palos inlebeng .
66019020	Violence	Pegbolaw dan , dinakep se menenanap mebolot . Dinakep heman se telekeliwat te kebolalaw , sìyan tapay mig-inang te menge kepelahan pineokit te tolos te simogò kandin , amon meg-akal te kedita te otaw pinengilelaan te menenanap mebolot aw otaw migsimba te inotaw impeinang din . Penga niyan , in-agbel se menenanap aw telekeliwat din doton te lanaw apoy doen esopri eglegdeg .
45012020	Recommendation	Meneng doen sebad punù te Timanem insolat tepad te mèpiya inangen tadon , kagi din , “ Aw bellosen se otaw egpoon kenyo , pekàni niyo sikandin . Aw melao , peinemi niyo . So pineokit te pegtabang niyo kandin , ontò sikandin meyàyà . ”
51003016	Recommendation	Keilangan isawol niyo diyà te pedowan niyo se kagi intoladà i Cristo . Pegpetoledaay kaw te kedita te kebenalan , aw pegpesegdahay kaw heman . Pekitai niyo te egpesiontong kaw diyà te Timanem pineokit te pegdelangan niyo diyà kandin .
51003019	Recommendation	Na , sikiyo menge meama doen esawa , keilangan dakel se pedowan niyo diyà te esawa niyo . Ikà niyo egkeopal kandan .
54005016	Recommendation	Se otaw egpemenal doen bayi balo doton kandin , yan se keilangan menogpò kandin . Eked kepakay aw sikiyo egpemenal se keilangan menogpò kandan amon mekebatog kaw menogpò te menge doma bayi balo wedad palos pamilya menogpò kandan .
62005011	Grace	Seini se intoladà te Timanem , te doen kaling pedowan wedad temanan imbegay din kenitadon , aw imbegay din iyan pineokit te Batà din si Jesus .
62005012	Faith	Se otaw kiminawà te Batà te Timanem , yan se otaw doen kaling pedowan wedad temanan . Meneng se otaw wedà kinawà te Batà te Timanem , yan se otaw wedad kaling pedowan diyà kandin .
43008036	Grace	Yan aw Batà te Timanem se megpelowà kenyo lekat te salà , ontò kaw mekelowà .
49003013	Faith	Yan doen ipunù ko kenyo . Ikà niyo eglengà tandà te kelimahan dimateng kanak lekat te pegtoladà ko kenyo menge otaw kenà Judiyo , so pineokit te kelimahan ko sìyan , doen kèpiyaan niyo .
45016018	Sin	Kenà dan egtolò te Pengolo tadon si Cristo , meneng egtaking dan te ibeg te kandan pedowan . Pineokit te mèpiya kagi dan , eg-akal dan te menge otaw wedà ketaga-taga te kebenalan .
45001029	Sin	Nelegeb dan te medita kemolò te medaet . Egkeibeg dan te kedònan te doma , aw egtindaet dan . Gayed dan eg-ingà , aw egbonò , aw egdindil , aw eg-akal , aw medaet se eg-ikegiyen dan tepad te doma otaw . Egbelikbik dan ,
55001014	Recommendation	Pineokit te tabang te Espiritu Santo eg-ogpà diyà kenitadon , peg-ahà ka te metòlid se pegtoladà no te kebenalan insalig diyà kamno .
48006008	Faith	Se kelebadan niyan , aw tomolò se otaw te medaet ibeg te pedowan din , domateng diyà kandin se kemetayun wedad temanan . Meneng se otaw egbeyà-beyaan te Espiritu Santo , yan se otaw begayan din te keentayan wedad temanan .
46010009	Recommendation	Eked heman kepakay aw tendaen tadon se Pengolo pineokit te peg-inang tadon te kenà ibeg din , so doen menge kemonaan tadon migtandà te Pengolo , aw yan impetongkà din dan te memokan aw nematay dan .
46013005	Recommendation	Kenà egpelangkaw-langkaw . Doen but din . Wedad kedemet . Kenà mebabaw se pedowan din . Kenà egmalit .
66009009	Description	Iling te kelasag ininang te kinis se kagpa dan . Peglayang dan , dimaging se pakpak dan iling te daging te ontò medita kelisa goyoden te kodà komagnan pesalo doton te gira .
43015022	Sin	Simpana wedà a dini amon megtoladà a kandan , yan eked heman petega-tegahi se salà dan seini . Meneng so dimini a , eked den dan pekeikagi te wedad salà dan .
51004005	Recommendation	Keilangan mèpiya se eg-inangen niyo diyà te menge doma otaw kenà egpemenal . Peg-indan kaw kandan tepad ki Cristo te pengkey eden eldawi .
45006006	Faith	Netegahan tadon te peglansang ki Jesus doton te kros amon matay , iling te inlansang heman se tapay pedowan tadon doma kandin doton te kros , amon eked kidon den keibeg meg-inang te salà , aw amon eked kidon den keallang te salà ,
62003010	Sin	Seini se pengilala amon ketegahan tadon aw sinu se menge batà te Timanem aw menge batà i Satanas . Aw doen otaw kenà metòlid se eg-inangen din aw wedad kedakel te pedowan din te menge doma otaw , yan se otaw kenà batà te Timanem .
45008007	Sin	Se otaw eg-aneng-aneng tepad te pegtoman din te medaet ibeg te pedowan din , yan se egpoon te Timanem , so kenà sikandin egtolò te impunù te Timanem . Eked sikandin peketolò te impunù te Timanem .
44002026	Faith	Yan ontò neluba se pedowan ko . Iduyun ko sikandin . Pengkey matay se lawa ko , doen pelimanan ko ,
46010020	Sin	Aw doen kànen ibegay te otaw kenà egsimba te Timanem , se ontò dan begayan te kànen , yan se menge bosaw . Kenà Timanem se iduyun dan . Eked a keibeg aw mesakop kaw te bosaw .
44013001	Description	Doen menge telekeliwat te kagi te Timanem aw menenoladà te otaw egpemenal kidoen te Antyokya . Sikandan si Bernabe , aw si Simeon , se doma ngadan din si Meitem , aw si Lucio tege Sirene , aw si Saulo , aw si Manaen doma i Herod migpetillesay .
49005006	Recommendation	Ipelumun te Timanem se kedita te otaw eg-inang te medaet iling kenyan , so kenà dan egtolò kandin . Yan peg-ahà kaw amon eked kaw keekali te otaw egpelingo-lingo egtoladà te kebenalan .
56001011	Sin	Meneng keilangan segdahen no se pegtoladà dan , so medita se pamilya egsemoken dan pineokit te pegtoladà dan te eked kepakay itoladà . Meneng yan se ipegtoladà dan amon mengewarta dan .
43013011	Sin	Netegahan i Jesus aw sinu se megtolok kandin , aw yan se doun te peg-ikagi din te kenà melinis se kedita dan .
43010001	Sin	Mig-indan si Jesus kandan te tegdeyanan tepad te menge sakop din , aw sinu se mepakay mengibing kandan . Minikagi sikandin , “ Eneng-enengi niyo se kagi ko kenyo . Aw doen kelokob te ayam-ayam karniro , se otaw eked okit te lelebangan niyan meneng lomàpang te alad , yan se menenakaw .
61002015	Sin	Neinang dan iling te otaw migketading , so simoway dan lekat te dalan pesalo doton te Timanem . Se eg-inangen dan , yan se iling te medaet ininang te telekeliwat te kagi te Timanem gebii si Balaam batà i Bosor . Tandà te ibeg din te kwarta ibegay diyà kandin , timandù sikandin meg-inang te medaet .
44014005	Violence	Miglalang heman se menge Judiyo kenà egpemenal aw menge doma otaw kenà Judiyo aw otaw limowan kandan . Ibeg dan peelegen aw bontogan dan te bato si Pablo aw si Bernabe amon matay .
43021017	Description	Mig-insà si Jesus te iketelo , “ Simon , batà i Juan , ontò lay dakel se pedowan no kanak ? ” Nelidò se pedowan i Pedro so mig-insà si Jesus kandin te iketelo aw ontò dakel se pedowan din kandin . Timaba sikandin , “ Pengolo , netegahan no se kedita . Netegahan no te ontò dakel se pedowan ko kamno . ” Minikagi si Jesus , “ Peg-ipat ka te menge sakop ko egkedekelan ko te pedowan .
66021027	Sin	Meneng wedad palos medaet mekeawop kidoen . Eked heman pekeawop se otaw eg-inang te medaet aw egkebolalaw . Meneng se otaw mekeawop te lonsod sìyan , yan olò se otaw insolat se ngadan dan kidoen te libro sinolatan te Karniro te ngadan te kedita te otaw binegayan te kaling pedowan .
66017004	Sin	Migdagom se bayi te melalag ontò meelagà aw iling te selotan . Doen palas din ininang te bolawan , aw bato meelagà , aw menge pirlas . Inewidan din se tabò ininang te bolawan , aw nepenò iyan te inang din medaet .
51003014	Recommendation	Seini se melangkaw punù diyà te kedita nini . Keilangan megpedekelay kaw te pedowan , so pineokit kenyan megkèpiya se keogpà niyo aw wedad kolang niyan .
43012023	Description	Minikagi si Jesus , “ Agpet den se aldaw ipekità te Amay ko te melangkaw a .
45002022	Sin	Pengkey eg-ikagi kaw te eked kepakay aw meglakad , meneng eglakad kaw . Pengkey eglindò kaw te inotaw , meneng egpenakaw kaw kidoen te simbahan sinolan te inotaw .
45007008	Sin	Meneng pegketaga-taga ko te punù te Timanem tepad te peg-ingà , labi a pa gayed eg-ingà so medaet se ibeg te pedowan ko . Simpana wedad punù , wedà ko ketegahi aw eden se salà .
44026017	Grace	Tonggoan ta amon eked ka imetayi te menge Judiyo aw otaw kenà Judiyo , so isogò ta doton kandan
56003003	Sin	so sikitadon egpemenal , wedad heman inenengen tadon kedengan , aw metugul kidon , aw wedà kidon taking te ibeg te Timanem . Neallang kidon te mededaet ibeg te pedowan tadon aw menge kelubahan medaet . Gayed kidon eg-aneng-aneng tepad te medaet inangen tadon diyà te doma otaw , aw gayed kidon eg-ingà . Nebensihan kidon te doma otaw aw nebensi kidon heman kandan .
54005021	Recommendation	Egtengtengen ki te Timanem , aw si Jesu Cristo , aw menge anghil te Timanem , aw yan egpunù a kamno te keilangan tomolò ka te insolat ko kamno . Keilangan wedad palos otaw pedigselan no te pegsagda no te medaet , so keilangan segdahen no se kedita te otaw , pengkey melangkaw otaw aw kenà .
58010035	Recommendation	Yan ikà niyo eglengà te pegsalig niyo diyà te Timanem , so aw melobos se pegsalig niyo diyà kandin , mèpiya se ontong kinewaen niyo .
46004002	Faith	So sikami se otaw sineligan din kenyan , keilangan tomolò kay te simogò kenami .
44009043	Description	Nenamay si Pedro mig-ogpà doton te Jopa diyà te balay te otaw biyasa eglanit te kindal te ayam-ayam si Simon .
46003016	Grace	Netegahan niyo den ini . Se kedita niyo egpemenal , iling kaw te balay te Timanem , aw eg-ogpà se Espiritu Santo kidoen kenyo .
58010019	Faith	Nayan , menge kedowa ko , so nemegay den si Jesus te dipanog din te pegkematay din kenitadon , eked kidon den sagkà te peg-awop tadon doton te Ontò Tambì te Timanem doton te langit .
43008021	Sin	Todà minikagi si Jesus diyà te menge otaw netipon , “ Agpet den se pegkesayo ko . Pengkey mengemahà kaw kanak , meneng matay kaw te eked pegwedadi se salà niyo . Eked kaw pekedoton te dotonan ko . ”
51003012	Recommendation	Pinemallì kaw te Timanem , aw sinakop kaw din , aw egkedekelan kaw din te pedowan . Yan keilangan todaen niyo se keogpà niyo , so keilangan megpeidoway kaw , aw meg-inang kaw te mèpiya diyà te doma otaw . Keilangan megpedanà kaw te pegkeotawun niyo . Keilangan medalem se pedowan niyo . Keilangan melayat se pedowan niyo .
43012026	Faith	Aw meibeg se otaw meinang sogounun ko , keilangan tomaking kanak , so pengkey kenan a pesalo , doton heman se sogounun ko . Iduyun te Amay ko se sogounun ko . ”
54003004	Description	Keilangan mèpiya se pegpengibing din te esawa din aw menge batà din . Keilangan tomolò se menge batà din kandin , aw keilangan gayed dan egsagman kandin .
52005011	Recommendation	Yan pegpeentagay kaw te pedowan , aw pegpetebangay kaw , iling te eg-inangen niyo den .
62003011	Recommendation	Seini se kebenalan dinineg niyo lekat te pegpemenal niyo ki Cristo kedengan lamig songkani . Keilangan megpedekelay kidon te pedowan .
46007026	Recommendation	Mèpiya aw tomayod kaw te keogpà niyo songkani , so doen kelimahan agpet den domateng kenitadon .
43003001	Description	Doen otaw ngadan din si Nicodemo . Sikandin se sebad diyà te menge kelengkawan te menge Judiyo , aw migpelenged sikandin te menge Parisiyo .
59002025	Description	Iling heman kenyan si Rahab gebii , so pengkey kepoyun sikandin , meneng mig-aneng-aneng se Timanem te metòlid sikandin tandà te mèpiya inang din pineokit te pegtabang din te dowa otaw insogò migsimà doton te Jeriko , amon mekelowà dan aw mekeolì .
54002015	Faith	Meneng aw gayed somalig se menge bayi diyà te Timanem , aw dakel se pedowan dan , aw metòlid se eg-inangen dan , aw eked dan pegpeduyun , doen kelowaan dan pineokit te pegpemetebaw dan .
44013017	Grace	Timanem se egseligan tadon aw sikandin se nemallì te kemonaan tadon . Peg-ogpà dan doton te mediyò ogpeanan te Ehipto , migtabang se Timanem kandan aw migkedita dan . Pineokit te inang metolos , migtabang se Timanem kandan amon mekelowà dan lekat te Ehipto .
44015008	Grace	Netegahan te Timanem aw melobos se pedowan te kedita te otaw . Impetaga-taga din te sinakop din den se menge otaw kenà Judiyo pineokit te pegpemegay din te Espiritu Santo diyà kandan onawa te pegpemegay din diyà kenitadon kedengan .
59002011	Sin	Doen punù te Timanem , “ Ikà niyo eglakad . ” Doen heman doma punù din , “ Ikà niyo egbonò . ” Pengkey eked peglakad se otaw meneng aw memonò , pengkey olò sebad se punù te Timanem linèpangan din , yan se otaw doen salà .
43010028	Grace	Egpemegay a kandan te kaling pedowan wedad temanan , aw eked dan detengi te kemetayun . Wedad palos mekeagaw kandan diyà kanak .
45016020	Grace	Timanem se egpemegay te kelinaw te pedowan , aw sikandin se mekedaeg ki Satanas te eked kenamay amon wedad mebatog din inangen diyà kenyo . Ibeg ko , tebangan kaw te Pengolo tadon si Jesu Cristo .
55003005	Sin	Megpelingo-lingo dan menimanem , meneng eked dan pemenal te metolos se Timanem . Pegpekediyò ka diyà kandan .
45012005	Description	Iling heman kenyan , pengkey medita kidon egpemenal , meneng pegsebad tadon diyà ki Cristo , neinang kidon iling te lawa din amon megpetebangay kidon iling te pegpetebangay te menge kinemoloan diyà te lawa .
56003008	Faith	Ontò benal se insolat ko kamno seini . Ibeg ko , ontò ka megtoladà te kedita te sìyan insolat ko kamno , amon ontò measeb se kedita te otaw nemenal te Timanem meg-inang te mèpiya , so mèpiya iyan peg-ilingan aw doen ontong te otaw tomolò kenyan .
59002023	Faith	Yan se kedegdagan te kagi te Timanem insolat , “ Nemenal si Abraham te tomanen te Timanem se pakang din kandin , aw yan mig-aneng-aneng se Timanem te metòlid sikandin . ” Yan se doun te tinawal sikandin “ Sigalak te Timanem . ”
59002001	Faith	Menge kedowa ko , aw egsalig kaw diyà ki Jesu Cristo Pengolo tadon melangkaw , yan keilangan onewaen niyo se pegsagman niyo te kedita te otaw egpemenal , pengkey sagkep aw meyaman .
45003013	Sin	Iling te lebeng neowang se bahà dan so medaet se kagi dan . Pineokit te kagi dan , eg-akal dan te doma otaw . Iling te lalas te memokan se medaet kagi eglowà lekat te bahà dan .
49005028	Recommendation	Iling heman kenyan , keilangan dakel se pedowan te meama diyà te esawa din , iling te aneng-aneng din tepad te kandin lawa . Yan aw dakel se pedowan te meama diyà te esawa din , iling te dakel se pedowan din diyà te kandin pegkeotawun ,
45009030	Faith	Nayan , netegahan tadon den ini . Pengkey wedà pegpeliman se menge otaw kenà Judiyo te eneng-enengen te Timanem te metòlid dan , meneng doen den kandan inaneng-aneng din te metòlid dan pineokit te pegsalig dan diyà ki Cristo .
54003009	Faith	Keilangan metibok se pegpemenal dan so eked kepakay aw egdowa-dowa se aneng-aneng dan tepad te kebenalan impetaga-taga te Timanem kenitadon .
54006002	Recommendation	Aw egpemenal se amo dan ki Cristo , eked kepakay aw eked tolò se allang kandin pengkey telekedowa dan diyà ki Cristo . Meneng keilangan labi pa ontò mèpiya se eg-inangen te allang , so pineokit kenyan , egtebangan dan se otaw egpemenal ki Cristo aw egkedekelan te Timanem te pedowan . Otaw somoway lekat te kebenalan Keilangan megtoladà ka kenyan aw megsoblod ka kenyan diyà te menge otaw egpemenal .
45003003	Faith	Benal doen menge Judiyo kenà egsalig kenyan , meneng ikà niyo eg-aneng-aneng te eked keseligi se Timanem .
43019034	Violence	Meneng doen sebad sondalo nenogseng te kilid din te dilek , aw yan dimelog se dipanog aw wayeg lekat te kilid din .
43015012	Recommendation	Seini se ipunù ko kenyo . Keilangan megpedekelay kaw te pedowan iling te kedakel te pedowan ko kenyo .
45006013	Recommendation	Ikà niyo eglegamit te lawa niyo meg-inang te salà . Meneng keilangan ipelowan niyo se Timanem diyà kenyo , so impelowà kaw din lekat te kemetayun aw binegayan kaw din den te kaling pedowan . Begayi niyo se lawa niyo diyà te Timanem amon gemiten din iyan meg-inang te metòlid .
58010039	Faith	Meneng menge kedowa ko , kenà kidon iling te sìyan telawun pegbàtan te Timanem , so melobos se pegsalig tadon diyà kandin , aw yan eked kidon din pegbàti .
45011026	Grace	Penga niyan , ipelowà te Timanem se kedita te Judiyo , so doen kagi te Timanem insolat , “ Domateng se Egpelowà lekat te ogpeanan te menge Judiyo iningedanan Sion . Ipelowà din se kedita te menge bowad-bowad i Jacob lekat te salà dan . ”
52002015	Violence	Nengimatay se menge Judiyo te menge telekeliwat te kagi te Timanem gebii . Nengimatay heman se menge Judiyo te Pengolo tadon si Jesu Cristo , aw nemilang dan heman kenami . Kenà egkeibeg se Timanem te eg-inangen dan . Iling te egpoon dan te kedita te otaw ,
58010026	Sin	Aw netegahan tadon den se kebenalan , meneng gayed kidon pa eg-inang te medaet , wedad den doma matay amon meabat se salà tadon .
49002006	Grace	Inantay kidon din doma i Jesu Cristo lekat te nematay , aw impelowan kidon din doma din doton te langit pineokit ki Jesu Cristo .
49004025	Recommendation	Yan ikà niyo egkebolalaw . Keilangan benal se ikegiyen niyo diyà te doma otaw , so neinang se kedita tadon kinemoloan diyà te sebad olò lawa .
48002005	Faith	Wedà kay palos tolò te ibeg dan , so ibeg day wedad kebolalaw toladà isanged diyà te kebenalan , sìyan Mèpiya Indan tepad ki Cristo intoladà day kenyo .
46014013	Recommendation	Aw doen otaw kidoen kenyo mekeikagi te kagi eked kelebeti , keilangan pemoyoen din diyà te Espiritu Santo se kebiyasa amon meobad din se kagi din eked kelebeti .
44009001	Violence	Nayan , dalem niyan , gayed egkeopal si Saulo aw egbentakan din se kedita te otaw egpemenal te Pengolo . Dimoton sikandin te ontò pengolo te simbahan te Jerusalem ,
43017013	Description	Nayan , agpet a den molì doton kamno . Dalem te dini a pa te keneyonan , minikagi a kani amon ontò dan meluba iling te keluba ko .
60004013	Recommendation	Keilangan meluba se pedowan niyo , so iling te migdoma kaw den ki Cristo te pegtayod din te kelimahan dimateng kandin . Aw tomayod kaw te kelimahan , labi kaw pa meluba te aldaw aw komità kaw kandin te peglikò din .
44011006	Description	Penga niyan , timengteng a aw kinità ko se awop niyan ontò medita kemolò te ayam-ayam aw menenanap aw manok .
51003008	Recommendation	Meneng seini , keilangan tenanan niyo den se kedita te medaet ketanem iling kani . Ikà niyo egkeopal . Ikà niyo egbantak . Ikà niyo egbaet-baet te doma otaw . Ikà niyo eg-ikagi te medaet .
44018003	Description	Mig-ogpà diyà kandan aw migpetelebanay dan , so sikandan se otaw biyasa eg-inang te balay eg-etepan te penenaktun , onawa te eg-inangen i Pablo .
45006012	Sin	Yan eked den kepakay aw beyà-beyaan kaw te salà . Eked den kepakay aw tomolò kaw te medaet ibeg te pedowan niyo .
53003012	Recommendation	Seini se ipunù day aw pemoyoen day kandan tandà te pegsebad tadon diyà te Pengolo tadon si Jesu Cristo . Keilangan metingen dan aw megterbaho dan amon doen ibayad dan te kandan kelidoan .
44007009	Sin	“ Doen sebad batà i Jacob si Jose . Miningà se menge kedowa din , aw imbeligyà dan sikandin , aw yan pig-allang doton te Ehipto . Meneng tinebangan te Timanem sikandin
44011028	Description	Si Agabo se sebad kandan . Impeikagi sikandin te Espiritu Santo te agpet den domateng se bitil diyà te kedita te ogpeanan . Netoman iyan dalem te peglowan i Claudio doton te Roma .
44020036	Description	Penga niyan , limongken dan aw migtawal-tawal si Pablo diyà te Timanem .
48005024	Faith	Se menge otaw migpesakop diyà ki Cristo , yan se mig-eked te pegtolò te medaet ibeg te pedowan .
59001002	Recommendation	Menge kedowa ko , aw detengan kaw te menge kelimahan , keilangan ontò kaw meluba ,
62001006	Sin	Aw mikagi kidon te migpesigelakay kidon te Timanem , meneng egtaking kidon pa te kengitngitan aw eg-inang kidon te medaet , yan bolelawun kidon so kenà kidon egtaking te kebenalan .
44010011	Description	Kinità din se langit neowang . Doen migpedanà diyà kandin iling te dakel bekas intonton lekat te langit aw inewidan diyà te epat dogong .
44002009	Description	Medita se ogpeanan tinikedowan tadon , so doen menge tege Partya , aw tege Medya , aw tege Elam . Doen menge otaw lekat te Mesopotamya , aw Judiya , aw Kapadosya , aw Ponto , aw Asya .
51001010	Faith	Yan se egpemoyoen day amon ibeg te Pengolo tadon se eg-inangen niyo , aw amon gayed sikandin meluba tepad kenyo . Aw yan se inangen niyo , mèpiya se kedita te inang niyo , aw labi kaw pa metaga-taga tepad te Timanem .
54001018	Recommendation	Nayan , batà ko Timoteo , seini se ipunù ko kamno . Ikà egkelibel te inikagi te menge telekeliwat te kagi te Timanem tepad kamno kedengan . Yan ketebangan ka amon keseligan ka tomoman te impunù kamno , iling te sondalo egkeseligan tepad te eg-inangen din .
66019001	Faith	Penga niyan , doen dinineg ko iling te pegtawal te ontò medita otaw kidoen te langit . Timawal dan , “ Aliloya . Iduyun se Timanem , so sikandin se egpelowà , aw melangkaw , aw metolos .
49002001	Grace	Kedengan , te wedà kaw pa pemenal , iling kaw te nematay tandà te peg-inang niyo te salà .
46010021	Sin	Eked kepakay aw minem kaw kidoen te tabò impunù te Pengolo amon iduyun sikandin , aw penga niyan minem kaw heman kidoen te tabò egtewal-tewalan dan te bosaw . Eked heman kepakay aw komaen kaw te pan impunù te Pengolo , aw penga niyan komaen kaw heman diyà te kènanan te otaw egduyun te bosaw .
49005003	Recommendation	So sakop kaw te Timanem , ikà niyo eglayok te kenà kenyo esawa . Ikà niyo egkapoy . Ikà niyo eg-ingà . Keilangan ketegahan te wedad palos eg-inangen niyo iling kenyan .
56001015	Sin	Aw lininisan te Timanem se otaw lekat te salà , wedad melipà diyà kandin . Meneng wedad palos melinis diyà te otaw doen pa salà aw wedà pemenal , so medaet se aneng-aneng dan , aw kenà dan egketaga-taga aw eden se mèpiya aw eden se medaet .
44009021	Description	Nepela se kedita te otaw nenenalan kandin , aw migpebelaw-belaway dan , “ Sikandin indà se egpemilang te menge otaw egpemenal doton te Jerusalem . Dimini ekon heman amon dekepen din se menge otaw egpemenal ki Jesus , aw ibingen din dan doton te Jerusalem amon kelebosowen te menge pengolo te simbahan te Judiyo . ”
58008006	Description	Se eg-inangen i Cristo diyà kenitadon , yan se labi pa mèpiya diyà te ininang te menge telekagon te Judiyo . Se kaling peokit ininang i Cristo , yan se labi pa mèpiya diyà te tapay peokit , so labi pa mèpiya se impakang te Timanem tepad kenyan .
50001021	Faith	Dalem te peg-ogpà ko dini lanto te tanà , si Cristo se ontò meelagà kanak . Meneng aw matay a , labi pa mèpiya se ontong ko so megdoma a kandin .
50001006	Faith	Netegahan ko te migtebò se Timanem mig-inang te mèpiya kidoen te pedowan niyo , aw gayed din iyan inangen lamig melingeb iyan te aldaw te peglikò i Jesu Cristo .
62005020	Faith	Netegahan tadon heman te dimini se Batà te Timanem te keneyonan amon ketegahan tadon se benal Timanem . Sikitadon diyà te benal Timanem so diyà kidon te Batà din si Jesu Cristo . Sikandin se benal Timanem , aw sikandin se eglekatan te kaling pedowan wedad temanan .
45012018	Recommendation	Pegpekeaseb kaw te pegsebad te pedowan niyo diyà te kedita te doma otaw .
58010023	Faith	Keilangan megpekagsen kidon se egpeliman diyà te pakang te Timanem pinemenalan tadon , so egkeseligan sikandin aw tomanen din se kedita te impakang din .
43014027	Grace	“ Ibegay ko den kenyo se kelinaw te pedowan . Kenaken kelinaw se ibowang kenyo . Eked pekebegay se otaw dini te keneyonan te kelinaw te pedowan ibowang ko den kenyo . Yan ikà niyo egketetana . Ikà niyo heman egkelemitan .
47005006	Faith	Yan se doun te gayed egkeantag se pedowan ko . Netegahan ko te dalem ko pa te mig-ogpà a dini te keneyonan , eked a pa pegdoma te Pengolo ,
43012047	Grace	Aw doen otaw dimineg te kebenalan intoladà ko meneng eked tolò kenyan , kenà ko se eglekatan te pelumun kandin . Insogò a dini kenà amon megpelumun a te otaw , meneng amon megpelowà a te otaw lekat te pelumun .
62003012	Sin	Keilangan eked kidon peg-iling ki Cain migpesakop diyà ki Satanas , so nengimatay te adi din . Nengimatay sikandin so medaet se eg-inangen din , aw miningà te adi din eg-inang te metòlid .
66016020	Description	Migkewedad se kedita te polò aw kedita heman te bontod .
58011012	Description	Pengkey migketemoay si Abraham , aw iling te eked sikandin pekebatà , meneng doen batà din timebaw , aw neinang sikandin kemonaan te ontò medita otaw igsà eked dan kebilang , iling te menge bitoen doton te langit aw iling te enay doton te dagat .
54001017	Faith	Iduyun tadon se Timanem eglowan te wedad temanan . Eked palos sikandin kematay , aw eked heman sikandin kitai . Sebad din se Timanem , aw segmanen aw iduyun sikandin te wedad temanan . Metoman iyan .
66014007	Faith	Timawal sikandin te dakel se kagi din , “ Segmani niyo se Timanem . Duyuni niyo heman sikandin , so dimateng den se aldaw te ipelumun din se kedita te poon din . Keilangan simbahen niyo sikandin mig-inang te langit , aw tanà , aw dagat , aw kedita te wayeg . ”
44006001	Description	Nayan , migkedita se otaw egpemenal . Meneng migpedindilay se menge otaw egpemenal eg-ikagi te Griego aw doma eg-ikagi te Hebreo , so minikagi se menge otaw eg-ikagi te Griego te deitek olò se togpò inteped diyà te kandan menge bayi balo te kelikit te aldaw .
60002021	Grace	Ibeg te Timanem tomayod kaw te kelimahan . Nelimahan heman si Cristo aw timayod sikandin kenyan amon ketebangan kaw din . Sikandin se gegonan niyo amon meketayod kaw heman te kelimahan .
53003010	Recommendation	Peg-ogpà day doton kenyo , seini se impunù day kenyo . Ikà niyo egpemekaen te otaw eked keibeg megterbaho .
43003016	Grace	Ontò nedekelan te Timanem te pedowan se kedita te otaw , aw yan se doun te insogò din se Batà din temisa amon eked pelumuni se kedita te otaw memenal kandin , meneng begayan dan te kaling pedowan wedad temanan .
44019015	Description	Meneng minikagi se bosaw diyà kandan , “ Netegahan ko si Jesus aw si Pablo . Meneng sikiyo , eked ko toloi . ”
66019019	Violence	Penga niyan , kinità ko se menenanap mebolot aw menge selotan te keneyonan sipat kedita te sondalo dan . Netipon dan amon megbolaw te otaw simakay te kodà mepotì aw kedita te sondalo lekat te langit .
44027002	Description	Timaking heman kenami si Aristarco tege Tesalonika sakop te Masidonya . Doen dakel belangay dimateng lekat te Adramito megpesalo doton te menge lonsod te Asya , aw yan se sinekayan day lekat te Sesarya .
58013003	Recommendation	Ikà niyo egkelibel te keilangan megtabang kaw te menge otaw egpemenal kineleboso . Peg-ipat kaw kandan iling te sikiyo heman se kineleboso sipat kandan . Keilangan megtabang kaw heman te menge otaw egpemenal pinemilang iling te sikiyo heman se pinemilang sipat kandan .
51003017	Recommendation	Pengkey eden se inangen niyo aw ikegiyen niyo , eneng-enengi niyo te sakop kaw te Pengolo tadon si Jesus , aw pegpesiontong kaw heman diyà te Timanem Amay pineokit kandin .
48006006	Recommendation	Se menge otaw pigtoledaan te kagi te Timanem , yan se keilangan memegay te menge mèpiya diyà te otaw migtoladà kandan .
44007005	Description	Wedad tanà imbegay te Timanem kandin pengkey deitek . Pengkey wedad palos batà i Abraham , meneng migpakang se Timanem te doen tanà ibegay kandin aw menge bowad-bowad din .
44007019	Description	Nemilang se selotan sìyan te menge kemonaan tadon , aw migleges kandan igsà kedita te kaling batà timebaw impeibing din dan te amay doton te mediyò aw tinenanan dan amon matay .
43020003	Description	Penga niyan , timindeg si Pedro aw sìyan sebad tinoledaan aw dimoton dan te lebeng .
44024016	Faith	Ontò a measeb eg-inang te mèpiya , so ibeg ko wedad palos ikeyàyà ko diyà te Timanem aw otaw .
65001013	Description	Iling dan te dedakel balud doton te dagat . Eked kebolon se medaet eg-inangen dan so iling dan te sagbet ipegdagsà doton te enay . Kenà dan egkeseligan , so iling dan te menge bitoen nealin lekat te nesolan dan doton te langit . Yan impetagad te Timanem se ogpeanan dan kidoen te kengitngitan doton te kilot te wedad temanan .
48001012	Description	so wedad otaw migtoladà te Mèpiya Indan diyà kanak , meneng impetaga-taga i Jesu Cristo kanak se Mèpiya Indan seini .
45007005	Sin	Kedengan dalem te pegtaking tadon te ibeg te pedowan tadon , doen medaet ibeg tadon nekeboyo kenitadon pineokit te menge punù ingkeliwat i Moises . Yan se doun te detengan kidon peden te kemetayun , so gayed kidon mig-inang te salà .
54002007	Faith	Yan se doun te ininang a sogounun i Cristo megtoladà te menge otaw kenà Judiyo , amon metaga-taga dan te keilangan memenal dan te kebenalan . Kenà kebolalaw se eg-ikegiyen ko , meneng kebenalan iyan .
62003024	Faith	Se kedita te otaw egtolò te punù te Timanem , diyà dan te Timanem aw se Timanem heman diyà kandan . Netegahan tadon te diyà kenitadon se Timanem so pineokit te Espiritu Santo imbegay din kenitadon .
46010024	Recommendation	Pengkey eden se inangen te otaw , kolang se tod din aw olò sikandin se mekeontong , meneng keilangan mekeontong heman se doma otaw .
45012016	Recommendation	Se kedita niyo migpesakop diyà ki Cristo , keilangan megsebad kaw te pedowan . Ikà niyo egpelangkaw-langkaw , meneng mèpiya aw megpeketagad kaw meg-inang te sagkep inang . Ikà niyo eg-aneng-aneng te sikiyo olò se netaga-taga te kebenalan .
49004031	Recommendation	Ikà niyo egpeogpà te medaet diyà te pedowan . Ikà niyo egkeopal . Ikà niyo egdindil . Ikà niyo egbaet-baet . Ikà niyo heman eg-inang te medaet diyà te doma otaw .
51001025	Faith	Insogò a te Timanem amon megtoladà a te kedita niyo egpemenal , so ibeg din ipetaga-taga ko se kagi din diyà te kedita niyo .
66001014	Description	Ontò mepotì se logay din so iling te kepotì te sapot . Iling te apoy se mata din .
47004015	Grace	Pengkey egpemilangen a tandà te pegtoladà ko , meneng ibeg ko doen kèpiyaan niyo , amon pineokit te pegladlad te tabang te Timanem diyà te medita otaw , doen heman labi pa medita otaw megpesiontong kandin amon sikandin se iduyun .
43006056	Faith	Se otaw komaen te onod ko aw minem te dipanog ko , yan se eg-ogpà diyà kanak , aw siak diyà kandin .
43011027	Faith	Timaba si Marta , “ Ee , Pengolo . Nemenal a te sikona se Batà te Timanem . Sikona se Misiyas insogò din dini te keneyonan . ”
44002042	Faith	Ebey dan nenenalan te intoladà te menge sogounun i Cristo . Egpetekingay se otaw egpemenal , aw egtipon dan amon megtawal-tawal diyà te Timanem , aw amon megbelà-belà te pan , iling te pegtoladà i Jesus kandan kedengan .
58001009	Grace	Egkeibeg ka te metòlid . Eked ka keibeg te medaet . Yan se doun te siaken Timanem nikaw se mig-inang kamno labi pa melangkaw diyà te kedita , aw nemegay a kamno te ontò keluba . ”
44012002	Violence	Impesipal din se lieg i Santiago kakay i Juan .
55002016	Recommendation	Ikà eg-inabut te medaet balaw eked keibegi te Timanem , so pineokit kenyan labi pa megpekediyò se menge otaw diyà te ibeg te Timanem .
62003015	Sin	so aw medaet se pedowan te otaw te doma , iling sikandin te nengimatay . Netegahan tadon den te wedad kaling pedowan wedad temanan diyà te otaw mengimatay te doma otaw .
43021015	Faith	Penga te pegkaen dan , mig-insà si Jesus diyà ki Pedro , “ Simon , batà i Juan , pengkey dakel se pedowan te menge doma no kanak , labi lay pa dakel se kamno pedowan kanak ? ” Timaba si Pedro , “ Ee , Pengolo . Netegahan no te ontò dakel se pedowan ko kamno . ” Minikagi si Jesus , “ Peg-ipat ka te menge sakop ko . ”
46012008	Grace	Se sebad otaw , doen imbegay te Espiritu Santo kandin kebiyasa amon megtoladà te kebenalan diyà te doma otaw . Se sebad otaw , doen imbegay te Espiritu Santo kandin kebiyasa amon meg-indan-indan te toladà amon mekelabet se doma otaw .
44007013	Description	Ikedowa te pegdoton dan te Ehipto , migpekilala si Jose te menge kedowa din , aw mig-indan ki Paraon te sikandan se menge kedowa din .
60003010	Recommendation	Doen kagi te Timanem insolat , “ Aw meibeg se otaw meluba aw beyang-beyang dini lanto te tanà , keilangan eked sikandin ikagi te medaet , aw eked heman sikandin pegkebolalaw .
44004032	Description	Migsebad se pedowan te kedita te otaw egpemenal . Wedad migtameng te kedònan din , meneng gayed dan egpetebangay .
46015003	Grace	Se intoladà te Timanem kanak , yan se ingkeliwat ko heman diyà kenyo . Seini se kebenalan ontò melangkaw te kedita . Nematay si Cristo amon megpelowà kenitadon lekat te salà , aw yan netoman se kagi te Timanem tapay insolat gebii .
66018024	Violence	Impelumun se tege Babilonya so sikandan se nengimatay te menge telekeliwat te kagi te Timanem , aw menge sakop din , aw kedita te otaw binonò kidoen te keneyonan . ”
44013048	Faith	Pegdineg te menge otaw kenà Judiyo kenyan , ontò dan neluba aw dimuyun dan te Timanem tepad te inikagi i Pablo . Nemenal se kedita te otaw neibeg te kaling pedowan wedad temanan .
66022020	Description	Si Jesus se netaga-taga te benal se kedita te insolat ko , aw minikagi sikandin , “ Ontò a lomikò te eked kenamay . ” Metoman iyan . E Jesus , Pengolo ko , ibeg ko lomikò ka den .
50004009	Recommendation	Tolò kaw te kedita te intoladà ko kenyo . Peg-iling kaw te kedita te inikagi ko aw ininang ko , aw yan egdomaan kaw te Timanem egpemegay te kelinaw te pedowan .
53003015	Recommendation	Meneng ikà niyo eg-aneng-aneng te poon niyo sikandin . Pegtoladà kaw beling kandin , so kedowa tadon sikandin te pegpemenal .
51002008	Recommendation	Peg-ahà kaw te menge otaw meg-akal peden kenyo pineokit te kagi dan medalem aw mèpiya dinegen amon tomaking kaw kandan . Meneng wedad ontong te kagi dan , so egtoladà dan olò te ketanem te kemonaan dan gebii aw aneng-aneng te otaw tepad te keneyonan . Kenà lekat ki Cristo se ipegtoladà dan .
50003014	Faith	Gayed a egpekagsen iling te otaw egkoyà gayed egkagnan pesalo doton te temanan amon mekekinawà a te ontong ibegay te Timanem kanak , so tinawal a din meg-ogpà doton te langit tandà te ininang i Jesu Cristo kanak .
56002014	Faith	Sikandin se simelilin kenitadon te pegkematay din amon megpelowà kenitadon lekat te pegkeallang tadon te salà , aw amon sekopen kidon din . Yan se doun te lininisan kidon din lekat te salà , aw ininang kidon din otaw meibeg meg-inang te mèpiya .
43005024	Faith	“ Eneng-enengi niyo se kagi ko kenyo seini . Se otaw menenalan te kagi ko , aw memenal heman diyà te Amay ko simogò kanak , yan se otaw begayan te kaling pedowan wedad temanan . Eked sikandin pelumuni , so nekelowà den sikandin lekat te kemetayun , aw doen den kaling pedowan din wedad temanan .
66021015	Description	Inibing te anghil minikagi kanak se sokoday iling te bangkà ininang te bolawan amon sokoden din se lonsod , aw lelebangan niyan , aw alad .
50003019	Sin	Meneng metoman dan detengan te pelumun te Timanem , so olò dan eg-aneng-aneng tepad te ibeg te lawa dan . Keilangan meyàyà dan tandà te medaet inang dan , meneng egpelangkaw-langkaw dan . Kenà dan eg-aneng-aneng tepad te Timanem , so olò dan eg-aneng-aneng tepad te keogpà dan dini lanto te tanà .
54003006	Sin	Eked heman kepakay aw inangen egpengibing te simbahan se otaw kaling nemenal ki Cristo , so megpelangkaw-langkaw besi sikandin aw yan ipelumun te Timanem iling ki Satanas .
65001003	Recommendation	Menge kedowa ko egkedekelan ko te pedowan , pengkey ontò dakel se ibeg ko somolat kenyo tepad te pegpelowà te Timanem te kedita tadon lekat te salà , meneng keilangan somolat a den kenyo te megpekagsen kaw te pegpemenal amon eked kaw dàgi te otaw meibeg peden megtodà te ontò kebenalan . Imbegay iyan te Timanem diyà te menge sakop din , aw eked iyan kepakay todaen .
44004002	Description	Neopal dan , so migtoladà si Pedro aw si Juan te neantay si Jesus lekat te nematay aw doen aldaw te meantay heman se menge otaw lekat te nematay .
66018005	Sin	Simpana ilodok se kedakel te salà din , mapet den te langit , so ontò den dakel . Wedà pegwedadi te Timanem se salà din ontò medaet .
43004046	Description	Limikò si Jesus doton te lonsod te Kana sakop te Galiliya . Yan se lonsod ininangan din te kepelahan , so binaloy din bino se wayeg kidoen . Doton te doma lonsod te Kapirnaom , doen sebad opisyal te gobirno te Roma , aw nesekitan se batà din .
45012011	Recommendation	Ikà niyo egketaka te pegtolò niyo te Pengolo tadon , meneng keilangan measeb kaw , aw keilangan magsen heman se pedowan niyo .
60001008	Faith	Pengkey wedà kaw palos kità ki Jesus , meneng dakel se pedowan niyo kandin . Pengkey wedà kaw kità kandin , meneng nemenal kaw kandin , aw yan se doun te ontò neluba se pedowan niyo , aw eked iyan kelitok te kagi .
62004013	Grace	Netegahan tadon te diyà kidon kandin aw diyà heman sikandin kenitadon so pineokit te Espiritu Santo imbegay din kenitadon .
43019029	Description	Doen sibolan sinolan te bino sinengedan te wayeg . Inagem dan se ispongha intangen diyà te panga te kayo hisopo , aw impesopsop dan iyan ki Jesus .
51001013	Grace	Impelowà kidon den te Timanem lekat te peglowan i Satanas , aw inalin kidon din doton te peglowan te Batà din si Jesu Cristo ontò din nedekelan te pedowan ,
45016017	Recommendation	Menge kedowa ko , peg-ahà kaw te menge otaw egbaet te pegsebad te pedowan niyo aw egbaet te pegsalig niyo diyà ki Cristo , so kenà iling kenyan se kebenalan intoladà day kenyo . Ikà niyo egtaking kandan .
45012007	Recommendation	Aw binegayan kaw te kebiyasa te pegtelaban , keilangan megtelaban kaw . Aw biyasa kaw egtoladà , keilangan megtoladà kaw .
43016023	Faith	Aw metoman iyan , wedad keilangan te peg-insà niyo kanak aw eden se kedegdagan te inikagi ko . Eneng-enengi niyo se kagi ko seini . Aw doen pemoyoen niyo diyà te Amay ko pineokit te ngadan ko , yan se ibegay din kenyo .
66021019	Description	Se dakel bato pinetindegan te alad , yan se pinelasan heman te medita kemolò te bato meelagà . Se tagnà dakel bato , pinelasan iyan te haspi . Se ikedowa , pinelasan te sapiro . Agata se iketelo , esmeralda se ikeepat ,
59004017	Sin	Netegahan niyo den besi se kebenalan seini . Se otaw netaga-taga aw eden se mèpiya inangen din , meneng wedà din iyan inangi , yan se otaw doen salà diyà te Timanem .
66019005	Faith	Penga niyan , doen minikagi kidoen medapag te onsedanan te peglowan , kagi din , “ Kedita niyo egtolò te Timanem tadon aw kedita niyo egsagman kandin , pengkey sagkep aw melangkaw , duyuni niyo se Timanem . ”
47005002	Faith	Dalem te wedà a pa kematay , ontò melima se keogpà ko . Ontò ko ibeg begayan a te Timanem te kaling lawa doton te langit .
48006004	Recommendation	Meneng mèpiya aw eneng-enengen te teg sebad-sebad otaw se kandin eg-inangen , so aw megpekeaseb sikandin meg-inang te mèpiya , kenà lekat te eg-inangen te doma otaw se luba din , meneng lekat te kandin eg-inangen .
46007036	Recommendation	Na , aw doen otaw kidoen kenyo doen batà din laga metesan den wedà din pepengognani , aw todà meg-aneng-aneng se amay te mèpiya aw doen esawa te batà din , mepakay aw tomanen din se ibeg din sìyan . Aw mengognan se batà din , kenà iyan salà .
43016002	Violence	Domateng se aldaw eked kaw peopi kidoen te menge simbahan te Judiyo . Imetayan kaw heman te otaw meg-aneng-aneng te yan se ibeg te Timanem .
66015001	Description	Penga niyan , doen doma ledyawan kinità ko kidoen te langit ontò ko nepelahan . Doen pito anghil nengibing te pito kededàtan . Seini se temanan te kededàtan , so aw penga niyan , melingeb se pegpelumun te Timanem kandan kidoen te keneyonan .
43018023	Description	Minikagi si Jesus , “ Simpana medaet se inikagi ko , indani kay aw eden se kedaet niyan . Meneng aw wedad kedaet diyà te inikagi ko , medaet se pegpenampak no kanak . ”
50004003	Recommendation	Memoyò a heman kamno ontò sigalak ko te keilangan megtabang ka te didowa bayi sìyan amon megsebad dan , so ontò dan migtelaban kanak te pegtoladà ko te Mèpiya Indan tepad ki Cristo . Migpedomaay dan si Clemente aw menge doma otaw migtelaban kanak . Insolat se ngadan te menge otaw sìyan kidoen te libro sinolatan te ngadan te kedita te otaw binegayan te kaling pedowan wedad temanan .
66016006	Sin	Nemonò dan te menge sakop no aw telekeliwat te kagi no gebii , aw yan se doun te impeinem no den dan te dipanog . Mèpiya den , so nesàban den dan te ontong dan . ”
45006002	Sin	Meneng eked iyan kepakay . Pegpesakop tadon diyà ki Cristo , iling kidon te otaw nematay so eked kidon den keibeg te salà . Yan eked den heman kepakay aw meg-inang kidon te salà .
66017011	Violence	Se menenanap mebolot , sìyan doen pedowan din kedengan meneng nematay den , yan se ikewalo selotan , meneng doma iyan te pito ketondogan din . Ipelumun sikandin kwani kidoen te kilot .
48004030	Recommendation	Meneng doen insolat diyà te kagi te Timanem , “ Pekeseyowi se allang aw batà din , so wedad palos kedònan ibegay diyà te batà te allang . Tomalag iyan ibegay diyà te batà te kenà allang . ”
54006009	Sin	Meneng se menge otaw egkeibeg megkeyaman , yan se mesayo meboyo aw keekalan te ibeg dan wedad ontong aw mekedaet kandan , aw yan detengan dan te mekebebaet .
66017016	Violence	Se sempolò selotan pinolingunan te sempolò seka kinità no , meopal dan te kepoyun . Meopal heman kandin se menenanap mebolot . Yan se doun te meglompak dan kandin , aw mengabat dan te penenaktun din , aw komaen dan te onod din , aw sonogen dan sikandin .
46008003	Faith	Meneng se otaw dakel se pedowan din diyà te Timanem , yan se otaw ipetaga-taga te Timanem te batà din den .
45003009	Sin	Nayan , kenà benal te labi pa mèpiya se kedita te Judiyo diyà te menge doma otaw kenà Judiyo , so tapay a minikagi diyà kenyo te nekeinang se kedita te otaw te salà , pengkey Judiyo aw otaw kenà Judiyo .
44007041	Sin	Penga niyan , ininang dan se inotaw iling te bawa te nati te baka . Migdogsò dan aw migtawal-tawal dan kenyan . Induyun dan se ininang dan sìyan .
66009020	Sin	Se kedita te otaw nesamà , sìyan wedà imetayi te kodà mekedaet , wedà dan lengà te peg-inang dan te medaet . Wedà dan heman lengà te pegsimba dan te menge bosaw , aw pegsimba dan te inotaw ininang dan lekat te bolawan , aw selapì , aw galang , aw bato , aw kayo . Simalig dan kenyan pengkey wedà iyan pekekità , aw wedà pekeikagi , aw wedà pekeipanaw .
47005011	Faith	Nayan , so netegahan ko den te ontò melangkaw se Pengolo egsinelowen ko , yan se doun te gayed a egtoladà te menge otaw amon memenal dan . Netegahan den te Timanem te nelobos se pedowan ko kandin , aw ibeg ko metaga-taga kaw heman te doen kelobos te pedowan ko diyà te Timanem .
49002003	Sin	Kedengan , iling heman kenyan se kedita tadon , so gayed kidon egtaking te medaet ibeg te pedowan tadon . Pengkey eden se ibeg te lawa aw aneng-aneng tadon , yan se eg-inangen tadon . So yan se ketanem tadon , detengan kidon peden te pelumun te Timanem iling te kedita te otaw kenà egtolò kandin .
44002040	Recommendation	Nenamay pa minikagi si Pedro diyà kandan . Migpunù sikandin , kagi din , “ Ikà niyo egdoma te kedomaan niyo eg-inang te medaet , amon eked kaw pelumuni . ”
45008013	Faith	so aw egbeyà-beyaan kaw te medaet ibeg te pedowan niyo , detengan kaw te kemetayun wedad temanan . Meneng aw pineokit te tabang te Espiritu Santo lomengà kaw te peg-inang niyo te salà , doen kaling pedowan niyo wedad temanan ,
45010011	Faith	Doen kagi te Timanem insolat , “ Eked palos pekebollog se otaw somalig diyà kandin . ”
45001008	Faith	Monà te kedita te kagi ko kenyo , egpesiontong a diyà te Timanem pineokit ki Jesu Cristo tepad te kedita niyo egpemenal , so pengkey doton te ogpeanan mediyò , medita den se otaw netaga-taga te nemenal kaw den ki Cristo .
52001004	Faith	Menge kedowa day , netegahan day te dakel se pedowan te Timanem kenyo , aw pinemallì kaw din ,
60004008	Recommendation	Ontò keilangan te gayed kaw megpedekelay te pedowan , so aw dakel se pedowan niyo te doma otaw , mebatog niyo pegwedaden se ontò medita salà dan diyà kenyo .
44027001	Description	Pegpengibing dan ki Pablo pesalo doton te Italya , simakay kay te dakel belangay . Doen sebad serhinto diyà te menge sondalo iningedanan Gropo Augusto ngadan din si Julio impetonggò i Festo ki Pablo aw menge doma otaw kineleboso .
66015003	Faith	Migdelangan dan te delangan i Moises timolò te Timanem gebii , aw delangan te Karniro , kagi dan , “ E Timanem , Pengolo day , Eglowan ka diyà te kedita te otaw . Ontò mèpiya se kedita te inang nikaw . Sikona se selotan diyà te kedita te lonsod . Metòlid aw neketotok se kedita te eg-inangen nikaw .
60002002	Faith	Keilangan gayed kaw meg-iling te ontò kagi te Timanem , iling te deitek batà gayed egkeibeg somoso . Pineokit te peg-iling niyo te kagi te Timanem , megketesan se pegsalig niyo diyà kandin ,
66014013	Faith	Penga niyan , doen dinineg ko minikagi diyà kanak lekat te langit , “ Solati inì . Meluba se otaw matay aw tapay dan simalig diyà te Pengolo . ” Minikagi se Espiritu Santo , “ Ontò dan meluba , so wedad den terbaho dan lekat seini , aw mekeetod den dan , so doen ibowang kandan tandà te mèpiya inang dan . ”
59001027	Faith	Meneng se otaw ontò egtaking te Timanem Amay , yan se otaw egpenabang te menge doma otaw nelimahan , pengkey menilo aw bayi balo . Kenà heman eg-iling te medaet ketanem te otaw dini te keneyonan .
51002004	Recommendation	Yan se insolat ko kenyo amon eked kaw keekali te doma otaw egtoladà te kebolalaw pengkey mèpiya se kagi dan .
66005013	Description	Penga niyan , dinineg ko se pegdelangan te kedita kidoen te langit , aw tanà , aw pengkey kidoen didalem te tanà aw dagat . Migdelangan se kedita dan , kagi dan , “ Iduyun sikandin egpenenoo kidoen te onsedanan te peglowan , Aw iduyun heman se Karniro . Keilangan segmanen dan , Aw ipelangkaw dan , Aw toloen dan te wedad temanan . ”
66008008	Description	Mig-edop se ikedowa anghil te bodyong din , aw penga niyan , doen nedagdag diyà te dagat iling te ontò dakel bontod limegdeg . Yan se doun te neinang dipanog se iketelo ketengà te dagat ,
44007058	Violence	aw inseging doton te lowà te Jerusalem . Binontogan dan sikandin te bato amon matay . Doen sebad telaki si Saulo migtonggò te saol linowas te menge otaw nemontog ki Esteban .
45015011	Faith	Doen heman doma kagi te Timanem insolat , “ Kedita niyo menge otaw kenà Judiyo , duyun kaw te Pengolo tadon . Keilangan domuyun se kedita te otaw kandin . ”
45011036	Faith	Sikandin se mig-inang te kedita , aw pineokit te tolos din , egbayà-bayà sikandin te kedita te ininang din . Iduyun heman sikandin pineokit te kedita niyan . Iduyun sikandin te wedad temanan . Metoman iyan .
43001029	Faith	Keeldawan niyan , kinità i Juan si Jesus migpesalo diyà kandin . Pegkità din kandin , minikagi diyà te menge otaw kidoen , “ Na , yan se Nati te Karniro imbegay te Timanem , so sikandin se mengabat te salà te kedita te otaw .
58011031	Description	Meneng doen sebad bayi kepoyun ngadan din si Rahab mig-ogpà doton te Jeriko . Pegsogò i Josue te dowa otaw migsimà doton te Jeriko , migsagman si Rahab kandan aw migtabang heman kandan . So simalig sikandin diyà te Timanem , yan wedà sikandin pekesipat te pegkegelà te doma tege Jeriko wedà tolò te Timanem .
43010010	Grace	Domoton se menenakaw te kelokob amon menakaw , aw mengimatay , aw megbaet . Meneng dimini a amon memegay a te kaling pedowan wedad temanan diyà te kedita te otaw , sìyan kaling pedowan wedad kekolangan .
50003020	Faith	Meneng kenà iling kenyan se kedita tadon egpemenal ki Cristo , so migpesakop kidon diyà te peglowan te Timanem doton te langit . Yan se lekatan te Pengolo egpelimanan tadon , si Jesu Cristo egpelowà kenitadon .
45015007	Recommendation	Yan , pegpeidoway kaw iling te pegkeido i Cristo te kedita niyo amon iduyun se Timanem .
44021024	Recommendation	Akop ka kandan aw pegpakang ka heman . Aw metagkas se impakang dan diyà te Timanem , pegbayad ka te kepulukan dan amon bolowen dan . Aw inangen no iyan , metaga-taga se kedita te otaw te kenà benal se dinineg dan , so egtolò ka pa se kamno te punù ingkeliwat i Moises .
45004012	Faith	Neinang heman sikandin olo te kedita te Judiyo tinolì kenà tandà te pegtolì kandan , meneng tandà te pegpemenal dan te Timanem iling te pegpemenal i Abraham te wedà pa sikandin tolii .
44001026	Description	Penga te pegtawal-tawal dan , migbonot dan . Penga niyan , si Matias se nepallì . Impeakop sikandin doma te sempolò tegusà sogounun i Cristo .
45004007	Grace	“ Doen keluba te kedita te otaw aw pigwedad te Timanem se inang dan medaet , Aw inabat te Timanem se salà dan .
66011004	Description	Sìyan dowa otaw isogò din , yan se tinedoan te tegdeyanan gebii tepad te dowa kayo olibo . Tinedoan dan heman te tegdeyanan tepad te dowa solò te Pengolo tadon eglowan diyà te kedita te otaw .
59004009	Recommendation	Keilangan melidò kaw aw megkelag kaw tandà te ininang niyo medaet . Eked kepakay aw meluba kaw te salà niyo aw mebebayat , so keilangan meyàyà kaw kenyan .
64001011	Recommendation	Kedowa egkedekelan ko te pedowan , ikà eg-iling te otaw eg-inang te medaet , meneng peg-iling ka te otaw eg-inang te mèpiya . Se otaw eg-inang te mèpiya , yan se otaw migpesakop diyà te Timanem . Meneng se otaw eg-inang te medaet , yan se wedà ketaga-taga te Timanem .
45004011	Faith	Penga te pegpemenal i Abraham , migpetolì sikandin . Yan se pengilala te inaneng-aneng te Timanem te metòlid sikandin tandà te pegpemenal din te wedà pa tolii . Yan neinang sikandin olo te kedita te otaw egpemenal pengkey wedà dan tolii , so inaneng-aneng heman te Timanem te metòlid dan tandà te pegpemenal dan .
45006007	Grace	so aw matay se otaw , eked sikandin peg-inang te salà .
47004010	Faith	Melikit a agpet matay iling te neokitan i Jesus kedengan , meneng gayed a din ipegpelowà amon ketegahan te doma otaw te benal neantay si Jesus .
50002021	Sin	Kedita te doma otaw dini , gayed dan eg-aneng-aneng tepad te kèpiyaan te kandan keogpà . Kenà dan eg-aneng-aneng tepad te inangen dan diyà ki Jesu Cristo .
58011011	Faith	Se esawa i Abraham si Sara simalig heman diyà te Timanem . Pengkey lokes den sikandin , meneng miglaman , so nemenal sikandin te egkeseligan se Timanem tomoman te impakang din .
43006039	Grace	Aw seini se ibeg din , te tonggoan ko se kedita te otaw insalig din diyà kanak amon wedad metalon kandan , aw entayen ko se kedita dan te temanan aldaw .
46008006	Faith	meneng diyà kenitadon egpemenal , olò sebad se Timanem Amay . Sikandin se eglekatan te kedita aw egtekingan tadon . Sebad heman se Pengolo tadon aw yan si Jesu Cristo . Pineokit kandin , ininang te Timanem se kedita , aw pineokit kandin , mekepedapag kidon diyà te Timanem .
52003006	Description	Meneng neluba kay den so minolì den si Timoteo dini kenami lekat kenyo , aw mèpiya se in-indan din kenami tepad te pegtaking niyo te Timanem aw pegpedekelay niyo te pedowan . Minikagi heman sikandin te mèpiya se aneng-aneng niyo tepad kenami , aw dimela kaw heman kenami onawa te pegdela day kenyo .
60005004	Grace	Aw lomikò si Cristo Pengolo te kedita niyo egpengibing te simbahan , doen mèpiya ontong ibegay din diyà kenyo eked palos pegkedaet te wedad temanan .
47003012	Faith	So netegahan ko te doen ketomanan te egpelimanan ko , yan se doun te egbengalen ko se pegtoladà ko . Kenà a iling ki Moises so wedad ipeg-eles ko . Penga te pegtoladà din , sinempengan din se bawa din amon eked kitai te menge doma din bowad-bowad i Israel se pegkewedad te keanyag diyà te bawa din .
61002012	Sin	Meneng se menenoladà sìyan egtoladà te kebolalaw , pengkey eden se ibeg te pedowan dan , yan se inangen dan . Iling dan te menge menenanap te kebenesan wedad aneng-aneng aw wedad detengan dan meneng olò dekepen aw iyawen . Egtompuyus dan te kedita wedà dan ketegahi , meneng ipelumun dan te wedad temanan tandà te eg-inangen dan medaet .
43012006	Sin	Yan se inikagi din kenà so egkeidowan din se otaw sagkep , meneng menenakaw sikandin , so gayed din eg-ebaten se kwarta insalig diyà kandin , so sikandin se egtonggò te kwarta te kedita dan .
62004016	Faith	Yan netegahan tadon te dakel se pedowan te Timanem kenitadon , aw yan se egseligan tadon . Ontò dakel se pedowan te Timanem . Se otaw doen dakel pedowan din , yan se otaw diyà te Timanem aw se Timanem heman diyà kandin .
44011019	Description	Pegkematay i Esteban , pinemilang se menge otaw egpemenal . Pegkadas dan , migbilit-bilit dan doton te Fenisya , aw Sipro , aw Antyokya kidoen te Sirya . Mig-indan dan te kagi te Timanem diyà te doma dan menge Judiyo mig-ogpà kidoen .
54006006	Faith	Benal doen ontong te otaw megpesakop diyà te Timanem , meneng wedad ontong din kenyan singed aw meg-aneng-aneng sikandin te botong se kedònan din .
66013007	Violence	Pinebeyaan heman te Timanem se peggira niyan diyà te menge sakop te Timanem kidoen te tanà , aw pegdaeg niyan kandan . Ininang heman iyan egpengolo te otaw lekat te kedita te ogpeanan .
60002020	Faith	Meneng aw ipelumun kaw tandà te medaet ininang niyo , pengkey tomayod kaw te pelumun , eked kaw duyuni te Timanem . Meneng aw meketayod kaw te pemilang pengkey metòlid se eg-inangen niyo , yan doen ontong ibegay te Timanem diyà kenyo .
58009015	Grace	Yan si Cristo se mig-inang te kaling peokit amon mepakay kominawà se kedita tadon tinawal te Timanem te mèpiya impakang din kenitadon te wedad temanan . Mekinawà tadon se mèpiya sìyan , so pineokit te pegkematay i Cristo , impelowà kidon den lekat te salà ininang tadon dalem te pegtaking tadon te tapay peokit .
45006001	Sin	Nayan , doen besi menge otaw meg-aneng-aneng te mèpiya aw gayed kidon meg-inang te salà amon labi pa dakel se keido te Timanem kenitadon .
49005004	Recommendation	Eked heman kepakay aw mikagi kaw te medaet . Eked heman kepakay aw mikagi kaw te wedad ontong . Eked heman kepakay aw megkebawol kaw te medaet . Meneng keilangan gayed kaw megpesiontong diyà te Timanem .
66006008	Violence	Penga niyan , kinità ko se kodà ponsì . Si Kemetayun se ngadan te otaw simakay kenyan , aw si Kemeteyanan se ngadan te doma otaw timaking kandin . Insogò dan amon imetayan dan se ikeepat ketengà te otaw te keneyonan . Imetayan dan pineokit te gira , aw bayil , aw mesakit , aw menenanap te kebenesan .
45004016	Faith	Yan olò otaw egpemenal se begayan te Timanem te impakang din . Ibegay din iyan kenitadon pineokit te tabang din amon metoman iyan ibegay diyà kenitadon timetondog ki Abraham . Kenà olò Judiyo egtolò te menge punù ingkeliwat i Moises se begayan te Timanem , meneng begayan din heman se kedita te otaw egpemenal kandin iling te pegpemenal i Abraham , so neinang si Abraham olo te kedita tadon egpemenal .
44028018	Description	Peg-osay dan kanak , ibeg dan ipelowà a dan peden , so wedad salà ko mepakay ipelumun aw iimatay kanak .
45009016	Grace	Yan netegahan tadon den te kenà egpemellien te Timanem se otaw lekat te ibeg dan aw kepagod dan , meneng lekat te keido te Timanem se pegpemallì din .
46010008	Sin	Eked kepakay aw lomayok kidon te kenà kenitadon esawa , iling te ininang te medita doma dan , so yan se doun te impelumun dan te Timanem , aw kelowan teg telo melalan se otaw negelà te sebad olò se aldaw .
45007023	Sin	meneng netegahan ko te sebad se ibeg te lawa ko . Iling te egbolaw se ibeg te lawa ko aw aneng-aneng ko . Yan neallang a diyà te medaet ibeg te lawa ko .
58006001	Faith	Yan botong den se kenamay te peg-iling tadon te menge kebenalan onà intoladà diyà kenitadon tepad te pegpemenal tadon ki Cristo , so keilangan meg-iling kidon den te menge kebenalan labi pa medalem . Eked den kepakay aw gayed tadon sobloden se menge kebenalan tapay pig-ilingan tadon tepad te peglengà tadon te inang wedad ontong , aw tepad te pegsalig tadon diyà te Timanem .
46016011	Recommendation	Yan eked kepakay aw eked kaw pegsagman kandin . Meneng tebangi niyo sikandin , amon melinaw se pedowan din aw molì diyà kanak , so migpeliman a te peg-olì din dini , sipat menge doma kedowa tadon dini .
59002014	Faith	Menge kedowa ko , aw doen otaw mikagi te egpemenal sikandin ki Cristo , meneng wedad mèpiya eg-inangen din , wedad ontong din , so eden din aw nekelowà lekat te salà .
43007025	Description	Doen menge tege Jerusalem migpebelaw-belaway , kagi dan , “ Indà , sikandin se otaw egpemehaen amon imetayan .
43020022	Faith	Penga te peg-ikagi din kenyan , mig-edop sikandin diyà kandan aw minikagi , “ Domateng se Espiritu Santo kenyo .
45010003	Sin	Wedà dan ketegahi te doen peokit ininang te Timanem amon eneng-enengen din te metòlid dan . Yan ininang dan beling se kandan peokit . Meneng wedà eneng-enengi te Timanem te metòlid dan , so wedà dan taking te peokit ininang din .
62005010	Faith	Aw nemenal se otaw te Batà te Timanem , ontò din insawol se kebenalan sìyan kidoen te pedowan din . Meneng aw eked pemenal se otaw te Timanem , aneng-aneng din bolelawun se Timanem , so eked sikandin pemenal te inikagi te Timanem tepad te Batà din .
43014012	Faith	“ Eneng-enengi niyo se kagi ko kenyo . Se otaw memenal kanak , iling heman te eg-inangen ko se inangen din , aw labi pa dakel se inangen din , so mesayo a den aw molì a doton te Amay ko .
56002009	Recommendation	Pegtoladà ka te menge allang te keilangan tomolò dan te punù te amo dan amon meluba dan kandan . Keilangan eked dan pegketugul .
58012015	Recommendation	Peg-ahà kaw amon wedad otaw doton kenyo komulu te tabang te Timanem . Aw komulu se otaw te tabang te Timanem , iling sikandin te sagbet mekeilo , so mekesamok sikandin te doma otaw egpemenal , aw meboyo dan meg-inang heman te salà .
54003007	Recommendation	Keilangan mèpiya se eg-inangen din amon segmanen sikandin te menge otaw kenà egpemenal , so aw pemellien se otaw kenà egsegmanen , mekeyèyaay besi sikandin aw keekalan i Satanas .
49004007	Grace	Doen kebiyasa imbegay i Cristo kenitadon , meneng kenà onawa se imbegay din diyà te kedita tadon , so pinemallì din aw eden se ibegay din diyà te teg sebad-sebad kenitadon .
66016003	Description	Inibing te ikedowa anghil se lipong , aw in-olà din iyan kidoen te dagat . Yan neinang dipanog se dagat , iling te dipanog te otaw binonò , aw nematay se kedita doton didalem te dagat .
49006006	Recommendation	Keilangan gayed kaw tomolò , kenà olò dalem te pegtengteng te amo niyo , so kenà olò otaw se keilangan kelubahan niyo . Meneng so si Cristo se Pengolo niyo , keilangan lekat te pedowan niyo se pegtolò niyo te ibeg te Timanem .
60003016	Recommendation	Meneng aw tomaba kaw kandan , keilangan mèpiya se pedowan niyo kandan , aw keilangan megsagman kaw heman kandan . Keilangan wedad salà inangen niyo , so sakop kaw i Cristo . Yan aw doen otaw megbael-bael tepad kenyo , aw somila dan te mèpiya eg-inangen niyo , meyàyà dan .
43006040	Faith	Meibeg se Amay ko te begayan te kaling pedowan wedad temanan se kedita te otaw nengemahà aw nemenal kanak , aw entayen ko dan te temanan aldaw . ”
44012023	Violence	Pegketà impelumun sikandin te anghil te Timanem , so wedà din segdahi se pegduyun dan kandin . Penga niyan , kinaen sikandin te sapat aw yan nematay .
47001003	Grace	Iduyun se Timanem , Amay te Pengolo tadon si Jesu Cristo . Lekat kandin se keido , aw sikandin heman se egtabang .
54001006	Sin	Doen menge otaw simoway lekat te pegtaking dan kenyan , aw gayed den dan egpebelaw-belaway te wedad ontong .
45001016	Faith	Nayan , ontò dakel se pegsalig ko diyà te Mèpiya Indan sìyan , so yan se tolos te Timanem mekepelowà te kedita te otaw lekat te salà aw memenal dan kenyan . Nekeonà se menge Judiyo dimineg kenyan , aw penga niyan se menge otaw kenà Judiyo .
46003011	Description	Se pinetindegan te balay insawol ko , yan olò si Jesu Cristo . Wedad doma petindegan mepakay isawol kidoen te balay ipeinang te Timanem .
49005033	Recommendation	Meneng ibeg ko ketegahan niyo te keilangan dakel se pedowan te teg sebad-sebad meama te esawa din , iling te aneng-aneng din tepad te kandin pegkeotawun . Keilangan megsagman heman se bayi te kandin esawa .
51002013	Grace	Kedengan , iling te nematay kaw , so nelegeb kaw te salà aw egtaking kaw te medaet ibeg te pedowan niyo . Meneng songkani binegayan kaw din heman te kaling pedowan iling ki Cristo , so pigwedad den te Timanem se kedita te salà ininang tadon .
54004014	Recommendation	Ikà eglengà te peggamit no te kebiyasa nekinawà no kedengan pineokit te peg-ikagi te telekeliwat te kagi te Timanem tepad kamno aw pineokit te pegpemaed te menge egpengibing te simbahan diyà te olo nikaw .
66021001	Description	Penga niyan , kinità ko se kaling langit aw kaling tanà , so neselilinan se monà langit aw monà tanà . Wedad den heman dagat .
52005016	Recommendation	Keilangan gayed meluba se pedowan niyo .
66009006	Description	Dalem te lima se bolan sìyan , ontò meibeg se otaw megpekematay , meneng eked iyan kebatog . Pengkey ibeg dan matay , meneng eked dan iyan kebatog .
52004014	Faith	Egpemenal kidon te nematay si Jesus , aw neantay heman sikandin lekat te nematay , aw yan egpemenal kidon te entayen heman te Timanem se kedita te otaw tapay nemenal ki Jesus te wedà dan pa kematay amon megdoma dan kandin .
62004015	Faith	Se otaw mikagi te benal Batà te Timanem si Jesus , yan se otaw doen Timanem diyà kandin , aw diyà heman sikandin te Timanem .
49004022	Recommendation	Yan keilangan tenanan niyo den se tapay pegkeotawun niyo so yan se linekatan te medaet ketanem tinekingan niyo kedengan , so pineokit kenyan , egkeekalan kaw amon tomaking kaw te medaet ibeg te pedowan niyo , aw yan se mekedaet kenyo .
43010009	Grace	Iling a te lelebangan . Aw mokit se otaw diyà kanak , mekelowà sikandin . Iling sikandin te karniro mepakay meglegeb doton te kelokob , aw doton heman te lowà , aw yan mekekaen .
58011037	Violence	Doen menge doma binontogan te bato lamig nematay . Ginabas se lawa te doma , aw tinigbas te sondang se doma . Nelimahan se menge doma otaw simalig diyà te Timanem so wedad penenaktun dan olò kindal te karniro aw kambing . Newedadan dan te kànen , aw nelimahan dan , aw pinemilang dan .
62002029	Faith	So netegahan niyo den te metòlid se Batà te Timanem si Cristo , yan se doun te keilangan ketegahan niyo heman ini . Aw metòlid se eg-inangen te otaw , yan se pengilala te ininang dan te Timanem menge batà din .
44013047	Grace	Yan se inangen day so doen kagi te Pengolo insolat , ‘ Inangen ko sikona solò amon manyag ka pengkey doton te menge otaw kenà Judiyo , amon mekelowà se kedita te otaw lekat te salà taman te kebelad te keneyonan . ’ ”
47004002	Faith	Ontò ko pig-ekedan se medaet inang , sìyan megbolon aw mekeyàyà . Wedà a peglegawa te doma otaw . Meneng ontò ko binangal se pegtoladà te kagi te Timanem . Netegahan te Timanem te kebenalan se intoladà ko , aw netegahan iyan te kedita te otaw .
44002033	Description	Ininang den si Jesus melangkaw doton te langit aw timangkil te Amay din . Tinoman den te Timanem se pakang din ki Jesus te isogò se Espiritu Santo , aw yan se kinità niyo gina aw dinineg niyo .
51003010	Recommendation	aw kiminawà kaw den te kaling pegkeotawun doen kaling pedowan imbegay te Timanem , aw gayed din iyan ipegpetilles lamig iling kaw te Timanem , amon ontò kaw metaga-taga te kebenalan tepad kandin .
43011004	Faith	Pegdineg i Jesus kenyan , minikagi , “ Pengkey nesekitan sikandin , meneng se tod kenà amon matay , meneng amon ipekità te melangkaw se Timanem . Ipekità heman te melangkaw a Batà te Timanem pineokit kenyan . ”
45001017	Faith	Pineokit te Mèpiya Indan tepad ki Cristo , impetaga-taga te Timanem te eneng-enengen din te metòlid se otaw aw memenal dan , so doen kagi te Timanem insolat gebii , kagi din , “ Se menge otaw eneng-enengen te Timanem te metòlid dan pineokit te pegpemenal dan , yan se begayan te Timanem te kaling pedowan wedad temanan . ”
43019017	Description	Nayan , inibing si Jesus te menge sondalo , aw impetiang dan kandin se kros lensangan kandin . Nesayo dan lekat te Jerusalem aw dimoton dan te bontod iningedanan Golgota te otaw eg-ikagi te Hebreo , meneng se kelebadan niyan , “ Tòlan te Olo . ”
45012006	Faith	Yan , so medita se kemolò te kebiyasa imbegay te Timanem diyà te teg sebad-sebad kenitadon tandà te tabang din , keilangan gemiten tadon iyan amon megpetebangay kidon . Aw binegayan kaw te Timanem te kebiyasa te pegkeliwat te kagi te Timanem , keilangan komeliwat kaw te kebenalan insalig din kenyo .
66004007	Description	Iling te liyon se tagnà ayam-ayam metolos . Iling te nati te baka se ikedowa . Iling te bawa te otaw se iketelo . Iling te banog eglayang se ikeepat .
49005015	Recommendation	Peg-ahà kaw tepad te eg-inangen niyo . Ikà niyo eg-iling te otaw wedad inenengen . Meneng peg-iling kaw te otaw doen inenengen .
45010012	Grace	Ibeg te Timanem , somalig se kedita te otaw diyà ki Jesu Cristo . Wedad elet diyà te Judiyo aw otaw kenà Judiyo , so olò sebad se Pengolo te kedita tadon . Ontò din egkeidowan se kedita te otaw memoyò te tabang din ,
45010004	Faith	Si Cristo se temanan te menge punù ingkeliwat i Moises . Lekat niyan , eneng-enengen den te Timanem te metòlid se kedita te otaw somalig diyà ki Cristo .
50004006	Recommendation	Pengkey eden se domateng kenyo , ikà niyo palos egketetana . Meneng pegtawal-tawal kaw tepad te kedita diyà te Timanem . Pemoyoi niyo diyà kandin se kedita te kelidoan niyo . Pegpesiontong kaw heman kenyan diyà kandin .
46010006	Faith	Na , se kedita te neinang te kemonaan tadon , yan se gegonan tadon amon eked kidon taking te medaet ibeg te pedowan tadon iling kandan .
66009002	Description	Penga niyan , mig-owang sikandin te awang diyà te tanà , aw limowà se ebel niyan iling te ebel lekat te ontò dakel seyaban . Neselibengan se aldaw aw migkengitngit so limowà se ebel lekat te awang diyà te tanà .
52004006	Recommendation	Yan keilangan wedad palos otaw meg-inang te salà tepad kenyan aw meglegawa te doma otaw . Yan se impunù day kenyo kedengan , so ipelumun te Timanem se otaw eg-inang te medaet iling kenyan .
47005017	Faith	Se otaw simalig ki Cristo , ontò den netodà se pedowan dan . Taman den niyan se pegkeallang dan diyà te medaet , so doen den kaling pedowan dan .
43005020	Faith	so dakel se pedowan te Amay ko kanak , aw pinekitaan a din te kedita te eg-inangen din . Doen pa inangen din ipekità din pineokit kanak labi pa metolos te ininang ko den amon ontò kaw mepela .
49004028	Recommendation	Aw doen menenakaw doton kenyo , keilangan lomengà aw megterbaho amon meketabang te menge doma otaw nelimahan .
57001022	Recommendation	Doen pa pemoyoen ko kamno seini . Petegadi a te ibetanan doton kamno , so nemenal a te ipelowà a lekat dini tandà te pegtawal-tawal niyo diyà te Timanem tepad kanak amon mekedoton a kenyo .
58013009	Recommendation	Aw doen otaw megtoladà kenyo te sebad kemolò toladà kenà iling te kebenalan tapay intoladà diyà kenyo , ikà niyo egpemenal kenyan . Pineokit te tabang te Timanem , melobos se pegsalig tadon diyà kandin . Eked kelobos se pegsalig tadon diyà kandin pineokit te pegtolò tadon te menge punù ipegtoladà dan tepad te kànen tadon , so kenà egketebangan se menge otaw egtolò te menge punù sìyan .
52005012	Recommendation	Menge kedowa day , doen pa ipunù day kenyo te keilangan segmanen niyo se menge otaw egpengibing kenyo , sìyan measeb otaw pinemallì te Pengolo tadon amon mengibing dan aw megtoladà dan kenyo .
43009022	Description	Yan se inikagi te amay aw inay din , so nelemitan dan te menge obanen te Judiyo . Tapay migsebad se menge obanen te eked den dan peopi te simbahan se otaw mikagi te si Jesus se Misiyas .
50003003	Faith	Meneng sikitadon se doen pengilala te ontò kidon sakop te Timanem , so egsimba kidon te Timanem pineokit te tabang te Espiritu Santo , aw doen den keluba tadon lekat ki Jesu Cristo . Impelowà kidon den lekat te salà , meneng kenà iyan pineokit te pegtolò tadon te punù ingkeliwat i Moises .
62003023	Faith	Seini se impunù din kenitadon , te keilangan somalig kidon diyà te Batà din si Jesu Cristo , aw megpedekelay kidon heman te pedowan iling te intoladà din kenitadon .
66013011	Description	Penga niyan , kinità ko se doma menenanap mebolot limowà lekat didalem te tanà . Doen dowa seka din iling te karniro , aw iling te kagi te nagan se kagi din .
46014020	Recommendation	Menge kedowa ko , ikà niyo eg-iling te mengisù wedad inenengen . Pengkey mèpiya aw iling kaw te mengisù wedad toig meg-inang te salà , meneng diyà te aneng-aneng niyo , pekitai niyo te metesan kaw den .
59005013	Recommendation	Aw doen otaw kidoen kenyo nelimahan , mèpiya aw megtawal-tawal . Aw doen otaw neluba , mèpiya aw iduyun din se Timanem pineokit te pegdelangan .
58012012	Recommendation	Nayan , ikà niyo egkelomay te pegtaking niyo te Timanem . Pengkey nelimahan kaw , ikà niyo eglengà . Meneng keilangan megpekagsen kaw , aw keilangan lobosen niyo se pegsalig niyo diyà te Timanem .
60001017	Recommendation	Metòlid se peg-okom te Timanem te kedita te otaw tepad te ininang te teg sebad-sebad kenitadon . Aw egtewalen niyo den sikandin Amay niyo , keilangan ontò kaw megsagman kandin dalem te peg-ogpà niyo dini lanto te tanà .
58010036	Recommendation	Keilangan medalem se pedowan niyo amon mekebatog kaw tomoman te ibeg te Timanem , aw yan kominawà kaw te impakang din kenyo .
58011001	Faith	Nayan , aw somalig kidon diyà te Timanem , ketegahan tadon te metoman kidon mekekinawà te mèpiya egpelimanan tadon , aw ketegahan tadon heman te benal doen mèpiya wedà tadon pa kitai .
49004017	Recommendation	Nayan , seini se ipunù ko kenyo lekat te Pengolo tadon . Ikà niyo den egtaking te ketanem te otaw kenà egtaking te Timanem , so wedad ontong te aneng-aneng dan .
51002016	Recommendation	So impelowà kaw den te Timanem , ikà niyo egpenenalan te menge otaw egpunù peden kenyo te doen eked niyo kepakay kànen aw doen eked niyo kepakay inemen , aw egpunù heman te keilangan tomolò kaw te menge ketanem dan tepad te menge pista kelikit te omay , aw kelikit te bolan , aw kelikit te aldaw te peg-etod .
66007015	Faith	Yan se doun te timindeg den dan kidoen te monà te onsedanan te Timanem . Eg-ogpà dan kidoen te dakel simbahan din pengkey aldaw aw delem , aw gayed dan egtolò te ibeg din . Eg-ipaten dan heman te Timanem eg-ogpà kidoen te onsedanan te peglowan .
44020010	Description	Timenà si Pablo , aw limongken kidoen te dapag din . Kinelesan din , aw minikagi diyà te menge doma otaw , “ Ikà niyo egketetana , so neantay den sikandin . ”
55002010	Faith	Yan se doun te egpeketayod a te kelimahan dimateng kanak amon ketebangan ko se menge otaw pinemallì te Timanem , so ibeg ko mekelowà dan heman lekat te salà pineokit te pegpemenal dan ki Jesu Cristo , aw kominawà dan heman te kaling pedowan wedad temanan .
60005014	Recommendation	Pegpeliyagay kaw se kedita niyo egpemenal , so yan se pengilala te egpedekelay kidon te pedowan . Ibeg ko , doen kelinaw te pedowan te kedita niyo migpesakop diyà ki Cristo .
49005021	Recommendation	Keilangan megpesegmanay kaw tandà te pegtaking niyo ki Cristo .
61003017	Recommendation	Meneng menge kedowa ko egkedekelan ko te pedowan , tapay kaw den netaga-taga tepad te menge otaw sìyan . Yan se doun te keilangan meg-ahà kaw amon eked kaw keekali te kebolalaw ipegtoladà te menge otaw mededaet . Peg-ahà kaw amon eked kaw kelibel te kebenalan pinemenalan niyo .
51003018	Recommendation	Na , sikiyo menge bayi doen esawa , keilangan tomolò kaw te esawa niyo , so yan se mèpiya inangen te menge sakop te Pengolo tadon .
54005020	Recommendation	Meneng aw mekesalà se egpengibing te simbahan , pegsagda ka kandin te pegketipon te kedita te otaw egpemenal , amon melemitan se menge doma otaw meg-iling kandin .
45014013	Recommendation	Yan ikà niyo egsila te ketanem egtekingan te menge doma sakop i Cristo . Meneng keilangan eneng-enengen niyo tepad te ketanem egtekingan niyo amon eked kedàti se menge doma sakop i Cristo tandà te eg-inangen niyo , aw amon wedad heman otaw meboyo meg-inang te salà .
45002010	Grace	Meneng se kedita te otaw eg-inang te mèpiya , yan se iduyun te Timanem doton te langit . Begayan din se kedita dan te kelinaw te pedowan , pengkey doton te otaw kenà Judiyo aw labi den doton te Judiyo ,
58011034	Violence	Doen heman menge doma otaw simalig diyà te Timanem aw yan nekelowà dan lekat te dakel apoy . Doen heman nekelowà lekat te belad te otaw mengimatay peden kandan . Doen heman otaw melomay neinang magsen pineokit te pegsalig dan diyà te Timanem . Doen heman wedà pegketalaw te peg-ato dan te menge poon dan , aw yan dinaeg dan se kedita te otaw limompak diyà kandan lekat te mediyò ogpeanan .
48006017	Faith	Lekat seini , mèpiya aw wedad otaw mengela te siak se sebad sogounun i Jesus , so doen den menge laas diyà te lawa ko lekat te pegpemilang te doma otaw kanak tandà te pegtaking ko ki Jesus .
66018021	Violence	Penga niyan , inabat te anghil se bato iling te kedakel te dakel gilingan , aw indagdag din kidoen te dagat . Minikagi sikandin , “ Iling kenyan , nebàtan den heman se lonsod te Babilonya nedengeg , so eked palos todà kitai .
65001020	Faith	Meneng menge kedowa ko egkedekelan ko te pedowan , keilangan megpekegsenay kaw amon melobos se pegsalig niyo diyà te Timanem . Pegtawal-tawal kaw pineokit te tabang te Espiritu Santo kenyo .
45012002	Recommendation	Ikà niyo egtaking te ketanem te otaw kenà egpenimanem . Meneng pemoyoi niyo te inangen te Timanem kaling se aneng-aneng niyo amon metòlid se eg-inangen niyo . Yan ketegahan niyo aw eden se ibeg te Timanem inangen niyo , so mèpiya iyan , aw kelubahan din , aw wedad kolang niyan .
46015009	Sin	Siaken se ontò medanà diyà te kedita te sogounun i Cristo . Eked a peden tewali sogounun i Cristo , so kedengan te wedà a pa pemenal ki Cristo , gayed a egpemilang te menge otaw egpemenal te Timanem .
62002015	Recommendation	Ikà niyo egtaking te medaet ketanem dini te keneyonan . Ikà niyo heman egkeibeg te medaet inang dini te keneyonan , so aw egkeibeg se otaw tomaking te medaet ketanem dini te keneyonan , yan eked sikandin keibeg tomaking te Timanem Amay .
45002001	Sin	Yan keilangan meg-ahà se kedita niyo egsila te doma otaw eg-inang te medaet . Eked kaw pekeikagi te wedad salà ininang niyo . Aw mikagi kaw te mèpiya aw ipelumun te Timanem se otaw eg-inang te medaet , aw medaet heman se eg-inangen niyo , ipelumun kaw heman doma dan .
48002009	Description	Si Santiago , si Pedro , aw si Juan ekon se melangkaw diyà te kedita dan menge sogounun i Cristo . Mig-aneng-aneng dan te insogò a te Timanem . Migsebad se pedowan te kedita day menge sogounun i Cristo te mèpiya aw yan se inangen day si Bernabe se megtoladà te menge otaw kenà Judiyo , aw yan se kandan inangen se megtoladà te menge Judiyo . Yan migpeelimenoway kay doton , so migsebad se pedowan te kedita day kenyan .
43019023	Description	Penga te peglansang te menge sondalo ki Jesus diyà te kros , inabat dan se penenaktun linowas din . Pigtalad-talad dan iyan te epat talad amon doen meabat te teg sebad-sebad kandan . Inabat dan heman se melayat saol i Jesus tinibok se inabel wedà palos tebili .
45002021	Sin	Pengkey migtoladà kaw te menge doma otaw te keilangan metòlid se inangen dan , meneng kenà niyo eg-inangen se ipegtoladà niyo . Pengkey egtoladà kaw te medaet se egpenakaw , meneng gayed kaw egpenakaw .
46006019	Faith	Nelibelan niyo den besi ini . Se lawa niyo , yan se eg-ogpaan te Espiritu Santo imbegay te Timanem kenyo , aw kidoen lamig songkani . Yan se doun te kenà kenyo se lawa niyo , meneng Timanem se tig-apò kenyan ,
47005014	Grace	Tandà te kedakel te pedowan i Cristo kanak , neantag heman se pedowan ko . Netegahan ko den ini , te pegkematay i Cristo , iling te nematay se kedita te otaw , so nematay sikandin inselilin te kedita te otaw , amon eked kidon taking te kenitadon ibeg . Nematay amon tekingan tadon se kandin ibeg , so nematay aw neantay heman sikandin amon megtabang kenitadon .
58003001	Faith	Menge kedowa ko tinawal aw sinakop te Timanem , peg-aneng-aneng kaw den tepad ki Jesus pinemenalan tadon . Sikandin se insogò te Timanem dini te tanà , aw sikandin se egkagon kenitadon doton te Timanem .
44020035	Recommendation	Yan se ininang ko amon ketegahan niyo te mèpiya aw measeb kidon megterbaho , amon meketabang kidon te menge doma otaw nelimahan . Ikà niyo egkelibel te inikagi te Pengolo si Jesus , ‘ Pengkey meluba se otaw tebangan te doma , meneng labi pa meluba se otaw egpenabang te doma . ’ ”
58013004	Recommendation	Keilangan meg-aneng-aneng se kedita te otaw te meelagà se pegkelobos te pedowan te teleesawa . Keilangan wedad otaw lomakad te kandin esawa , so megpelumun se Timanem te kedita te otaw lomakad aw lomayok te kenà kandin esawa .
43020005	Description	Simelib sikandin amon tomengteng doton didalem . Kinità din se sapot kidoen , meneng wedà sikandin awop .
66016018	Description	Penga niyan , migkilem , aw doen ontò dakel eleg-eg , aw migkilat , aw doen ontò dakel linog . Wedad palos otaw mig-imanman te linog iling kenyan lekat te gebii , so ontò neantag se tanà .
66019010	Faith	Penga niyan , limongken a diyà kandin amon simbahen ko , meneng minikagi sikandin , “ Ikà egsimba kanak , so pengkey siak , aw sikona , aw kedita heman te doma no nemenal te kebenalan intoladà i Jesus , tomalag egtolò te Timanem . Yan keilangan Timanem olò se simbahen nikaw . ” Yan se inikagi din , so se intoladà i Jesus , yan heman se kebenalan intoladà te menge telekeliwat te kagi te Timanem .
46002010	Grace	Kedengan , wedà petega-tegahi te Timanem se integilan din kenitadon , meneng impetaga-taga din den iyan kenitadon pineokit te Espiritu Santo , so netegahan te Espiritu Santo se kedita te aneng-aneng te Timanem pengkey medalem .
50002029	Recommendation	Aw domateng sikandin , segmani niyo sikandin taking te keluba te pegkità niyo kandin , so sikandin se kedowa tadon diyà te Pengolo . Keilangan segmanen niyo se kedita te otaw iling kandin ,
51003020	Recommendation	Na , sikiyo menge mengisù , keilangan tomolò kaw te kedita te punù te amay aw inay niyo , so meluba se Pengolo tadon aw yan se inangen niyo .
47001012	Faith	Ontò a neluba , so netegahan ko te ontò metòlid se keogpà ko . Pengkey kenan a pesalo , aw labi pa doton kenyo , metòlid se keogpà ko aw mèpiya heman se tod ko kenà pineokit te kenaken kebiyasa , meneng pineokit te tabang te Timanem kanak .
43014021	Faith	“ Se otaw menenalan te impunù ko aw tomolò kenyan , yan se otaw ontò dakel se pedowan din kanak . Se otaw dakel se pedowan din kanak , yan se egkedekelan te Amay ko te pedowan , aw dakel heman se pedowan ko kandin , aw megpekità a heman kandin . ”
51002023	Sin	Ipetaga-taga dan peden te doen kebiyasa dan pineokit te leges pegsimba dan te menge anghil , aw pegpelingo-lingo dan te pegsagman dan kandan , aw pegpeeleg dan te kandan lawa . Meneng eden dan aw doen ontong dan , so eked dan dàgi se medaet ibeg te lawa dan pineokit te eg-inangen dan sìyan .
64001006	Recommendation	Mig-indan dan diyà te menge otaw egpemenal dini , te dakel se pedowan no kandan . Mèpiya aw gayed ka megtabang kandan amon domeleg dan megtoladà doton te doma ogpeanan , so yan se ibeg te Timanem inangen tadon .
55002023	Recommendation	Pegpekediyò ka diyà te balaw wedad inenengen aw wedad ontong , so netegahan no te yan se eglekatan te dindil .
47003018	Faith	Wedad den belabag diyà te kedita tadon nemenal ki Cristo . Aw gayed tadon keleseban se kelangkaw te Pengolo , gayed heman elinen te Timanem se pegkesawol tadon , amon kitaen te doma otaw se kelangkaw te Pengolo diyà kenitadon . Yan se eg-inangen te Pengolo , sìyan Espiritu Santo , amon labi kidon pa megkelangkaw iling kandin .
58009014	Grace	Meneng labi pa dakel se egkebatog pineokit te dipanog i Cristo , so lininisan kidon den lekat te salà . Pineokit te tabang te Espiritu Santo wedad temanan din , nemegay sikandin te kandin lawa diyà te Timanem , aw inimetayan sikandin pengkey wedad palos salà din . So lininisan kidon den lekat te salà pineokit te dipanog i Cristo , yan wedad den keilangan te pegsalig tadon diyà te inang wedad ontong , meneng simalig kidon den diyà te Timanem wedad temanan din .
44011017	Grace	So onawa se imbegay din diyà te menge otaw kenà Judiyo aw diyà kenitadon menge Judiyo te pegpemenal tadon te Pengolo tadon si Jesu Cristo , eked ko kebelebagi se Timanem . ”
49004030	Faith	Ikà niyo eg-inang te pengkey eden eked keibegi te Espiritu Santo . Binegayan kaw te Timanem te Espiritu Santo , so yan se pengilala te sinakop kaw din aw ipelowà kaw te aldaw te peglikò te Pengolo tadon .
66003003	Recommendation	Ikà niyo den egkelibel te kebenalan intoladà kenyo kedengan , sìyan pinemenalan niyo . Tolò kaw kenyan , aw pegselsel kaw . Aw eked kaw , domateng a te eked kaw peketagad , iling te pegdateng te menenakaw te wedad meketagad , so eked niyo ketegahi aw eden orasi se pegdateng ko .
62003007	Recommendation	Menge batà ko te pegpemenal , keilangan eked kaw keekali te doma otaw , so metòlid olò se otaw aw metòlid se eg-inangen din iling ki Jesu Cristo .
62004001	Recommendation	Menge kedowa egkedekelan ko te pedowan , ikà niyo egpemenal te kedita te otaw megtoladà kenyo singed aw onà kaw mengemahà aw lekat te Timanem se intoladà dan , so medita se otaw eglegeb-legeb dini te keneyonan aw egpelingo-lingo te telekeliwat dan te kagi te Timanem .
44013038	Grace	“ Menge kedowa ko , ibeg ko ketegahan niyo den te pineokit te pegkematay i Jesu Cristo , in-indan kenyo se pegwedad te salà . Eked kaw pekelowà lekat te salà pineokit te pegtolò niyo te punù ingkeliwat i Moises , meneng pineokit ki Jesu Cristo mekelowà se kedita te otaw memenal kandin .
50003001	Recommendation	Nayan , menge kedowa ko , ibeg ko meluba kaw tandà te pegpesakop tadon diyà te Pengolo tadon . Eked a pegkelomay pengkey sobloden ko se impunù ko kenyo kedengan , so aw tomolò kaw kenyan , eked kaw keekali .
46011034	Recommendation	Aw doen otaw eked peketagad te doma otaw , mèpiya aw komaen sikandin doton te kandin balay , amon eked kaw pelumuni te Timanem kidoen te kenyo pegtipon . Na , se doma insà niyo kanak , yan se tebahen ko aw domateng a kidoen kenyo .
43018031	Description	Minikagi si Pilato , “ Mèpiya aw sikiyo se megpelumun kandin tepad te menge punù egtoloen niyo . ” Minikagi se menge obanen te Judiyo , “ Meneng eked kepakay diyà te gobirno te Roma aw sikami se mengimatay te otaw ipelumun day . ”
46012031	Faith	Meneng keilangan ontò niyo keibegan se ontò mèpiya kebiyasa ibegay te Espiritu Santo kenyo , amon megpetebangay kaw . Meneng ipekità ko kenyo se inang labi pa mèpiya diyà te menge doma kebiyasa sìyan .
58007026	Description	Yan si Jesus se Telekagon neketepad kenitadon . Ontò sikandin metòlid . Wedad palos salà din so wedad medaet ininang din . Kenà sikandin iling te otaw egpekesalà . Ininang sikandin te Timanem ontò melangkaw diyà te kedita , pengkey doton te langit .
50004013	Faith	Pengkey eden se domateng kanak , meketayod a te kedita niyan so egtebangan a i Cristo .
52004003	Recommendation	Seini se ibeg te Timanem inangen niyo . Ibeg din wedad salà inangen niyo . Keilangan eked kaw layok te kenà kenyo esawa .
51004002	Recommendation	Se kedita niyo , keilangan gayed kaw megtawal-tawal . Ikà niyo eglengà te pegtawal-tawal , aw keilangan megpesiontong kaw diyà te Timanem .
44007029	Description	Pegdineg i Moises kenyan , nelemitan aw kimadas doton te Midian , sebad lonsod mediyò . Mig-ogpà sikandin kidoen , aw nengognan , aw migbatà te dowa meama .
46011007	Description	Se meama , eked kepakay aw tedongan se olo din aw megtawal-tawal , so yan se pengilala te ininang te Timanem se meama melangkaw diyà te kedita dini te keneyonan . Meneng se bayi , yan se keilangan megtedong te olo din aw megtawal-tawal , so yan se pengilala te egtolò se bayi te meama .
51003015	Faith	Keilangan isawol niyo diyà te pedowan niyo se kelinaw ibegay i Cristo amon ketegahan niyo aw eden se mèpiya inangen niyo , so yan se tod din te peg-inang din kenyo iling te sebad lawa . Keilangan megpesiontong kaw heman diyà kandin .
58002010	Grace	Timanem se miglalang te yan se inangen din , so ibeg te Timanem mig-inang te kedita domuyun kandin , ontò medita se otaw meinang menge batà din aw inangen din melangkaw doma kandin . Yan metòlid se pegpeokit din ki Jesus diyà te kelimahan amon metoman se ibeg din , so pineokit te pegkematay din , impetaga-taga te Timanem te ontò mèpiya si Jesus migtoman te pegpelowà kenitadon lekat te salà .
59004001	Sin	Doen pa otaw egpedindilay kidoen kenyo . Meg-indan a den kenyo aw kenan iyan lekat . Lekat iyan te egkeibegan niyo se mekeboyo dini te keneyonan , aw yan nesamok se aneng-aneng niyo .
46005001	Sin	Na , dinineg ko te doen ekon otaw kidoen kenyo migsembowaga , so doen ekon eglayok te esawa te amay din . Pengkey kidoen te menge otaw kenà egpemenal , wedad otaw eg-inang kenyan , so ontò iyan medaet .
46010013	Faith	Se tandà neokitan niyo , onawa iyan te tandà egkeokitan te menge doma otaw . Meneng egkeseligan se Timanem , so eked kaw din peokiti te tandà i Satanas eked niyo kebatog . Aw tendaen kaw , doen dalan inangen te Timanem amon mekelowà kaw , aw begayan kaw din heman te eneg amon meketayod kaw kenyan .
44020029	Violence	Netegahan ko te doen kwani otaw domateng dini kenyo amon meg-akal dan kenyo , aw kebàtan dan se pegsalig niyo diyà te Timanem .
53001004	Faith	Yan se doun te sikiyo se ipegduyun day te peglaoy day te menge doma otaw egpemenal doton te menge doma lonsod , so eg-indan kay kandan te gayed kaw egpemenal te Timanem pengkey ontò kaw egpemilangen aw egkelimahan .
62004012	Faith	Wedad palos otaw kimità te Timanem . Meneng aw megpedekelay kidon te pedowan , yan se pengilala te eg-ogpà se Timanem diyà te pedowan tadon , aw mesikop heman se kedakel te pedowan din diyà kenitadon .
48001001	Description	Se solat seini , lekat kanak si Pablo . Siak se sebad sogounun i Cristo . Kenà otaw se simogò kanak . Kenà heman pineokit te otaw se migsogò kanak . Meneng se simogò kanak , yan si Jesu Cristo aw Timanem Amay mig-antay ki Cristo lekat te nematay .
58012003	Recommendation	Ontò medaet se kelimahan tineyodan i Jesus , so pigtindaet te menge otaw nelegeb te salà . Yan peg-aneng-aneng kaw tepad kandin amon eked kaw lengà te pegtaking niyo kandin .
45006005	Faith	So migsebad kidon den diyà ki Cristo te pegkematay tadon iling kandin , yan megsebad kidon heman diyà kandin te pegkeantay tadon iling te pegkeantay din .
45015010	Recommendation	Doen heman doma kagi te Timanem insolat , “ Sikiyo menge otaw kenà Judiyo , doen den keluba niyo doma te menge Judiyo tapay pinemallì te Timanem . ”
54004001	Sin	Mebangal se intoladà te Espiritu Santo te doen menge otaw somoway lekat te pegsalig dan ki Cristo aw agpet se temanan te keneyonan . Meneng tomolò dan te bosaw biyasa eg-akal , aw memenal dan te kebolalaw itoladà te bosaw .
56003001	Recommendation	Pegtoladà ka te menge otaw doton kamno te keilangan tomolò dan te menge opisyal te gobirno . Keilangan tomolò dan te menge punù te gobirno . Keilangan meagka se pedowan dan megtelaban te kedita te mèpiya inang .
61003005	Sin	Meneng se otaw mikagi kenyan , komulu dan te kebenalan seini . Gebii te peg-inang te Timanem te kedita , olò sikandin minikagi aw yan ininang din se langit aw tanà . Ininang din se tanà diyà te tengà-tengà te dagat , aw ipegpetilles din se kedita pineokit te wayeg .
60003018	Grace	so nematay heman si Cristo amon megpelowà kenitadon lekat te salà . Mekesebad sikandin kematay so botong se pegkematay din . Pengkey wedad salà din , meneng simelilin sikandin kenitadon pengkey doen salà tadon amon megkità kidon aw Timanem . Pengkey nematay se lawa din , meneng neantay sikandin .
61002021	Sin	Pengkey medaet aw eked palos ketaga-taga se otaw te doen peokit ininang te Timanem amon meg-aneng-aneng sikandin te metòlid kidon , meneng labi pa medaet aw metaga-taga se otaw kenyan aw penga niyan tominàyog dan kenyan aw eked dan tolò te kagi te Timanem intoladà diyà kandan .
53003006	Recommendation	Menge kedowa day , seini se ipunù day kenyo pineokit te ngadan te Pengolo tadon si Jesu Cristo . Aw tekahen se otaw egpemenal aw kenà egtolò te impunù day kenyo , ikà niyo egdoma kandin .
45005012	Sin	Gebii , mig-inang se tagnà otaw si Adam te salà , aw yan se keteboan te salà dini te keneyonan . Lekat te salà , doen heman kemetayun . Yan se doun te egkematay se kedita te otaw , so mig-inang se kedita tadon te salà .
58011033	Faith	So simalig dan diyà te Timanem , yan tinebangan din dan , aw yan doen otaw diyà kandan nekedaeg te menge selotan migpoon kandan . Doen heman diyà kandan metòlid se peglowan dan diyà te menge sakop dan . Doen heman menge doma otaw kiminawà te mèpiya impakang te Timanem kandan tandà te pegsalig dan diyà kandin . Doen heman menge doma nekedaeg te menge liyon , aw yan wedà dan kebangà .
47004009	Faith	Gayed a egpemilangen te doma otaw , meneng eked a tenani te Timanem . Pineeleg a te doma otaw , meneng wedà a kematay .
59004004	Sin	Timanan kaw den te Timanem , iling te otaw timanan te esawa din aw limakad . Nelibelan niyo den besi se kebenalan seini . Se otaw egtaking te medaet ibeg te otaw dini te keneyonan , yan se otaw timinàyog te Timanem . Pengkey sinu otawi se tomaking te medaet ibeg te otaw dini te keneyonan , yan se otaw meinang poon te Timanem .
44016006	Description	Migtoladà dan te kagi te Timanem doton te menge lonsod kidoen te Frigya aw Galasya , so sinagda dan te Espiritu Santo te eked dan pegtoladà doton te Asya .
45010006	Faith	Meneng doen heman kagi te Timanem insolat diyà te kedita tadon inaneng-aneng te Timanem te metòlid kidon pineokit te pegsalig tadon diyà ki Cristo . Pineokit kenyan , netegahan tadon te eked kepakay aw meg-aneng-aneng kidon te keilangan doen pa domoton te langit amon mangay ki Cristo .
66016002	Violence	Penga niyan , inibing te tagnà anghil se lipong , aw in-olà din iyan kidoen te tanà . Peg-olà din te lipong , pigbekokang se kedita te otaw pinengilelaan te menenanap mebolot , aw kedita dan migsimba diyà te inotaw impeinang din . Mahò aw ontò medaet se bekokang dan .
66005008	Description	Peg-abat din te papil , limongken se kedita te ayam-ayam metolos aw obanen diyà kandin amon megsimba dan kandin . Inibing te teg sebad-sebad obanen se alpa egkebliten , aw inewidan dan heman se menge lipong ininang te bolawan . Nepenò se lipong dan te metinadeg egsonogen amon megkèpiya se nadeg . Yan se polingun te pegtawal-tawal te menge sakop te Timanem kandin .
62005001	Faith	Se kedita te otaw nemenal te si Jesus se Misiyas , yan se menge batà te Timanem . Aw dakel se pedowan tadon te Timanem Amay , dakel heman se pedowan tadon te kedita te menge batà din .
48005026	Recommendation	Keilangan eked kidon pegpelangkaw-langkaw , eked kidon pegpetompuyusay , aw eked kidon pegpeingaay .
54005001	Recommendation	Ikà egkeopal te menge temoay meg-inang te salà , meneng keilangan mèpiya se pegsagda no kandan iling te peg-ikagi no diyà te amay nikaw . Peg-aneng-aneng ka te menge kaling meama iling te kedowa nikaw .
60002012	Recommendation	So tengtengen kaw te menge otaw wedà pa pemenal te Timanem , yan keilangan ontò metòlid se eg-inangen niyo , amon aw mikagi dan te doen salà niyo , metaga-taga dan beling te mèpiya se eg-inangen niyo , aw yan se doun te iduyun dan se Timanem te aldaw te pegdateng din .
50003006	Sin	Ontò a measeb igsà nemilang a te menge otaw egpemenal ki Cristo . Ontò metòlid se pegtolò ko te menge punù ingkeliwat i Moises igsà wedad palos punù linèpangan ko .
43004052	Description	Penga niyan , mig-insà sikandin aw eden orasi se pegkèpiya din . Timaba dan , “ Gebenini te ala ona te meapon , minowas se keinit te lawa din . ”
43019031	Violence	Nayan , neinang iyan te meapon te aldaw te pegtegilan dan te Pista te Peglaklak . Ibeg te menge obanen te Judiyo , meabat lekat te kros se lawa te otaw nematay te eked pa sallep se aldaw , so se keeldawan niyan , yan se Sebado ontò melangkaw aldaw diyà te menge Judiyo . Yan se doun te nemoyò dan ki Pilato te pentigen te sondalo se benis te menge otaw inlansang diyà te kros amon ayas dan matay .
43019012	Description	Pegdineg i Pilato kenyan , ibeg din megpelowà ki Jesus . Meneng migbelobansag se menge obanen te Judiyo , “ Aw ipelowà no sikandin , meinang ka poon te selotan tadon si Cesar , so aw megpelingo-lingo se otaw selotan , poon sikandin i Cesar . ”
43014001	Faith	Minikagi si Jesus diyà te menge tinoledaan din , “ Ikà niyo egketetana . Pemenal kaw te Timanem . Pemenal kaw heman kanak .
50001028	Faith	Ibeg ko heman metaga-taga a te eked kaw palos kelemitan te menge otaw egpoon kenyo , pengkey eden se medaet inangen dan kenyo . Aw eked kaw kelemitan kandan , yan se pengilala te ipelumun dan kwani te Timanem , meneng ipelowà kaw din lekat te pelumun . Yan se pengilala ipekità te Timanem diyà kandan .
43015016	Grace	Kenà sikiyo se nemallì kanak , meneng siak se nemallì kenyo , aw isogò ko den sikiyo amon megterbaho kaw kanak aw mongo kaw heman te dakel pongo wedad keeminan . Yan aw doen pemoyoen niyo diyà te Amay ko pineokit te ngadan ko , yan se ibegay din kenyo .
58011004	Faith	Gebii , simalig si Abel diyà te Timanem , aw yan mèpiya se imbegay din diyà te Timanem , kenà iling te imbegay te kedowa din si Cain . Pineokit te pegsalig i Abel , mig-aneng-aneng se Timanem te metòlid sikandin . Impetaga-taga te Timanem te mig-aneng-aneng sikandin te metòlid si Abel pineokit te pegkinawà din te imbegay din . Pengkey nenamay den si Abel nematay , meneng doen pa peg-ilingan tadon diyà kandin tandà te pegsalig din diyà te Timanem .
46004001	Recommendation	Yan keilangan meg-aneng-aneng kaw te sikami si Apolos se insogò i Cristo , aw insalig te Timanem kenami se kebenalan ipegtoladà day kenyo .
66006013	Description	Nedagdag heman se menge bitoen diyà te tanà iling te pongo te kayo igira posot nelampod te kelamag mebandes .
46010014	Recommendation	Na , menge kedowa ko egkedekelan ko te pedowan , ikà niyo eg-inabut diyà te pegsimba te kenà benal timanem .
45012021	Recommendation	Aw meg-inang kaw te medaet diyà te menge otaw eg-inang te medaet diyà kenyo , dàgen kaw dan pineokit te pegtaking niyo te medaet . Meneng aw mèpiya se inangen niyo diyà te otaw eg-inang te medaet diyà kenyo , mekedaeg kaw kandan pineokit te pegtaking niyo te mèpiya .
55002014	Recommendation	Pegtoladà ka te menge otaw doton te keilangan eked dan kelibeli se kedita niyan . Pegpunù ka kandan , so egtengtengen dan te Timanem , keilangan eked dan pegpedindilay tepad te kedegdagan te kagi . Wedad ontong kenyan , so olò iyan mekebaet te pegpemenal te menge otaw menenalan kenyan .
59004008	Recommendation	Aw megpedapag kaw diyà te Timanem , megpedapag heman sikandin diyà kenyo . Sikiyo eg-inang te salà , lengà kaw den . Sikiyo otaw egdowa-dowa te kenyo pegpenimanem , ontò niyo den lobosi se pedowan niyo .
59002009	Sin	Meneng aw segmanen niyo se meyaman , aw lindoan niyo se sagkep , medaet se inang niyo , so wedà kaw tolò te punù te Timanem sìyan . Yan doen salà niyo .
52004007	Grace	Tinawal kidon te Timanem kenà amon meg-inang kidon te medaet , meneng tinawal kidon din amon meg-inang kidon te metòlid .
45001018	Sin	Impetaga-taga te Timanem te ipelumun din se kedita te otaw kenà egtaking kandin aw eg-inang te medaet , so pineokit te peg-inang dan te medaet , egkebelebagan dan se pegketaga-taga te doma otaw te kebenalan tepad te Timanem .
62004007	Faith	Menge kedowa egkedekelan ko te pedowan , keilangan gayed kidon megpedekelay te pedowan , so Timanem se eglekatan te dakel pedowan . Se otaw doen dakel pedowan din , yan se ininang te Timanem batà din aw egtaking heman te Timanem .
62002009	Sin	Se otaw eg-ikagi te eg-ogpà sikandin diyà te kelowahan , meneng egkebensi te menge doma otaw , yan se otaw gayed pa eg-ogpà diyà te kengitngitan .
60004014	Grace	Aw tompuyusen kaw tandà te pegtaking niyo ki Cristo , keilangan meluba kaw , so egbeyà-beyaan kaw te Espiritu Santo melangkaw .
44021019	Grace	Pegkità i Pablo kandan , in-indan din se kedita te ininang te Timanem kidoen te menge otaw kenà Judiyo pineokit te pegtoladà din .
43008046	Sin	Wedad sebad kenyo mekeindan te benal doen salà ininang ko . Olò kebenalan se intoladà ko , meneng wedà kaw pemenal kanak .
58010017	Grace	Minikagi heman sikandin , “ Eked a den palos todà peg-aneng-aneng tepad te salà dan . ”
46001005	Grace	Lekat te pegsebad te pedowan niyo kandin lamig songkani , ontò medita se tabang din kenyo , aw yan netegahan niyo se kebenalan , aw biyasa kaw egtoladà kenyan .
45015030	Recommendation	Menge kedowa ko , doen pemoyoen ko diyà kenyo tandà te pegsebad tadon diyà te Pengolo tadon si Jesu Cristo , aw tandà te pegpedekelay tadon te pedowan imbegay te Espiritu Santo kenitadon . Ibeg ko , megtawal-tawal kaw heman diyà te Timanem tepad kanak .
43007020	Violence	Timaba se menge otaw netipon , kagi dan , “ Migkebook ka den so dinetengan ka te bosaw . Wedad man otaw meibeg mengimatay kamno . ”
45003025	Grace	Si Jesus se insogò te Timanem amon matay sikandin somelilin kenitadon . Pineokit te dipanog din , pegwedaden te Timanem se salà te otaw memenal kandin . Yan se ininang te Timanem amon ipetaga-taga din kenitadon te metòlid se eg-inangen din . Tandà te kelayat te pedowan din , wedà din tagmon pelumuni se otaw nekesalà kedengan .
43018018	Description	Nayan , mig-antay te apoy se menge sineligan aw otaw egtonggò te simbahan amon meg-ingadang dan , so megenaw se delem sìyan . Migdoma-doma si Pedro kandan aw mig-ingadang heman .
49006011	Recommendation	Gemiti niyo se kedita te kekamang ipegbegay te Timanem diyà kenyo , amon eked kaw dàgi i Satanas te peg-akal din kenyo .
43013037	Faith	Minikagi si Pedro , “ Pengolo , nengà lay eked a den pekedoma kamno ? Neketagad a den pengkey imetayan a tandà te pegtaking ko kamno . ”
50004007	Faith	Aw yan se eg-inangen niyo , inangen te Timanem ontò melinaw se pedowan niyo igsà eked iyan kelebeti te otaw . Yan se ikelasag din te pedowan niyo aw aneng-aneng niyo tandà te pegsebad niyo ki Jesu Cristo .
59003009	Faith	Pineokit te dilà tadon , mekeduyun kidon te Timanem Amay . Meneng pineokit heman te dilà tadon , meketindaet kidon te doma otaw , pengkey ininang te Timanem iling kandin .
46005010	Sin	Meneng se punù ko sìyan , kenà iyan tepad te menge otaw wedà pemenal , aw eg-inang te medaet , aw egkeibeg te kwarta , aw egdampas , aw egsimba te kenà benal timanem , so simpana eked kepakay se pegkità niyo te menge otaw eg-inang te medaet , yan eked kaw peg-ogpà dini te keneyonan .
44026009	Sin	“ Pengkey siak , kedengan eden ko aw mèpiya se pegpemilang ko te menge otaw egpemenal ki Jesus tege Nasarit .
61002014	Sin	Aw komità dan te bayi , ibeg dan leyokan dan . Eked lengà se ibeg dan meg-inang te salà . Biyasa dan egboyo te menge otaw egdowa-dowa tepad te pegtaking dan te Timanem . Nelegeb se pedowan dan te peg-ingà . Eked dan pekelowà lekat te pelumun te Timanem .
43010012	Description	Meneng aw megtonggò se otaw tendanan , aw kitaen din se toyang te kebenesan iningedanan lobo , yan komadas sikandin aw tomanan te menge karniro . So kenà din se tig-apò kenyan , kenà din se ontò megtonggò kenyan . Yan bengaen te lobo se karniro aw mebilit se doma .
59001019	Recommendation	Menge kedowa egkedekelan ko te pedowan , eneng-enengi niyo ini . Mèpiya aw megpekeaseb se kedita niyo menenalan . Mèpiya aw eked niyo sesawi se peg-ikagi . Mèpiya heman aw eked kaw tagmon keopal ,
46009014	Recommendation	Iling kenyan , migpunù se Pengolo tadon te keilangan togpoan te otaw menenalan se otaw megtoladà kandan te Mèpiya Indan tepad ki Cristo .
43012046	Grace	Siak se lowa dimini te keneyonan amon mekelowà lekat te kengitngitan se otaw memenal kanak .
43005014	Description	Penga niyan te wedà kenamay , nengemahà si Jesus kandin kidoen te dakel simbahan te Judiyo . Pegkità din kandin , minikagi si Jesus , “ Na , negolian ka den . Lengà ka den te peg-inang no te salà amon eked ka detengi te labi pa medaet . ”
46016014	Recommendation	Pengkey eden se inangen niyo , keilangan dakel se pedowan niyo .
43014015	Recommendation	“ Aw dakel se pedowan niyo kanak , yan tomolò kaw heman te impunù ko kenyo .
58012025	Recommendation	Nayan , penenalan kaw te kagi te Timanem . Gebii wedà penenalan se menge kemonaan tadon te kagi te Timanem ingkeliwat i Moises dini lanto te tanà , aw yan impelumun dan te Timanem . Labi kidon pa ipelumun te Timanem aw eked kidon penenalan te inikagi din lekat te langit .
48004008	Sin	Na , kedengan te wedà niyo pa ketegahi se Timanem , neallang kaw te kenà benal timanem egtekingan niyo .
44003026	Grace	Sikitadon onà se sinogoan te Timanem ki Jesus amon tebangan kidon aw megselsel kidon te salà . ”
44010039	Violence	Kinità day se kedita te ininang din doton te menge lonsod te Judiya aw doton te Jerusalem . Penga niyan , inlansang dan si Jesus diyà te kros aw yan inimetayan .
46001010	Recommendation	Menge kedowa ko te pegpemenal , seini se ipunù ko kenyo so insogò a te Pengolo tadon si Jesu Cristo . Pegsebad kaw den amon wedad megpedindilay kidoen kenyo . Pegsebad kaw te aneng-aneng aw pedowan .
51001021	Sin	Kedengan , mediyò kaw kidoen te Timanem , aw minato kaw kandin , so medaet se pedowan niyo kandin aw medaet heman se eg-inangen niyo .
55002022	Recommendation	Yan se doun te keilangan eked ka peg-inabut te medaet mekeboyo te kaling otaw . Meneng keilangan megpekeaseb ka meg-inang te metòlid , aw somalig ka diyà te Timanem , aw megpedakel ka te pedowan no , aw megpekelinaw ka te pedowan nikaw , so yan se eg-inangen te kedita te otaw egtawal-tawal diyà te Pengolo tadon aw melobos se pedowan dan kandin .
51003001	Faith	Neantay den si Cristo lekat te nematay , aw iling te neantay kaw heman sipat kandin . Yan se doun te keilangan gayed kaw meg-aneng-aneng tepad te impetagad kenyo doton te langit , so egpenenoo si Cristo kidoen te tangkil te Timanem Amay din aw eglowan doma din .
66008007	Violence	Mig-edop se tagnà anghil te bodyong din . Penga niyan , doen nedagdag diyà te tanà , dedakel odan netikbolò aw megenaw , aw nedagdag heman se apoy doen sanged dipanog . Yan se doun te nesonog se iketelo ketengà te tanà . Nesonog heman se iketelo ketengà te kedita te kayo . Nesonog heman se kedakel te sagbet .
66011017	Faith	Minikagi dan , “ E Pengolo day Timanem eglowan diyà te kedita te otaw . Doen ka gebii , aw doen ka seini . Egpesiontong kay kamno , so impekità no den te ontò ka metolos , aw migtebò ka den te peglowan no kidoen te keneyonan .
43004010	Grace	Timaba si Jesus , “ Aw netegahan no pa aw eden se ibowang te Timanem kamno , aw netegahan no heman aw sinu se nemoyò te wayeg diyà kamno , sikona se memoyò diyà kanak , aw begayan ta te wayeg egpemegay te pedowan . ”
51003004	Grace	Si Cristo se nemegay kenyo te kaling pedowan wedad temanan . Aw lomikò sikandin , entayen kaw din aw megdoma kaw kandin te peglowan din .
43020031	Faith	Meneng insolat ko ini amon memenal kaw den te si Jesus se Misiyas megpelowà kenitadon aw sikandin se Batà te Timanem . Aw memenal kaw kandin , begayan kaw te kaling pedowan wedad temanan .
62004006	Faith	Meneng diyà kidon den te Timanem , aw yan se doun te egpenenelanen te kedita te otaw egtaking te Timanem se ipegtoladà tadon . Meneng kenà kidon egpenenelanen te otaw kenà egtaking te Timanem . Yan se pengilala amon ketegahan tadon aw sinu se egtaking te kebenalan aw sinu se egtaking te kebolalaw .
65001012	Description	Egsilahen kaw te doma otaw , so aw metipon kaw komaen amon keeneng-enengan niyo se pegkematay te Pengolo tadon , makop se menge menenoladà sìyan diyà kenyo . Wedad yàyà dan tomoman te medaet ibeg dan , so yan olò se eg-eneng-enengen dan . Wedad ontong niyo diyà kandan so iling dan te labon wedad odan eg-ibingen te kelamag . Iling dan te kayo wedad palos pongo pengkey dimateng se aldaw te pegpongo niyan . Iling dan te kayo nelakat aw ontò den nematay .
44005015	Description	So doen kepelahan ininang te menge sogounun i Cristo , inibing te doma se otaw doen mesakit doton te lowà te menge balay . Insawol dan se kama aw ikam te otaw doen mesakit doton dapag te dalan amon keelongan dan i Pedro so ibeg dan kegolian .
49006016	Faith	Doen pa doma keilangan gemiten niyo , so iling te kelasag se pegsalig niyo diyà ki Cristo , amon eked kaw kesogat te kededàtan iling te tonod eglegdeg ipegpanà i Satanas diyà kenyo .
51003023	Recommendation	Pengkey eden se terbaho niyo , keilangan ontò kaw measeb , so kenà olò otaw se toloen niyo te pegterbaho niyo , meneng toloen niyo heman se Pengolo tadon .
58012016	Recommendation	Peg-ahà kaw amon wedad otaw doton kenyo meg-inabut te kenà kandin esawa , aw tominggetan heman sikandin te Timanem . Iling kenyan si Esau gebii , so pengkey sikandin se keliwatan peden te pakang te Timanem diyà te kemonaan din so sikandin se penganay batà te amay din , meneng inliwan din se pegkepenganay din diyà te kànen neamin te sebad olò pegpengaen .
43018040	Sin	Migbelobansag dan , “ Kenà otaw seini se ipelowà no , meneng ibeg day si Barabas . ” ( Na , si Barabas se megdedempasay . )
55003004	Sin	Megtolok dan te menge doma dan , mebolot dan , aw megpelangkaw-langkaw dan . Eked dan taking te Timanem , meneng kandan beling keluba se pemehaen dan .
50002009	Grace	Yan se doun te ontò sikandin impelangkaw te Timanem , Aw ininang din sikandin Pengolo te kedita pengkey kenan ,
61001016	Description	Pegtoladà day kenyo tepad te tolos te Pengolo tadon si Jesu Cristo aw tepad te peglikò din dini te tanà , kenà iyan indan-indan lekat te aneng-aneng te otaw . Meneng sikami se kimità te kelangkaw i Cristo .
61003016	Sin	Iling heman kenyan se ipegtoladà i Pablo diyà te kedita te solat din . Doen heman insolat din melima kelebetan , aw yan se todaen te menge otaw wedà ontò ketaga-taga te kebenalan aw wedà kelobos se pegsalig dan diyà te Timanem . Iling heman kenyan se pegtodà dan te menge doma kagi te Timanem insolat , aw yan se doun te pegbàtan din dan .
44014014	Description	Meneng pegketaga-taga dan te ibeg te menge otaw kidoen , linisì dan se saol tandà te lidò te pedowan dan . Ayas dan dimoton te otaw netipon aw timawal dan , kagi dan ,
45015008	Faith	Ipeaneng-aneng ko den kenyo te insogò te Timanem si Cristo diyà kenami menge Judiyo amon ipetaga-taga din te ontò keseligan se kagi te Timanem , so tinoman i Cristo se impakang te Timanem diyà te menge kemonaan day gebii .
59001026	Sin	Aw eg-aneng-aneng se otaw te egtaking sikandin te Timanem , meneng kenà din eg-imendayan se eg-ikegiyen din , wedad ontong din , so eden din aw timaking sikandin te Timanem .
43015020	Recommendation	Eneng-enengi niyo se inikagi ko diyà kenyo kedengan . Wedad sineligan labi pa melangkaw diyà te amo din . Aw nemilang se menge doma otaw kanak , memilang dan heman kenyo . Aw timolò dan te kanak toladà , tomolò dan heman te kenyo toladà .
43008031	Faith	Minikagi si Jesus diyà te menge Judiyo nemenal kandin , “ Aw ebey kaw tomolò te itoladà ko , meinang kaw ontò tinoledaan ko .
44007011	Description	Doen bayil doton te Ehipto aw Canaan . Ontò nelimahan se kedita te otaw . Wedad heman kànen te kemonaan tadon .
63001004	Faith	Ontò neluba se pedowan ko , so kinità ko te doen menge batà no egtaking te kebenalan iling te punù te Timanem Amay diyà kenitadon .
54005008	Faith	Aw doen otaw egpemenal kenà egpenogpò te kandin pamilya , labi pa aw kenà egpenogpò te otaw eg-ogpà diyà te kandin balay , yan se otaw timinàyog te kebenalan tapay pinemenalan din , aw labi pa medaet se ketanem din diyà te ketanem te otaw kenà egpemenal .
58010022	Faith	Keilangan megpedapag kidon den diyà te Timanem te doen pegkelobos te pedowan tadon somalig diyà kandin . Melinis den se pedowan tadon aw aneng-aneng tadon so iling te winilikan kidon te dipanog aw lininisan kidon te wayeg .
48001023	Description	Meneng dinineg dan olò diyà te menge doma otaw eg-ikagi , “ Kedengan , se otaw sida , ontò din egpemilangen se kedita tadon egpemenal ki Jesus . Ibeg din kedengan , ipeimatay se kedita tadon , meneng songkani sikandin den ekon se migtoladà te pegpemenal ki Jesus . ”
44027034	Recommendation	Yan kaen kaw amon megkagsen kaw . Ikà niyo egkelemitan , so wedad otaw melemes aw kepelian . ”
66002003	Faith	Netegahan ko heman te medalem pa se pedowan niyo dalem te pegtayod niyo te kelimahan , pengkey pinemilang kaw tandà te pegsalig niyo kanak . Wedà kaw heman lokas .
56002002	Recommendation	Pegtoladà ka te menge temoay te keilangan biyasa dan memallì te metòlid inangen dan . Keilangan metinuud dan . Keilangan tikbel dan . Keilangan melobos se pegsalig dan diyà te Timanem . Keilangan dakel se pedowan dan diyà te doma otaw . Keilangan tomayod dan te kelimahan .
44017030	Recommendation	Pengkey kedengan pinebeyaan te Timanem se eg-inangen te otaw so wedà dan pa ketaga-taga kandin , meneng songkani impunù din te megselsel se kedita te otaw ,
43019025	Description	Yan se ininang te menge sondalo . Dalem niyan , doen menge bayi timindeg kidoen medapag te kros linensangan ki Jesus . Yan se inay din , aw kedowa te inay din , aw esawa i Clopas si Maria , aw si Maria tege Magdala .
66019013	Description	Iling te in-agem se saol din diyà te dipanog , aw egtewalen sikandin “ Kagi te Timanem . ”
46008009	Recommendation	Yan pengkey mepakay kaw komaen te pengelapen imbegay te doma otaw diyà te inotaw aw meibeg kaw , meneng peg-ahà kaw amon wedad otaw meboyo meg-inang te salà pineokit te peg-iling dan kenyo , so wedà dan ontò ketaga-taga te kebenalan .
44013034	Grace	Si Jesus se inantay te Timanem lekat te nematay , aw eked sikandin todà kematay , so yan se kagi te Timanem , ‘ Ibegay ko kamno se mèpiya impakang ko ki David , aw metoman den iyan . ’
43014020	Faith	Aw domateng se aldaw sìyan , ontò niyo ketegahan te diyà a te Amay ko , aw diyà kaw kanak , aw diyà a kenyo .
62002003	Faith	Seini se pengilala amon ketegahan tadon te ontò Timanem se egtekingan tadon . Aw egtolò kidon te menge punù din , yan ketegahan tadon te egtaking kidon kandin .
43008024	Sin	Yan se doun te minikagi a te matay kaw te eked pegwedadi se salà niyo , so aw eked kaw pemenal te benal se inikagi ko tepad te pegkeotawun ko , eked pegwedadi se salà niyo . ”
66017006	Sin	Kinità ko heman te nelasing den se bayi sìyan , so ininem din se dakel dipanog te menge sakop te Timanem inimetayan din tandà te pegsalig dan diyà ki Jesus . Pegkità ko kandin , ontò a nepela .
58012017	Description	Netegahan niyo besi heman te penga niyan , ibeg din megtawal-tawal se amay din diyà te Timanem amon begayan sikandin te mèpiya . Meneng wedà din iyan kebatog , so eked ketodà se ininang din pengkey ontò sikandin migkelag se migpeido-ido .
43007012	Description	Medita se otaw netipon kidoen te pista , aw migpedindilay dan tepad ki Jesus . Doen menge otaw minikagi , “ Mèpiya otaw sikandin . ” Doen heman menge doma otaw minikagi , “ Kenà , so eg-akal sikandin te otaw pineokit te ipegtoladà din . ”
44011021	Faith	Migtabang se Pengolo kandan , aw medita se otaw nemenal aw timolò te Pengolo .
52002004	Faith	Meneng egtoladà kay so netaga-taga se Timanem te mèpiya se tod day , aw sineligan kay din te Mèpiya Indan tepad ki Cristo . Egtoladà kay kenà amon meluba se menge otaw kenami , meneng ibeg day meluba se Timanem kenami , so sikandin se egketaga-taga te ontò ibeg te pedowan tadon .
46015057	Grace	Meneng megpesiontong kidon diyà te Timanem , so dinaeg din den se kemetayun pineokit te Pengolo tadon si Jesu Cristo , amon tebangan kidon .
54005005	Faith	Meneng se bayi balo wedad palos menogpò kandin aw sebad din olò , Timanem olò se egseligan din , aw gayed sikandin egtawal-tawal aw egpemoyò te tabang din te kelikit te aldaw aw delem .
43016024	Grace	Lamig seini , wedà kaw pa pemoyò kandin pineokit te ngadan ko . Meneng lekat seini , pemoyò kaw kandin pineokit te ngadan ko , aw metoman kaw kominawà amon ontò kaw meluba . ”
46007021	Recommendation	Aw allang kaw te pegtawal te Timanem kenyo , wedad beloyan . Meneng aw ibeg te tig-apò megpelowà kenyo , lowà kaw .
65001019	Sin	Sikandan se eglekatan te dindil . Egtaking dan te medaet ibeg te otaw dini te keneyonan . Kenà dan egbeyà-beyaan te Espiritu Santo .
48001006	Sin	Menge kedowa ko , ontò a nepela kenyo , so te wedà pa kenamay , timinàyog kaw den ekon te Timanem timawal kenyo pineokit te tabang i Cristo . Nemenal kaw den ekon te sebad kemolò toladà tepad te kelowaan te otaw .
58012014	Recommendation	Pegpekeaseb kaw te pegsebad te pedowan niyo diyà te kedita te doma otaw . Pegpekeaseb kaw heman meg-inang te metòlid , so wedad palos otaw meg-ogpà doma te Pengolo tadon singed aw metòlid dan .
43021006	Description	Minikagi si Jesus , “ Todà niyo degdagi se pokot doton te kowanan , aw yan doen meabat niyo . ” Penga niyan , todà dan indagdag se pokot . Meneng wedà dan kelolan se ikan so ontò medita se neabat .
46007019	Recommendation	Pengkey tolien se otaw aw eked tolii , kenà niyan se meelagà diyà te Timanem , meneng yan se meelagà aw toloen tadon se punù te Timanem kenitadon .
45012008	Recommendation	Aw biyasa kaw egpekagsen te pedowan te doma otaw egpemenal , yan se keilangan inangen niyo . Aw ibeg te Timanem memegay kaw diyà te doma otaw nelimahan , keilangan bowasag kaw kandan . Aw inangen kaw te Timanem pengolo diyà te doma otaw , keilangan measeb kaw te pegpengolo niyo . Aw isogò kaw te Timanem menabang te doma otaw nelidò , keilangan meluba se pedowan niyo te pegtabang niyo kandan .
44019002	Faith	Mig-insà si Pablo , kagi din , “ Pegpemenal niyo te Timanem , dimateng lay se Espiritu Santo diyà kenyo ? ” Timaba dan , “ Wedà , so wedà kay toledai tepad te Espiritu Santo . ”
53003014	Recommendation	Aw doen otaw doton kenyo eked tolò te menge punù day diyà te solat day seini , peg-ahà kaw kandin , aw ikà niyo egdoma kandin amon meyàyà sikandin .
46015050	Sin	Menge kedowa ko , seini se kedegdagan te inikagi ko . Se lawa tadon seini dini te tanà , eked palos pekeakop diyà te peglowan te Timanem , so se lawa tadon egkematay , eked peketayod te wedad temanan .
43006027	Recommendation	Ikà niyo egpengemahà te kànen megkewedad te eked kenamay . Meneng pengemahà kaw te kànen eked pegkewedad aw mekebegay te pedowan wedad temanan . Yan se ibegay ko kenyo , so siaken se Timanem Migpekeotaw , aw impetaga-taga te Amay ko Timanem te siak se insogò din . ”
59004003	Sin	Pengkey memoyò kaw diyà te Timanem , meneng wedad ibegay din kenyo so kolang se pinemoyò niyo , so ibeg niyo tomaking kaw te medaet ibeg te pedowan niyo .
49005020	Faith	Keilangan gayed kaw megpesiontong te kedita diyà te Timanem Amay tadon pineokit te ngadan te Pengolo tadon si Jesu Cristo .
48003006	Faith	Ipolingun ko iling te kemonaan day si Abraham . Inaneng-aneng te Timanem te metòlid sikandin , so nemenal te metoman se impakang te Timanem kandin .
66021023	Grace	Wedad heman kekemowan te senang te aldaw aw bolan kidoen , so egsenangan dan te lowa te Timanem , aw Karniro se solò dan kidoen .
45008009	Faith	Meneng kenà kaw den egbeyà-beyaan te medaet ibeg te pedowan niyo , so egbeyà-beyaan kaw den te Espiritu Santo eg-ogpà kidoen te pedowan niyo . Aw doen otaw wedad Espiritu Santo diyà kandin insogò i Cristo , yan se otaw wedà pegpesakop diyà ki Cristo .
45011023	Faith	Meneng aw megselsel se menge Judiyo aw tomaking dan kandin , todà din dan sekopen iling te panga todà isogpat doton te kayo amon tomilles , so mebatog din iyan inangen .
66014005	Description	Wedad palos kebolalaw inikagi dan , so wedà dan peg-inang te medaet te wedà dan pa kematay .
44024014	Faith	Eg-ikagi a te benal diyà kamno . Egsimbahen ko se Timanem egseligan te kemonaan day . Se kebenalan egtekingan ko , yan son dan se kebolalaw . Egtolò a te kedita te punù ingkeliwat i Moises aw menge doma telekeliwat te kagi te Timanem .
45013008	Recommendation	Ikà niyo egpengotang amon wedad salà niyo . Meneng ikà niyo palos egwedad te pegpedekelay niyo te pedowan , so aw dakel se pedowan te otaw diyà te doma , timoman den sikandin te kedita te punù ingkeliwat i Moises .
66016009	Sin	Tinollonan dan se Timanem simogò te menge kededàtan seini , so ontò meinit se aldaw . Meneng wedà dan pegselsel te medaet ininang dan , aw wedà dan heman duyun kandin .
66021012	Description	Ontò melangkaw se alad te lonsod sìyan , aw sempolò teg dowa se lelebangan niyan . Sempolò teg dowa heman se anghil migtonggò te menge lelebangan . Sinolatan se lelebangan te ngadan te sempolò teg dowa pongan te bowad-bowad i Israel .
48003013	Grace	Meneng wedad otaw meketolò te kedita te punù sìyan . Se otaw egsalig diyà te punù ingkeliwat i Moises , yan se otaw ipelumun te Timanem pineokit te menge punù sìyan . Meneng si Cristo se migpelowà kenitadon lekat te pelumun , so sikandin se impelumun inselilin kenitadon . Se pegpelumun kandin , yan se pegkematay din doton te kros . So doen kagi te Timanem insolat , “ Pengkey sinu otawi se imetayan aw bitinen doton te kayo intollok , yan se pengilala te ontò dakel se pelumun kandin . ”
48001013	Sin	Dinineg niyo den se kanak keogpà dalem te pegtaking ko te ketanem te menge Judiyo . Ontò ko pinemilang se menge otaw nemenal te Timanem , aw ibeg ko ipeimatay se kedita dan .
66020002	Description	Dinakep din se nagan , yan se memokan gebii , si Satanas . Yan se ginapos din lamig mepenga se sebad melalan se omay .
44008009	Description	Doen sebad otaw biyasa ekon egdelikmata si Simon . Nenamay den sikandin nepelahan te tege Samarya , so eg-ikagi te sikandin se melangkaw otaw .
50003010	Faith	Ibeg ko den ontò a metaga-taga kandin . Ibeg ko heman tebangan a din pineokit te tolos eggemiten din lekat te pegkeantay din lekat te nematay . Ibeg ko heman mekeiling a kandin pengkey detengan a te kelimahan iling te kelimahan dimateng kandin , aw pengkey imetayan a iling te pegkematay din ,
54005022	Recommendation	Keilangan eked ka kesasaw te pegpemallì no te otaw inangen egpengibing te simbahan , so aw mekesalà sikandin , silahen ka heman doma din . Yan keilangan wedad salà inangen nikaw .
56002003	Recommendation	Iling heman kenyan se itoladà no diyà te menge lokes , te keilangan metòlid se inangen dan amon meluba se Timanem kandan . Eked kepakay aw megbaet-baet dan aw meglasing dan . Keilangan mèpiya se itoladà dan
46007038	Recommendation	Mèpiya heman aw ipepengognan te amay se batà din , meneng labi pa mèpiya aw eked pepengognani se batà din .
59001022	Recommendation	Keilangan tomolò kaw te kagi te Timanem . Eked kepakay aw olò niyo penenelanen , aw penga niyan eked niyo iyan soli diyà te aneng-aneng . Aw doen otaw egpenenalan olò meneng kenà egtolò , eden din aw doen ontong din . Iling sikandin te otaw tomengteng te bawa din diyà te ispiho ,
43007001	Violence	Penga niyan , miglegeb si Jesus kidoen te probinsya te Galiliya . Wedà sikandin doton te probinsya te Judiya , so doen menge obanen te Judiyo meibeg mengimatay kandin .
46001030	Grace	Lekat te ibeg te Timanem , migsebad se pedowan niyo ki Cristo , aw impetaga-taga din se kebiyasa te Timanem diyà kenitadon . Yan netegahan tadon te in-aneng-aneng te Timanem te metòlid kidon , iling kidon te wedad salà aw eked kidon den pelumuni .
43013005	Description	Penga niyan , nenoyong sikandin te wayeg diyà te pelenggana , aw mig-onaw te benis te menge tinoledaan din teg sebad-sebad . Miglegalis heman sikandin te benis dan te towalya diyà te pawak din .
44022004	Violence	Yan se doun te nemilang a te otaw egpemenal ki Jesus aw inimetayan ko dan , so eden ko aw yan se ibeg te Timanem . Doen heman dinakep ko aw kineleboso ko , pengkey meama aw bayi .
43007043	Description	Wedà dan pegsebad , aw yan se doun te migpedindilay dan tepad kandin .
60005002	Recommendation	Peg-ipat kaw te menge otaw egtoledaan niyo , so insalig dan te Timanem diyà kenyo . Peg-ipat kaw kandan kenà lekat te pegkeleges , meneng lekat te kèpiya te pedowan niyo , so yan se ibeg te Timanem kenyo . Pengibing kaw kandan kenà amon tendanan kaw , meneng keilangan meagka se pedowan niyo te pegtabang niyo kandan .
46015056	Sin	Egdetengan kidon te kemetayun so nekesalà kidon . Nekesalà kidon so wedà kidon peketolò te punù te Timanem .
59005004	Sin	Netegahan den te Timanem te miglimbong kaw te pegtandan niyo te menge otaw migterbaho doton te pawà niyo . Dinineg te Timanem se pegbelisì dan , aw yan domapit kandan se Timanem metolos .
60002001	Recommendation	So menge batà kaw den te Timanem , yan keilangan eked kaw den peg-inang te medaet diyà te doma otaw . Ikà niyo egkebolalaw . Ikà niyo egpelingo-lingo . Ikà niyo eg-ingà . Ikà niyo egbaet-baet .
46007039	Recommendation	Eked kepakay aw somoway se bayi te esawa din singed aw matay se meama . Meneng aw matay se meama , mepakay aw todà mengognan se bayi balo , meneng keilangan egpemenal te Pengolo tadon se pengognanen din .
55002018	Sin	Simoway dan lekat te kebenalan , so egtoladà dan te nepenga den se aldaw te peg-antay te Timanem te otaw lekat te nematay . Pineokit kenyan , doen menge otaw nebàtan den se pegsalig dan diyà te Timanem .
48005006	Faith	Diyà te menge otaw nemenal den ki Cristo , wedad elet diyà te otaw tinolì aw otaw wedà tolii . Onawa iyan diyà te Timanem . Meneng ibeg te Timanem , ipekità tadon te benal se pegpemenal tadon pineokit te dakel pedowan tadon .
58005009	Grace	Pineokit te pegtayod din te kedita niyan , impetaga-taga din te ontò sikandin timolò , aw yan neinang sikandin Egpelowà te kedita te otaw tomolò kandin , amon begayan din dan te kaling pedowan wedad temanan .
46016001	Recommendation	Nayan , tepad te kwarta ibegay niyo itabang te menge kedowa tadon sakop te Timanem doton te Jerusalem , taking kaw heman te impunù ko diyà te menge otaw egsimba doton te probinsya te Galasya .
49005022	Recommendation	Sikiyo menge bayi doen esawa , keilangan tomolò kaw te esawa niyo , iling te pegtolò niyo te punù te Pengolo tadon ,
43008012	Faith	Pegtoladà i Jesus te menge otaw netipon , minikagi , “ Siaken se kelowahan eg-anyag diyà te kedita te otaw te keneyonan . Aw tomaking se otaw kanak , wedad kengitngit diyà te pedowan din , so doen keanyag diyà kandin mekebegay te kaling pedowan wedad temanan . ”
65001017	Recommendation	Menge kedowa ko egkedekelan ko te pedowan , ikà niyo egkelibel te inikagi kedengan te menge sogounun te Pengolo tadon si Jesu Cristo . Minikagi dan diyà kenyo aw eden se domateng te modi aldaw . Aw agpet den se temanan te keneyonan , doen menge otaw mebebayat , so eked dan pemenal te kebenalan , aw tomaking dan te mededaet ibeg te pedowan dan .
44017025	Grace	Wedad palos puluk din itabang te otaw kandin , so sikandin se egpemegay te kedita diyà kenitadon , pengkey pedowan tadon aw omol .
62005009	Faith	Aw egseligan tadon se kagi te menge otaw , labi pa keseligan se kagi te Timanem , so Timanem se minikagi te benal tepad te Batà din .
45013014	Faith	Meneng peg-iling kaw te eg-inangen te Pengolo tadon si Jesu Cristo . Ikà niyo eg-aneng-aneng tepad te pegtoman niyo te medaet ibeg te lawa niyo .
58011030	Description	Simalig heman se menge Judiyo diyà te Timanem , so limibed dan te kotà te lonsod te Jeriko te kelikit te aldaw lamig te ikepito te aldaw , aw yan tigkan tinongan te Timanem se kotà sìyan amon dàgen dan se tege Jeriko .
44019011	Grace	Egtabang se Timanem ki Pablo , aw ininang din se kepelahan ,
43008034	Sin	Minikagi si Jesus , “ Eneng-enengi niyo se kagi ko kenyo . Se kedita te otaw eg-inang te salà , yan se allang te salà .
62004011	Faith	Menge kedowa egkedekelan ko te pedowan , so ontò dakel se pedowan te Timanem kenitadon , yan keilangan megpedekelay kidon heman te pedowan .
44002028	Grace	Entayen a din lekat te nematay . Ontò neluba se pedowan ko so egdomaan a din . ’ Yan se kagi ingkeliwat i David .
54004013	Recommendation	Dalem te eked a pa pekedoton kamno , pegbasa ka gayed te kagi te Timanem diyà te menge otaw kidoen , aw pegtoladà ka kandan , aw pegsoblod ka te menge kebenalan .
47004008	Description	Pengkey medita se egsamok kanak , meneng wedad mekebelabag kanak . Pengkey egkebulung a , meneng kenà a eglengà .
44002013	Description	Meneng doen heman menge doma otaw migtompuyus , kagi dan , “ Nelangot dan te bino . ”
66021018	Description	Ininang se alad te bato meelagà iningedanan haspi , aw ininang se lonsod te ontò bolawan metìngaw iling te ispiho .
66015006	Description	Limowà lekat te dakel simbahan se pito anghil amon mengibing dan te pito kededàtan . Nenaol dan te tila iningedanan linon ontò mepotì , aw doen elen dan ininang te bolawan .
45012014	Recommendation	Pemoyò kaw diyà te Timanem te keidowan din se otaw egpemilang kenyo . Ikà niyo egpemoyò te detengan dan te medaet , meneng pegtawal-tawal kaw te keidowan din dan .
66001015	Description	Melalag se benis din iling te galang ininit diyà te apoy aw impesiag . Ontò dakel se peg-ikagi din iling te daging te dakel wayeg egdelog .
43017026	Grace	Impetaga-taga ko den kandan tepad te pegkeotawun no , aw doen pa ipetaga-taga ko kandan tepad kenyan , so ibeg ko , megpedekelay dan te pedowan iling te kedakel te pedowan no kanak , aw meg-ogpà a heman diyà te pedowan dan . ”
45008032	Grace	Wedà din temengi se Batà din si Jesus , meneng insogò din sikandin simelilin kenitadon aw nematay amon megtabang kenitadon . Aw iling kenyan se keido din kenitadon , ibegay din heman se kedita te kelidoan tadon .
65001018	Sin	
45011018	Recommendation	Pengkey iling te panga tinepò se menge Judiyo wedà pemenal , meneng ikà niyo eg-aneng-aneng te labi kaw pa mèpiya diyà kandan . Eked kepakay aw megpelangkaw-langkaw kaw , so iling kaw olò te panga . Matay se panga aw wedad dalid te kayo , so lekat te dalid se keseg te panga .
47001024	Faith	Kenà ko se egsogò kenyo tepad te pegpemenal , so nelobos den se pegpemenal niyo . Meneng egtelaban a kenyo tepad te pegpemenal amon meluba kaw .
43011001	Description	Penga niyan , doen otaw nesekitan si Lazaro tege Bitanya . Doen dowa etebay din si Maria aw si Marta . Tege Bitanya dan heman .
52004008	Sin	Yan aw doen otaw eked tolò te punù sìyan , kenà otaw se egkuluwan din meneng egkuluwan din se Timanem nemegay kenyo te Espiritu Santo .
62004002	Faith	Seini se pengilala amon ketegahan niyo aw lekat te Espiritu Santo se itoladà dan . Se otaw mikagi te benal migpekeotaw si Jesu Cristo dini te keneyonan , yan se otaw egtoladà te kagi lekat te Timanem .
65001008	Sin	Medaet heman se eg-inangen te menge otaw sìyan egtoladà te kebolalaw . So kolang se aneng-aneng dan , yan medaet se eg-inangen dan pineokit te lawa dan . Kenà dan egtolò te Timanem , aw egtompuyus dan heman te menge anghil .
60003011	Recommendation	Keilangan lomengà sikandin meg-inang te medaet amon olò mèpiya se inangen din . Keilangan megpekeaseb sikandin megsebad te pedowan din diyà te doma otaw .
51001023	Faith	Meneng keilangan gayed kaw somalig diyà ki Jesu Cristo , aw keilangan lobosen niyo se pegpemenal niyo kandin . Ikà niyo egsoway lekat te kagi te Timanem pinemenalan niyo tepad ki Cristo , so doen den egpelimanan niyo . Yan se Mèpiya Indan intoladà den diyà te menge otaw doton te kebelad te keneyonan , aw yan heman se ipegtoladà ko .
43008059	Violence	Pegdineg dan te inikagi din sìyan , nengimon dan te menge bato ibontog kandin , so ibeg dan imetayan dan sikandin . Meneng mineles si Jesus aw nesayo lekat te dakel simbahan .
49004024	Recommendation	Keilangan kinewaen niyo den se kaling pegkeotawun ininang te Timanem iling kandin , aw ipekità niyo iyan pineokit te peg-inang niyo te ontò metòlid aw mèpiya .
66014012	Faith	Yan se doun te keilangan tomayod se kedita tadon sakop te Timanem diyà te kelimahan , pengkey kedita tadon egtolò te impunù te Timanem aw egsalig diyà ki Jesus .
44013030	Description	Meneng inantay sikandin te Timanem lekat te nematay .
43010011	Description	“ Iling a te mèpiya telediyaga te karniro . Se mèpiya telediyaga te karniro , yan se egpeketagad pengkey matay amon megpelowà te karniro lekat te kededàtan .
49003002	Grace	Netegahan niyo den besi te insogò a te Timanem amon megtoladà a kenyo te doen tabang din kenyo pengkey kenà kaw Judiyo .
56003010	Recommendation	Aw doen otaw doton kenyo egsamok te doma din otaw egpemenal , pegsagda ka kandin . Aw eked sikandin tolò , todà ka pegsagda kandin . Meneng aw eked pa sikandin tolò , ikà egdoma kandin meneng pebeyai sikandin .
43010019	Description	Pegdineg te menge obanen te Judiyo te inikagi i Jesus , todà dan migpedindilay , so wedà dan pegsebad .
43003033	Faith	Meneng se otaw memenal te kagi din , yan se otaw megpetaga-taga te benal se kagi te Timanem .
61003014	Recommendation	Nayan , kedita niyo egkedekelan ko te pedowan , dalem te pegtagad niyo te aldaw sìyan , keilangan megpekeaseb kaw menimanem amon wedad salà niyo isila te Timanem , aw amon melinaw se pedowan niyo .
53003001	Faith	Nayan menge kedowa day , pegtawal-tawal kaw tepad kenami , amon labi pa medita se otaw metaga-taga aw memenal te kebenalan ipegtoladà day tepad te Pengolo tadon , iling te neinang doton kenyo .
47004014	Faith	Netegahan ko den te Timanem se mig-antay ki Jesus lekat te nematay , aw yan entayen a din heman , so doen pegsebad te pedowan ko diyà ki Jesus . Ibingen te Timanem se kedita tadon egpemenal doton te dapag din .
59005014	Recommendation	Aw doen otaw nesekitan , mèpiya aw megpeangay te menge egpengibing te simbahan amon megtawal-tawal dan tepad kandin . Ipetedak dan heman se lana diyà kandin pineokit te ngadan te Pengolo tadon .
44007023	Description	Mondà kepatan se omay din , limaoy si Moises te kedomaan din menge bowad-bowad i Israel .
44023027	Violence	Se otaw impeibing ko kamno seini , dinakep sikandin te menge Judiyo , aw imetayan dan peden sikandin . Meneng dimoton a sipat menge sondalo amon ipelowà sikandin , so netegahan ko te sikandin se otaw sakop te Roma .
44019029	Description	Nesamok se kedita te otaw eg-ogpà kidoen . Inewidan dan se otaw timaking ki Pablo lekat te Masidonya si Gayo aw si Aristarco . Intolod dan doton te tiponanan te otaw .
44003014	Sin	Pengkey wedad palos salà din , meneng wedà kaw keibeg kandin . Nemoyò kaw te ipelowà i Pilato se otaw metibonò .
44015009	Faith	Eden niyo aw olò menge Judiyo se linisan din te pedowan lekat te salà , meneng eleg din heman linisan se pedowan te menge otaw kenà Judiyo pineokit te pegpemenal dan kandin .
46011028	Recommendation	Yan keilangan ontò tadon ehaen se kenitadon pedowan te eked kidon pa kaen te pan aw inem .
46015058	Faith	Menge kedowa ko egkedekelan ko te pedowan , lobosi niyo se pegtaking niyo te Pengolo tadon . Ikà niyo egpedaeg te toladà kebolalaw . Pegpekeaseb kaw tolò te ibeg te Timanem kenyo , so netegahan niyo den te doen ontong te kedita te inangen tadon aw tomolò kidon te Pengolo tadon .
46004016	Recommendation	Se punù ko kenyo , peg-ilingi niyo se eg-inangen ko .
46001021	Faith	Wedad otaw metaga-taga te Timanem pineokit te kebiyasa dan . Meneng lekat te kebiyasa te Timanem , miglalang sikandin te ipelowà din se otaw memenal te kebenalan ipegtoladà kandan , pengkey doen otaw eg-aneng-aneng te wedad ontong kenyan .
60003001	Recommendation	Sikiyo heman menge bayi doen esawa , keilangan tomolò kaw te kenyo esawa , amon pengkey wedà dan pa tolò te kagi te Timanem , meneng meibeg dan memenal pineokit te pegkità dan te metòlid eg-inangen niyo . Wedad keilangan te mikagi kaw diyà kandan tepad te kagi te Timanem ,
47005020	Recommendation	Siak heman se sebad sogounun i Cristo egpengibing te kagi din , so pineokit kanak , ipetaga-taga te Timanem se punù din . So insogò a i Cristo , yan mikagi a diyà kenyo , pegsebadi niyo se pedowan niyo diyà te Timanem .
44002024	Description	meneng inantay sikandin te Timanem lekat te nematay . Impelowà din si Jesus diyà te kemetayun , so eked daeg se kemetayun kandin .
59002007	Sin	aw egtompuyus ki Jesu Cristo simakop kenyo .
54003003	Description	Eked kepakay aw eglasing , aw egbolaw , meneng keilangan mèpiya se pedowan din diyà te doma otaw . Eked kepakay aw egdindil aw egpengewarta .
43004014	Grace	Meneng se otaw minem te wayeg ibegay ko kandin , yan se eked todà palos kelao . Se wayeg ibegay ko kandin , yan se meinang selep kidoen kandin egtebolan te wayeg mekebegay te kaling pedowan wedad temanan . ”
62002005	Faith	Meneng se otaw egtolò te kagi te Timanem , yan se otaw ontò nelobos se kedakel te pedowan din diyà te Timanem . Yan se pengilala te ontò kidon den diyà te Timanem .
66016013	Description	Penga niyan , kinità ko heman se telo bosaw ontò medaet , aw iling te bakbak se bawa dan . Limowà se sebad lekat te bahà te nagan , aw limowà se ikedowa lekat te bahà te menenanap mebolot , aw limowà se iketelo lekat te bahà te telekeliwat te kebolalaw i Satanas .
59002008	Recommendation	Mèpiya aw toloen niyo se punù te Timanem , sìyan kagi din insolat , “ Kedekeli niyo te pedowan se doma otaw iling te peg-aneng-aneng niyo te kenyo pegkeotawun . ”
47004005	Faith	Sikandin se Pengolo eglowan aw yan se gayed ko ipegtoladà . Kenà ibeg ko iduyun se kanak pegkeotawun , meneng neketabang a kenyo pineokit te pegtoladà aw tandà te kedakel te pedowan ko ki Cristo .
46015033	Recommendation	Peg-ahà kaw amon eked kaw keekali , so kebàtan te otaw medaet se menge otaw tomaking kandan .
58013020	Grace	Inantay te Timanem se Pengolo tadon si Jesus lekat te nematay , so pineokit te pegkematay din , ininang din se kaling peokit amon mekepedapag kidon diyà kandin te wedad temanan . Iling sikandin te Telediyaga tadon , so iling kidon te menge karniro eg-ipaten din .
50001027	Recommendation	Nayan , pengkey eden se domateng kanak , keilangan onawa se inangen niyo diyà te Mèpiya Indan tepad ki Cristo intoladà kenyo . Yan pengkey domoton a kenyo , aw olò a indanan tepad kenyo , ketegahan ko te wedà kealin se pegsalig niyo diyà ki Cristo , aw sebad se pedowan niyo se egpetebangay te pegtoladà niyo te Mèpiya Indan tepad ki Cristo pinemenalan niyo .
46006014	Grace	Entayen pa te Timanem se lawa tadon lekat te nematay pineokit te tolos din , onawa te peg-antay din te Pengolo tadon lekat te nematay .
55001006	Recommendation	Yan se doun te ibeg ko eked no kelibeli te keilangan gemiten no se kebiyasa imbegay te Timanem kamno kedengan te pegpemaed ko te olo no aw pegtawal-tawal ko tepad kamno .
60004006	Grace	Yan se doun te tinoledaan heman se menge otaw gebii nematay den te Mèpiya Indan tepad ki Cristo , amon begayan dan te Timanem te kaling pedowan wedad temanan , pengkey dinetengan se lawa dan te kemetayun , so yan se pelumun te Timanem te kedita te otaw .
46007023	Recommendation	So ontò meelagà se imbayad din kenyo , yan ikà niyo egpeallang diyà te doma otaw .
46010010	Recommendation	Eked heman kepakay aw megbelisì kidon te medaet tepad te Timanem , so doen kemonaan tadon migbelisì , aw yan se inimetayan te anghil insogò lekat te langit .
47002017	Faith	Kenà a iling te menge doma otaw egtoladà te kagi te Timanem amon mengewarta . Meneng insogò a te Timanem , aw netegahan din te nelobos se pedowan ko te pegtoladà te Mèpiya Indan tepad ki Cristo .
45015001	Recommendation	Nayan , sikitadon menge otaw netaga-taga te kebenalan , keilangan medalem se pedowan tadon diyà te menge doma tadon wedà pa ontò ketaga-taga te kebenalan . Eked kepakay aw olò kenitadon ibeg se inangen tadon .
50002024	Faith	Simalig a te Pengolo te mekedoton a heman kenyo te eked kenamay .
66007001	Description	Penga niyan , kinità ko se epat anghil timindeg kidoen te epat dogong te keneyonan , aw migsagkà dan te epat kelamag amon eked kedogi se tanà , aw dagat , aw kayo .
60004003	Sin	Keilangan eked kaw todà peg-inang te medaet ininang niyo kedengan , iling te eg-inangen te doma otaw kenà egtaking te Timanem . Kedengan kenà kaw egkeyàyà eg-inang te medaet ibeg te pedowan niyo , aw eglasing kaw , aw egsamok kaw , aw mebolot kaw , aw egpengako kaw te Timanem pineokit te pegsimba niyo te inotaw .
66011005	Violence	Aw doen otaw meibeg megpeeleg kandan , doen apoy lomowà lekat te bahà dan amon pegbàtan se poon dan . Pineokit kenyan , imetayan dan se kedita te otaw meibeg megpeeleg kandan .
44023005	Recommendation	Yan minikagi si Pablo , “ Menge kedowa ko , wedà ko ketegahi te sikandin se ontò pengolo te simbahan . Netegahan ko te doen kagi te Timanem insolat te keilangan eked silahi se otaw lomowan kenitadon . ”
66022015	Sin	Meneng se kedita te otaw eg-inang te mekeyàyà , aw egketoigan , aw eglayok te kenà kandan esawa , aw metibonò , aw egsimba te kenà benal timanem , aw kedita te otaw egkebolalaw aw egkeibeg te kebolelawan , yan se eked pekeawop te lonsod .
66002014	Sin	Pengkey induyun ko sikiyo , meneng netegahan ko heman te doen medaet eg-inangen niyo , so doen otaw doton kenyo egtaking te kebolalaw intoladà i Balaam gebii . Migtoladà si Balaam ki Balak te peokit te pegboyo din te menge bowad-bowad i Israel amon lomengà dan te pegtaking dan diyà te Timanem . Binoyo din dan amon komaen dan te pengelapen imbegay diyà te kenà benal timanem , aw amon lomayok dan te kenà kandan esawa .
53001003	Faith	Menge kedowa day , mèpiya aw megpesiontong kay diyà te Timanem tepad kenyo . Mèpiya se pegpesiontong day , so ontò den magsen se pegpemenal niyo kandin , aw ontò kaw den heman egpedekelay te pedowan .
46012002	Sin	Netegahan niyo te gebii te wedà kaw pa taking ki Cristo , neallang kaw so timolò kaw te kenà benal timanem , sìyan kenà eg-ikagi , so neibing kaw timolò kandan .
49005025	Recommendation	Sikiyo menge meama doen esawa , keilangan dakel se pedowan niyo te esawa niyo , aw yan meg-iling kaw ki Cristo . Dakel se pedowan i Cristo diyà te kedita tadon egpemenal , aw yan se doun te simelilin sikandin kenitadon aw nematay amon megpelowà kenitadon .
45012017	Recommendation	Pengkey doen otaw meg-inang te medaet diyà kenyo , ikà niyo eg-inang te medaet diyà kandan . Pegpekeaseb kaw meg-inang te ontò mèpiya eked silahi te doma otaw .
60005006	Recommendation	Yan keilangan megpedanà kaw diyà te Timanem Metolos , so aw domateng se aldaw pinemallì din , inangen kaw din melangkaw .
44014017	Grace	Meneng gayed din impetaga-taga te doen Timanem , so egpemegay sikandin te odan , aw eg-entayen din se menge tinanem te kelikit te omay , amon megkedoen kànen niyo aw keluba te pedowan niyo . ”
54003011	Recommendation	Keilangan metinuud heman se esawa dan . Eked kepakay aw egbaet-baet dan . Keilangan biyasa dan memallì te metòlid inangen dan . Keilangan keseligan dan te pengkey eden se eg-inangen dan .
66002021	Sin	Migtagad a kandin amon megselsel te peglayok din te kenà kandin esawa , meneng eked keibeg megselsel .
44012020	Description	Doen aldaw ontò neopal se selotan si Herod te menge tege Tiro aw tege Sidon . Nayan , dimoton dan kandin amon megkità , so eg-ebaten dan se kànen dan lekat te lonsod nesakop kandin . Impetaking dan se sebad otaw egtelaban ki Herod si Blasto .
43008049	Sin	Minikagi si Jesus , “ Wedad bosaw diyà kanak . Ipegpelangkaw ko olò se Amay ko , meneng eglindò kaw kanak .
43006018	Description	Meneng wedà kenamay , migkedakel se balud so migkebandes .
45008018	Faith	Pengkey egpemilangen kidon dini lanto te tanà , meneng aneng-aneng ko aw kinewaen tadon se kèpiyaan impetagad te Timanem kenitadon , kelibelan tadon se kelimahan sìyan ,
62002012	Grace	Menge batà ko te pegpemenal , simolat a den kenyo so ibeg ko megpeaneng-aneng a kenyo te pigwedad den te Timanem se salà niyo pineokit ki Jesu Cristo .
55001009	Grace	Impelowà kidon din lekat te salà aw tinawal kidon din amon inangen kidon din menge sakop din . Yan se ininang din kenà tandà te peg-inang tadon te mèpiya , meneng tandà te kandin ibeg aw tabang din kenitadon . Gebii te wedad pa palos ininang din , miglalang sikandin megtabang kenitadon pineokit ki Jesu Cristo .
43019006	Violence	Meneng se menge pengolo te simbahan aw otaw egtonggò te simbahan , pegkità dan ki Jesus , migbelobansag dan , “ Imetayi sikandin . Lensangi diyà te kros . ” Minikagi si Pilato , “ Sikiyo se mengibing kandin aw meglansang kandin diyà te kros amon matay , so se kenaken , kinità ko te wedad salà din . ”
60001010	Grace	Ontò migpekeaseb mig-iling se menge telekeliwat te kagi te Timanem gebii tepad te pegpelowà te Timanem te otaw lekat te salà , aw gayed dan migtoladà te doen aldaw domateng te megtabang se Timanem te menge otaw , aw netoman den iyan diyà kenyo .
63001007	Sin	Medita se otaw eglegeb dini te keneyonan aw eg-akal dan te doma otaw , so kenà dan egtoladà te kebenalan tepad te pegpekeotaw i Jesu Cristo . Iling kenyan se eg-ikegiyen te otaw eg-akal aw eg-ato ki Cristo .
44024005	Sin	Netegahan day te ontò medaet se otaw seini , so egsemoken din se kedita te Judiyo dini te kebelad te keneyonan , aw sikandin se egpengibing te menge otaw egpemenal te sebad otaw tege Nasarit .
54003016	Grace	Netegahan te kedita tadon te ontò mèpiya se kebenalan impetaga-taga te Timanem aw pinemenalan tadon . Migpekeotaw si Jesu Cristo aw dimini te tanà . Impetaga-taga te Espiritu Santo te metòlid sikandin . Kinità sikandin te menge anghil . Inindanan se menge otaw kenà Judiyo tepad kandin . Doen otaw nemenal kandin doton te kebelad te tanà . Inengat sikandin doton te langit .
66016021	Violence	Nedegdagan se otaw te dedakel odan netikbolò aw megenaw , aw keliman kilo se kebegat te teg sebad-sebad kenyan . Nenollon dan te Timanem tandà te kededàtan te dedakel odan netikbolò aw megenaw , so ontò iyan medaet kededàtan .
61003013	Faith	Meneng migpakang heman se Timanem te inangen din se kaling langit aw kaling tanà ogpaan te kedita te otaw eg-inang te metòlid , aw yan se egpelimanan tadon .
66006014	Description	Nealin se kedita te bitoen lekat te langit , iling te peglolon te papil . Neantag aw nealin se kedita te bontod aw polò .
58010010	Grace	So timoman si Jesu Cristo te ibeg te Timanem , yan lininisan kidon den lekat te salà pineokit te pegpemegay din te kandin lawa te mekesebad olò imetayi , so botong se sebad pegkematay din .
52001002	Faith	Gayed kay egpesiontong diyà te Timanem tepad te kedita niyo , aw gayed kay heman egtawal-tawal tepad kenyo .
66006004	Violence	Penga niyan , dimateng se doma kodà ontò melalag . Se otaw simakay kenyan , yan se insogò amon mesamok se kedita te otaw te keneyonan , aw yan se doun te megbebolaw dan aw megpeimetayay dan . Doen heman melayat sondang imbegay kandin .
54006001	Recommendation	Pegtoladà ka te kedita te allang te keilangan ontò dan tomolò te amo dan , amon wedad otaw megtompuyus te Timanem , aw wedad heman otaw mekesila te ipegtoladà tadon .
51003009	Recommendation	Ikà niyo egkebolalaw , so tinenanan niyo den se tapay pegkeotawun mig-inang te medaet kedengan ,
66002020	Sin	Meneng netegahan ko te doen heman medaet eg-inangen niyo , so mepakay diyà kenyo aw toledaan kaw te bayi si Jesebel egpelingo-lingo telekeliwat te kagi te Timanem . Egboyo sikandin te menge sakop ko pineokit te pegtoladà din te mepakay aw lomayok dan te kenà kandan esawa , aw komaen dan heman te pengelapen ipegpemegay diyà te kenà benal timanem .
48003008	Grace	Doen kagi te Timanem insolat te eneng-enengen din te metòlid se kedita te otaw , pengkey Judiyo aw kenà Judiyo , pineokit te pegpemenal dan . Yan se mèpiya indan tapay intoladà din ki Abraham , kagi din , “ Pineokit kamno , ibegay ko se mèpiya diyà te kedita te otaw dini te keneyonan . ”
58012005	Recommendation	Iling te nelibelan niyo den se impunù te Timanem diyà te kedita niyo menge batà din , so doen kagi din insolat , “ Batà ko , aw toledaan ka te Pengolo , keilangan megpesiontong ka diyà kandin . Aw ipelumun ka din , ikà egkepuluk ,
58013017	Recommendation	Tolò kaw te menge egpengibing te simbahan . Pegsagman kaw kandan , so insogò dan te Timanem amon meg-ipat dan kenyo . Keilangan keseligan dan , so doen aldaw te okomen dan te Timanem . Aw megsagman kaw kandan , meluba se pedowan dan . Meneng aw eked kaw pegsagman kandan , mepuluk se pedowan dan , aw wedad heman ontong kinewaen niyo .
44013019	Description	Dinaeg te Timanem se pito pongan te otaw doton te Canaan , aw imbegay din se tanà diyà te menge Judiyo amon meg-ogpà dan kidoen
54006003	Faith	Aw doen otaw sebad se ipegtoladà din kenà iling te kagi lekat te Pengolo tadon si Jesu Cristo , aw kenà heman iling te kebenalan pinemenalan tadon ,
63001010	Recommendation	Aw doen otaw domateng kenyo aw doen itoladà din kenyo kenà onawa te kebenalan intoladà i Jesu Cristo , ikà niyo egpepenayit kandin diyà te balay niyo . Ikà niyo heman egliyag kandin ,
47001005	Grace	Aw ontò a pemilangen iling ki Cristo , ontò a heman tebangan pineokit ki Cristo .
65001011	Sin	Mekelelayò dan , so medaet se domateng kandan . Nekesalà dan iling ki Cain kimulu te Timanem gebii . Mig-iling dan heman ki Balaam gebii , so timandù dan heman meg-inang te medaet amon mengewarta dan . Egbolaw dan te menge otaw insogò te Timanem iling ki Kora gebii , aw pegbàtan dan heman te Timanem iling te pegbaet din ki Kora .
65001010	Sin	Meneng se menge otaw sìyan , egtompuyus dan te kedita wedà dan ketegahi . Iling dan te menge menenanap te kebenesan wedad aneng-aneng , so pengkey eden se ibeg te pedowan dan , yan se inangen dan . Yan se doun te pegbàtan dan te wedad temanan .
58011007	Faith	Simalig heman si Noe diyà te Timanem gebii . Peg-ikagi te Timanem diyà kandin te doen domateng mekegelà te otaw , nemenal sikandin te Timanem pengkey wedad palos kinità din iling kenyan . Penga niyan , mig-inang sikandin te dakel sampan egtewalen arka , aw yan se sinekayan din aw sipat pamilya din . Pegkelinep te tanà te wayeg , wedà dan kelemes . Pineokit te pegsalig i Noe diyà te Timanem , impetaga-taga din te metòlid se pegpelumun te Timanem te otaw wedà pemenal kandin , aw neakop heman sikandin diyà te kedita te otaw eneng-enengen te Timanem te metòlid dan tandà te pegsalig dan diyà kandin .
58009006	Description	Pegpetagad dan te kedita niyan , gayed eg-awop se menge telekagon doton te tambì lenged te lowà te kelikit te aldaw , so eg-inangen dan se terbaho insalig diyà kandan .
44007051	Sin	“ Ontò kaw metugul , so kenà kaw egtolò te Timanem . Eked kaw penenalan te kebenalan . Iling kaw te kemonaan tadon , so gayed kaw eg-eked te Espiritu Santo .
54001009	Sin	Netegahan tadon heman te doen punù kenà amon segdahen se otaw meg-inang te metòlid , meneng amon segdahen se menge otaw kenà egtolò , aw otaw metugul , aw otaw kenà egpemasa te Timanem , aw nelegeb te salà , aw eg-inang te medaet , aw egtompuyus te mèpiya , aw otaw egpengimatay te amay aw inay dan , aw otaw egbonò .
46005009	Recommendation	Pegsolat ko kenyo kedengan , inikagi ko kenyo te eked kepakay aw megdoma kaw te otaw eg-inang te medaet .
48001015	Grace	Pengkey yan se ininang ko , meneng pineokit te tabang te Timanem , pinemallì a din te wedà a pa tebaw amon inangen a din sogounun i Cristo . Netoman den iyan .
45007015	Description	Nepela a te eg-inangen ko , so pengkey meibeg a meg-inang te mèpiya , meneng eked ko iyan keinang . Pengkey eked a keibeg meg-inang te medaet , meneng yan se egkeinang ko .
61003018	Faith	Keilangan gayed kaw meg-iling tepad te kèpiya ipegpemegay te Pengolo tadon si Jesu Cristo egpelowà kenitadon . Keilangan meg-iling kaw heman te kebenalan ipetaga-taga din diyà kenyo . Sikandin se iduyun seini aw lamig te wedad temanan . Metoman iyan .
46004010	Description	Pengkey wedad ekon inenengen day so egtaking kay ki Cristo , meneng aneng-aneng niyo doen inenengen niyo so egtaking kaw ki Cristo . Pengkey wedad ekon mebatog day inangen , meneng aneng-aneng niyo mebatog niyo inangen se kedita pengkey eden . Sikiyo se nedengeg , meneng sikami se eglindoan .
60005009	Faith	Salig kaw diyà te Timanem , aw ato kaw ki Satanas , so netegahan niyo te kenà olò sikiyo se egdetengan te kelimahan , meneng nelimahan heman se kedita te doma niyo egpemenal dini lanto te tanà .
51003022	Recommendation	Na , sikiyo menge allang , keilangan ontò kaw tomolò te amo niyo dini lanto te tanà , pengkey eden se punù dan kenyo . Keilangan gayed kaw tomolò , kenà olò dalem te pegtengteng te amo niyo , so kenà olò otaw se keilangan kelubahan niyo . Meneng keilangan melobos se pedowan niyo diyà kandan tandà te pegsagman niyo te Pengolo tadon .
66017012	Description	“ Se sempolò seka kinità no , yan se sempolò selotan wedà pa lowan . Meneng isawol dan selotan amon lomowan dan doma te menenanap mebolot te eked kenamay , sebad olò oras .
46002012	Grace	Sikitadon egpemenal se binegayan te kebiyasa kenà iling te kebiyasa te otaw dini te keneyonan , meneng Espiritu Santo se imbegay din kenitadon , amon ketegahan tadon se kedita te imbegay din kenitadon .
59005001	Recommendation	Penenalan kaw kanak se kedita niyo meyaman demeten . Mèpiya aw melidò kaw aw megkelag kaw , so doen kelimahan metoman domateng kenyo .
66002010	Recommendation	Ikà niyo egkelemitan te kelimahan agpet domateng kenyo . Doen menge otaw kidoen kenyo ipekeleboso i Satanas amon ketegahan aw ontò kaw egsalig kanak . Keilangan pemilangen kaw te eked kenamay , menge sempolò se aldaw . Pengkey imetayan kaw , salig kaw diyà kanak , so begayan ko sikiyo te ontong , sìyan korona te kaling pedowan wedad temanan .
54006011	Recommendation	Meneng so sikona se otaw egtaking te Timanem , pegpediyò ka lekat te kedita te medaet sìyan in-indan ko kamno . Pegpekeaseb ka meg-inang te metòlid , aw toman ka te ibeg te Timanem , aw salig ka kandin . Keilangan dakel se pedowan no diyà te menge doma otaw , aw keilangan medalem aw mèpiya se pedowan nikaw .
59005005	Sin	Wedad palos kepulukan niyo meyeyaman , so gayed kaw egpekeabat te kedita te ibeg niyo . Meneng wedà niyo eneng-enengi te agpet den domateng se pelumun te Timanem kenyo . Iling kaw te menge melambò ayam-ayam eked ketaga-taga te iyawen dan te eked kenamay .
66004004	Description	Nelibedan se onsedanan te doma kelowan teg epat onsedanan , aw doen kelowan teg epat obanen nenenoo kidoen . Mepotì se penenaktun te kedita dan , aw sinengkoban se olo dan te korona ininang te bolawan .
66018007	Description	So migpelangkaw-langkaw sikandin aw tinoman din se medaet ibeg din , yan heman se kebegat te pelumun domateng kandin , so elegen sikandin aw melano . Mig-aneng-aneng sikandin te iling sikandin te selotan , kenà iling te balo . Eden din aw eked palos sikandin kelano .
60003007	Recommendation	Sikiyo heman menge meama doen esawa , keilangan meg-ipat kaw kandan aw megsagman kaw heman kandan . Labi dan pa melomay diyà te meama , meneng kenà olò meama se egbegayan te kaling pedowan wedad temanan , so bayi heman se egbegayan kenyan . Keilangan megsagman kaw te kenyo esawa amon wedad mekebelabag te pegtawal-tawal niyo diyà te Timanem .
54002012	Recommendation	Eked kepakay diyà kanak aw bayi se megtoladà aw lomowan diyà te meama . Keilangan olò dan menenalan ,
46001009	Faith	Egkeseligan se Timanem aw tinawal kaw din amon megsebad se pedowan niyo diyà te Batà din si Jesu Cristo Pengolo tadon .
48005013	Recommendation	Menge kedowa ko , tinawal kaw te Timanem amon ipelowà kaw din lekat te pegtolò niyo te punù sìyan . Pengkey wedà kaw den keallang kenyan , meneng ikà niyo den eg-aneng-aneng te mepakay aw tomaking kaw te medaet ibeg te pedowan niyo . Meneng pedekelay kaw te pedowan , aw petebangay kaw .
59002012	Recommendation	Okomen kidon din kwani amon ketegahan aw timolò kidon te punù din , sìyan mekepelowà te otaw lekat te salà . So netegahan niyo den iyan , keilangan imendayan niyo se kagi aw inang niyo amon eked kaw pekelàpang te punù din .
46012005	Faith	Doen heman medita kemolò te inang tadon amon megpetebangay kidon , meneng sebad olò se Pengolo toloen tadon .
45009005	Description	Nedengeg se menge kemonaan dan pinemallì din gebii . Pegpekeotaw te Misiyas , timebaw sikandin diyà te kandan pongan . Sikandin se Timanem eglowan diyà te kedita . Iduyun sikandin te wedad temanan . Metoman iyan .
47001006	Description	Neketayod a pa te kelimahan amon meketabang a kenyo , aw amon mekelowà kaw lekat te kelimahan . Tinebangan a te Timanem amon meketabang a heman kenyo . Metoman iyan aw meketayod kaw te kelimahan iling te neokitan ko .
47001021	Faith	Sikandin se egtabang kenami sipat sikiyo amon ontò kidon tomaking ki Cristo . Timanem heman se nemallì kenitadon .
44010015	Recommendation	Doen heman kagi todà dinineg din , “ Ikà eg-ikagi te eked kepakay aw kànen , so minikagi se Timanem te mepakay iyan kànen . ”
66018009	Sin	Aw kitaen se ebel te pegsonog kandin , megkelag aw megmatay se kedita te selotan limayok kandin aw timoman te kedita te ibeg din medaet .
43014023	Faith	Timaba si Jesus , “ Aw dakel se pedowan te otaw kanak , tomolò sikandin te punù ko . Kedekelan heman sikandin te Amay ko te pedowan , aw domoton kay kandin aw meg-ogpà kay kidoen te pedowan din .
62004010	Grace	Yan ketegahan tadon aw eden se ontò benal kedakel te pedowan , so kenà kedakel te pedowan tadon diyà te Timanem , meneng kedakel te pedowan te Timanem kenitadon , so insogò din se Batà din amon somelilin kenitadon imetayan , aw amon mekelowà kidon lekat te salà .
62001007	Faith	Meneng aw egtaking kidon te kelowahan iling te Timanem eg-ogpà diyà te kelowahan , yan migpesigelakay se kedita tadon egtaking kandin , aw dipanog te Batà din si Jesus se ipeg-onaw kenitadon lekat te kedakel te salà tadon .
48004007	Grace	so pineokit te keido din , kenà kaw den iling te allang , meneng batà kaw din den . Na , so batà kaw din den , kinewaen niyo heman se kedita te ibegay din diyà te menge batà din .
58001008	Faith	Meneng kenà onawa se inikagi te Timanem tepad te Batà din , so minikagi sikandin , “ Sikona Timanem se lomowan te wedad temanan . Metòlid se peglowan nikaw .
43010033	Sin	Timaba se menge obanen te Judiyo , “ Bontogan day sikona te bato kenà so mig-inang ka te kepelahan , meneng bontogan ka so migtompuyus ka te Timanem . Pengkey olò ka otaw , meneng minikagi ka den seini te Timanem ka . ”
66014011	Description	Mebel se apoy te pelumun din kandan te wedad temanan . Pengkey aldaw aw delem , eked palos lengà se pelumun din kandan , so migsimba dan te menenanap mebolot aw inotaw impeinang din , aw pinengilelaan dan te ngadan te sìyan menenanap mebolot . ”
47004001	Faith	Na , pineokit te keido te Timanem kanak , insogò a din megtoladà aw yan eked a lengà .
58013006	Faith	So Timanem se egseligan tadon , yan mekeikagi kidon , “ Pengolo ko se megtabang kanak , aw yan eked a kelemitan , pengkey eden se inangen te otaw kanak . ”
45014003	Recommendation	Aw egpengaen kaw te pengelapen , ikà niyo eglindò te otaw kenà egpengaen kenyan . Aw kenà kaw egpengaen te pengelapen , ikà niyo egsila te otaw egpengaen kenyan , so tomalag sakop te Timanem se kedita niyo .
45015005	Grace	Timanem se eglekatan te pegtayod tadon te kelimahan aw pegkagsen te pedowan tadon . Ibeg ko tebangan kaw din amon meinang sebad se pedowan te kedita niyo , iling te ibeg i Jesu Cristo .
58007027	Description	Labi pa sikandin mèpiya diyà te menge telekagon te Judiyo , so keilangan doen ayam-ayam imetayan aw sonogen dan te kelikit te aldaw tandà te peg-inang dan te salà . Meneng wedad palos salà te Telekagon tadon . Keilangan doen heman ayam-ayam imetayan te menge telekagon te Judiyo diyà te Timanem te kelikit te aldaw tandà te pegpekesalà te kedita dan Judiyo . Meneng labi pa mèpiya se ininang te Telekagon tadon , so mekesebad olò sikandin pemegay te pegkeotawun din amon imetayan , so botong se sebad pegkematay din .
62003017	Sin	Aw doen kedònan te otaw meketabang te doma otaw nelimahan , meneng eked sikandin pegtabang so wedad kedakel te pedowan din , yan se pengilala te wedad heman kedakel te pedowan din te Timanem .
47005008	Faith	Gayed egkeantag se pedowan ko . Mèpiya kanak aw matay a amon megdoma a te Pengolo .
60002011	Recommendation	Meneng menge kedowa ko egkedekelan ko te pedowan , kenà keneyonan seini se ontò ogpeanan niyo , aw olò kaw iling te mepanaw dini lanto te tanà . Yan megpunù a den kenyo te keilangan eked kaw taking te medaet ibeg te lawa niyo , so pineokit kenyan kebàtan se pegtaking niyo te Timanem .
60002017	Recommendation	Keilangan megsagman kaw te kedita te otaw . Keilangan dakel se pedowan niyo te kedita te doma sakop te Timanem . Keilangan melemitan kaw meg-inang te eked keibegi te Timanem . Keilangan megsagman kidon te otaw ginulal selotan tadon .
44007025	Description	so eden din aw meg-aneng-aneng se menge Judiyo te sikandin se insogò te Timanem amon mengibing kandan lomowà lekat te Ehipto . Meneng wedà dan peg-aneng-aneng kenyan .
50003002	Violence	Peg-ahà kaw te menge otaw egtewalen ko menge toyang . Medaet se eg-inangen dan , so egtoladà dan te eked kidon sekopi te Timanem singed aw tomolò kidon te punù ingkeliwat i Moises aw megpetolì kidon .
56001016	Sin	Pengkey eg-ikagi dan te egtaking dan te Timanem , meneng pineokit te eg-inangen dan , ipegpetaga-taga dan te kenà benal se kagi dan . Eked keibeg se Timanem kandan . Kenà dan egtolò te ipegpunù kandan . Eked dan palos pekebatog se meg-inang te mèpiya .
45010002	Faith	Netegahan ko te ontò dan measeb tomaking te ketanem pinemenalan dan tepad te Timanem . Meneng wedà dan ketaga-taga te kebenalan .
47001004	Grace	Pengkey eden se kelimahan ko , ontò a din egtebangan . Yan pengkey eden se kelimahan te doma otaw , meketabang a heman kandan pineokit te tabang imbegay te Timanem kanak .
55002015	Recommendation	Pegpekeaseb ka te eg-inangen no amon meluba se Timanem kamno . Keilangan metòlid se pegtoladà no te kagi te Timanem amon wedad mekeyàyà kamno .
53002004	Description	Meneng onà sikandin megpoon te kedita egtewalen timanem aw egsimbahen . Megpelangkaw sikandin diyà te kedita niyan , so mawop heman sikandin te simbahan te Timanem , aw menenoo sikandin kidoen , so mikagi te sikandin se Timanem .
49006004	Recommendation	Sikiyo menge amay aw inay , ikà niyo egpeopal te menge batà niyo . Meneng keilangan megpunù kaw kandan aw megtoladà kaw kandan iling te eg-inangen te Pengolo tadon .
45008037	Grace	Meneng pengkey egdetengan kidon te kedita te kelimahan sìyan , ontò kidon domaeg , so meketayod kidon pineokit te tabang i Cristo gayed doen dakel pedowan kenitadon .
44026014	Violence	Pegkelangkeb day diyà te tanà , doen dinineg ko minikagi te kagi te Hebreo , ‘ E Saulo , nengà lay egpemilang ka kanak ? So sikona olò se elegen te ininang nikaw . ’
66002009	Sin	Netegahan ko te egtayod kaw te pegpemilang te doma otaw kenyo . Netegahan ko heman te ontò kaw sagkep , meneng meyaman kaw doton te langit . Netegahan ko heman te egbàtan-bàtan kaw te menge Judiyo . Pengkey eg-aneng-aneng dan te ontò dan Judiyo , meneng migpesakop dan diyà ki Satanas .
46013006	Faith	Se otaw doen dakel pedowan , eked keluba aw mekesalà se doma , meneng meluba aw mèpiya se eg-inangen te doma .
59001021	Recommendation	Yan tanan kaw te medaet inang niyo aw kedita te medaet aneng-aneng niyo . Tolò kaw te Timanem , aw pemenali niyo se kagi din insawol diyà te pedowan niyo , so se kagi din , yan se mekepelowà kenyo lekat te salà .
46003006	Grace	Ipegpolingun ko iling te pawà . Siak se minanggas , aw si Apolos se migtonggò , meneng Timanem se migpetilles te intanem .
66014008	Sin	Penga niyan , doen ikedowa anghil timelokon te doma aw minikagi , “ Ontò den nebàtan se lonsod nedengeg iningedanan Babilonya , so binoyo te tege Babilonya se kedita te doma otaw te keneyonan amon makop dan diyà te medaet inang dan egkebensihan te Timanem . ”
43015014	Recommendation	Aw tomolò kaw te menge punù ko kenyo , sikiyo se menge sigalak ko .
62005021	Recommendation	Menge batà ko te pegpemenal , ikà niyo egtaking te kenà benal timanem .
55003006	Sin	Doen heman kandan egdoton te menge balay eg-ogpaan te menge bayi kenà melobos se pedowan dan diyà te Timanem . Nelegeb se menge bayi sìyan te salà aw egbeyà-beyaan dan te menge ibeg te pedowan dan medaet . Yan se doun te egkeekalan dan ,
49004015	Faith	Meneng keilangan tomolò kidon te kebenalan aw megpedekelay kidon heman te pedowan , amon meg-iling kidon ki Cristo pengkey eden se inangen tadon . Sikandin se olo tadon ,
49004003	Faith	Pegpekagsen kaw amon megpedeleg se pegsebad te pedowan niyo , so sebad se pedowan imbegay te Espiritu Santo kenyo .
44009005	Description	Mig-insà si Saulo , “ Sir , sinu ka lay ? ” Yan timaba se Pengolo , “ Siaken si Jesus se egpemilangen nikaw .
60003015	Recommendation	Keilangan meg-aneng-aneng kaw te si Cristo se Pengolo niyo . Keilangan gayed kaw megpeketagad tomaba diyà te otaw meg-insà kenyo tepad te pinemenalan niyo .
44007033	Recommendation	Minikagi se Pengolo , ‘ Lowasi se sepatos no amon memasa ka kanak , so egpenimeneman se tanà seini .
62002024	Faith	Nayan , keilangan sikopen niyo se pegpemenal niyo diyà te kagi te Timanem intoladà kenyo lekat te pegpemenal niyo ki Jesu Cristo lamig seini , so aw ontò niyo lobosen se pegpemenal niyo diyà te kagi te Timanem , diyà kaw te Timanem Amay aw Batà din .
43008051	Faith	Eneng-enengi niyo se kagi ko kenyo . Eked detengi te kemetayun se kedita te otaw tomolò te ipegtoladà ko . ”
66020011	Description	Penga niyan , kinità ko se mepotì onsedanan te peglowan ontò dakel , aw doen nenenoo kidoen . Ontò migpekediyò se tanà aw langit lekat kandin tandà te kelangkaw din , aw eked den dan kitai .
46006013	Recommendation	Eneng-enengi niyo ini . Benal se eg-ikegiyen te doen kànen amon isawol diyà te getek , aw doen heman getek amon solan te kànen . Meneng eked kepakay aw megkelagok kidon , so doen kwani aldaw pegbàtan te Timanem se getek aw kànen . Iling heman kenyan se lawa tadon . Ininang iyan te Timanem kenà amon meibeg kidon te kenà kenitadon esawa , meneng ininang kidon din amon tomolò kidon te ibeg te Pengolo tadon , aw netegahan te Pengolo tadon se keilangan te lawa tadon .
45006011	Faith	Iling heman kenyan , keilangan eneng-enengen niyo te iling kaw den te otaw nematay so eked kaw den keibeg te salà . Pineokit te pegpesakop niyo diyà ki Jesu Cristo , binegayan kaw den te kaling pedowan , aw yan keilangan iduyun heman se Timanem pineokit te eg-inangen niyo .
47002014	Faith	Meneng ontò a egpesiontong diyà te Timanem , so sikandin se nenalo kenitadon , aw impetaking kidon din te ibeg din , aw impeakop kidon din diyà ki Cristo . Insalig te Timanem diyà kenitadon se kebenalan tepad ki Cristo amon ipetaga-taga tadon iyan diyà te kedita te otaw , so mèpiya se kebenalan tepad ki Cristo , iling te sebad metinadeg keedekan pengkey kenan .
62001005	Grace	Seini se intoladà i Jesu Cristo dinineg day , aw ipegtoladà day heman kenyo . Timanem se kelowahan , aw yan wedad palos kengitngitan diyà kandin .
43006037	Grace	Se kedita te otaw insalig te Amay ko diyà kanak , yan se otaw tomaking kanak . Pengkey sinu se otaw tomaking kanak , eked ko palos sikandin pekedasi .
58013001	Recommendation	Keilangan gayed dakel se pedowan niyo diyà te menge doma otaw egpemenal .
58007025	Grace	Yan se doun te gayed sikandin mekebatog megpelowà te kedita te otaw megpedapag diyà te Timanem pineokit kandin . So wedad temanan din , gayed sikandin egpemoyò diyà te Amay din te itabang din kandan .
43019015	Violence	Meneng migbelobansag dan , “ Imetayi sikandin . Imetayi . Lensangi diyà te kros . ” Minikagi si Pilato , “ Meibeg kaw lay te ipelansang ko se selotan niyo diyà te kros ? ” Timaba se menge pengolo te simbahan , “ Sebad olò se selotan day , aw yan si Cesar . ”
45011005	Grace	Iling heman kenyan , doen heman songkani menge otaw egtaking te Timanem pengkey pilabok kidon , so pinemallì kidon din pineokit te keido din .
66017002	Sin	Limayok se kedita te selotan te keneyonan kandin , aw nelasing se kedita te otaw te keneyonan pineokit te bino imboyo din kandan . ”
45012010	Recommendation	Tandà te pegpesakop niyo diyà ki Cristo , neinang kaw den iling te telekedowa , aw yan keilangan megpedekelay kaw te pedowan . Keilangan meagka se pedowan te kedita niyo te pegpesegmanay .
45008014	Faith	so se kedita te otaw egbeyà-beyaan te Espiritu Santo , yan se menge batà te Timanem .
66012003	Description	Penga niyan , doen doma ledyawan kinità ko kidoen te langit . Doen dakel nagan melalag kinità ko . Doen pito olo din aw sempolò se seka , aw doen korona insangkob kidoen te teg sebad-sebad olo din .
45008017	Faith	So batà kidon din , doen aldaw domateng aw kominawà kidon te kedita te kèpiyaan impetagad din kenitadon . Pengkey eden se ibegay din ki Cristo , yan heman se ibegay din kenitadon . Aw pemilangen kidon tandà te pegtaking tadon ki Cristo , ipelangkaw kidon heman doton te langit doma i Cristo .
54005017	Recommendation	Aw mèpiya se pegpengibing te menge egpengibing te simbahan , aw ontò dan measeb egtoladà aw egsoblod te kagi te Timanem , mèpiya aw tendanan dan te dobli .
46008007	Sin	Pengkey benal te wedad doma timanem , meneng doen pa menge otaw doton kenyo wedà dan keleseb te kebenalan sìyan . Timaking dan te ketanem te otaw egdogsò aw egpengaen te pengelapen ipegbegay diyà te inotaw . Yan se ketanem dan kedengan te wedà dan pa pemenal ki Cristo . Pengkey lamig songkani , aw kànen dan se pengelapen imbegay diyà te inotaw , eden dan aw doen labut dan te pegpemasa te inotaw sìyan . So wedà dan pa keleseb te kebenalan , eden dan aw mekesalà dan pineokit te pegkaen dan te pengelapen imbegay diyà te inotaw .
43015002	Grace	Aw doen metesan belagen kidoen kanak kenà egpongo , yan se tepoen din . Meneng se kedita te belagen egpongo kidoen kanak , yan se linisan din amon labi pa dakel se paras mongo kidoen kenyan .
60005003	Recommendation	Ikà niyo egleges te menge otaw egtoledaan niyo , so insalig dan te Timanem diyà kenyo . Keilangan metòlid se eg-inangen niyo , so sikiyo se peg-ilingan dan .
52004013	Recommendation	Menge kedowa day , ibeg day metaga-taga kaw tepad te menge otaw nematay den , amon eked kaw kepuluk iling te otaw wedad egpelimanan dan .
58011029	Description	Simalig heman se menge Judiyo diyà te Timanem , so pegtengà te Timanem te Dagat Melalag , minipanaw dan diyà te tanà nepangkag , aw yan minatas dan . Doen menge tege Ehipto mig-alaw kandan . Migtelaman dan heman minokit , meneng nelemes se kedita dan , so impeolì te Timanem se dagat kidoen kandan .
44007020	Description	Dalem niyan , timebaw si Moises pinemallì te Timanem . In-eles sikandin te amay aw inay din kidoen te balay dan taman te telo se bolan .
58005002	Grace	So otaw heman sikandin egpekesalà , yan doen heman keido din diyà te menge doma otaw egpekesalà aw egsoway lekat te ibeg te Timanem .
45013012	Recommendation	Iling te agpet den lomaklak se kengitngit aw domateng se aldaw , so agpet den se peglikò i Cristo . Doun niyan , keilangan lomengà kidon meg-inang te medaet , aw keilangan meg-inang kidon te metòlid . Yan megpeketagad kidon iling te sondalo gayed egpeketagad .
49006009	Recommendation	Sikiyo menge otaw doen allang , keilangan mèpiya heman se pedowan niyo kandan . Ikà niyo eglamit kandan , so netegahan niyo te onawa se Pengolo niyo aw Pengolo dan eg-ogpà doton te langit . Diyà te aneng-aneng din , onawa se keelagà te kedita te otaw , pengkey allang aw kenà allang .
45012015	Recommendation	Aw doen keluba te doma otaw , keilangan meluba kaw heman doma kandan . Aw doen kepuluk te doma otaw , keilangan mepuluk kaw heman doma kandan .
45002005	Sin	Meneng metugul kaw . Wedà kaw pegselsel , aw yan se doun te labi pa medaet se pelumun domateng kenyo te modi aldaw , so pineokit te pelumun din kenyo , ipetaga-taga din te ontò metòlid se peg-okom din ,
44014019	Violence	Penga niyan , dimateng se menge Judiyo kenà egpemenal lekat te Ikonyo aw Antyokya sakop te Pisidya . Migdeliseg dan te tege Listra , aw yan binontogan dan si Pablo te bato , aw ginoyod dan doton te lowà te lonsod so eden dan aw nematay den .
43013021	Description	Penga te peg-ikagi i Jesus kenyan , ontò nelidò se pedowan din , aw minikagi , “ Eneng-enengi niyo se kagi ko kenyo . Doen sebad kenyo megtolok kanak . ”
48003022	Faith	Meneng eked iyan kebatog , so doen kagi te Timanem insolat te nekesalà se kedita te otaw . Meneng olò pineokit te pegpemenal ki Jesu Cristo se pegkekinawà te mèpiya impakang te Timanem .
66011007	Violence	Aw mepenga dan meg-indan te kebenalan , bolawen dan te menenanap mebolot lomowà lekat te awang diyà te tanà wedad temanan te kedalem . Dàgen se didowa dan te menenanap mebolot , aw imetayan din dan .
58003014	Faith	so aw gayed kidon somalig diyà ki Cristo lekat te keteboan lamig te temanan , meinang kidon menge doma din .
45008010	Faith	Meneng aw eg-ogpà si Cristo diyà kenyo , pengkey matay se lawa niyo tandà te salà , meneng binegayan kaw te Timanem te kaling pedowan , so inaneng-aneng din den te metòlid kaw .
44007052	Sin	Pinemilang te kemonaan tadon se kedita te telekeliwat te kagi te Timanem , so inimetayan dan se otaw mig-indan kandan te domateng se isogò te Timanem wedad salà din . Pegdateng din , migtolok aw nemonò kaw kandin .
48005021	Sin	egkeibeg te kedònan te doma otaw , metiinem , eg-inang te pengkey eden se ibeg dan inangen , aw doma pa medaet inang iling kani . Sinagda ko sikiyo kedengan , meneng todà a megsagda kenyo seini . Se menge otaw eg-inang te medaet iling kenyan , yan se eked pekeakop diyà te peglowan te Timanem .
43012036	Faith	Meneng dalem te doen pa kelowahan dini kenyo , keilangan tomaking kaw te kelowahan , amon meinang kaw sakop te kelowahan . ” Wedà pemenal se keditaan te Judiyo Penga te peg-ikagi i Jesus kenyan , nesayo kidoen aw mineles .
58003002	Faith	Egkeseligan sikandin so gayed timolò te Timanem simogò kandin . Yan iling sikandin ki Moises gebii gayed timolò te Timanem te pegpengibing din te menge kemonaan tadon Judiyo ipolingun ko iling te balay te Timanem .
56003006	Grace	Ontò dakel se tabang te Timanem kenitadon , so insogò din se Espiritu Santo megbayà-bayà kenitadon tandà te ininang i Jesu Cristo egpelowà kenitadon .
44004036	Description	Doen sebad otaw tege Sipro , bowad-bowad i Levi , ngadan din si Jose . Iningedanan sikandin te menge sogounun i Cristo ki Bernabe . ( Se kelebadan niyan , “ Egpenabang . ” )
48006009	Recommendation	Mèpiya aw eked kidon lengà meg-inang te mèpiya , so aw domateng se aldaw tapay pinemallì te Timanem , mekinawà tadon se ontong aw eked kidon lengà .
48002019	Faith	So netegahan ko te eked peg-aneng-aneng se Timanem te metòlid a pineokit te pegtolò ko te punù ingkeliwat i Moises , yan limengà a te pegtolò te punù sìyan amon megpesakop a diyà te Timanem .
66011001	Recommendation	Penga niyan , doen sokoday iling te bangkà imbegay kanak . Doen simogò kanak , kagi din , “ Tindeg ka , aw sokodi se dakel simbahan te Timanem , aw sonoganan niyan , aw bilangi se otaw egsimba kidoen .
66014004	Description	Wedà dan layok te kenà kandan esawa , so wedà dan pengognan . Egtaking dan te Karniro pengkey kenan pesalo . Impelowà din dan lekat te salà kidoen te keneyonan , aw neinang dan iling te pongo monà geniyen ibegay diyà te Timanem aw diyà te Karniro .
66009007	Description	Se lawa te dolon , iling te lawa te kodà sekayan te otaw meggira . Doen insangkob dan diyà te olo dan iling te korona ininang te bolawan . Iling te bawa te otaw se bawa dan ,
60002016	Recommendation	Mepakay aw memallì kaw den aw eden se inangen niyo , meneng ikà niyo eg-aneng-aneng te mepakay aw memallì kaw meg-inang te medaet , so keilangan metòlid se eg-inangen niyo , amon ipetaga-taga niyo te egtolò kaw den te Timanem .
54004010	Faith	Yan se doun te egpekagsen kidon te eg-inangen tadon so egseligan tadon se Timanem wedad temanan din . Sikandin se megpelowà te kedita te otaw , aw labi din pa ipelowà se kedita tadon egpemenal ki Jesu Cristo .
58010029	Sin	Meneng labi pa medaet se pelumun domateng diyà te otaw megtompuyus te Batà te Timanem , so pineokit te pegtompuyus din kandin , impetaga-taga din te wedad ontong din diyà te dipanog i Cristo ilinis peden kandin , pengkey yan se pengilala te doen den kaling peokit pesalo doton te Timanem . Ipelumun sikandin so nengako sikandin te Espiritu Santo gayed egkeido .
43020021	Grace	Penga niyan , todà minikagi si Jesus , “ Ibeg ko melinaw se pedowan niyo . Iling te pegsogò te Amay ko kanak , yan isogò ko den heman sikiyo . ”
65001016	Sin	Se menge otaw sìyan , gayed dan egbelisì aw egsila . Egtaking dan te mededaet ibeg te pedowan dan . Egpelangkaw-langkaw dan , aw egpelingo-lingo dan egduyun te doma otaw amon meg-akal dan kandan .
66006015	Description	Penga niyan , se kedita te otaw , pengkey menge selotan , aw doma otaw limowan , aw menge pengolo te sondalo , aw meyeyaman , aw otaw mebolot , aw kedita te otaw pengkey allang aw kenà allang , mineles dan kidoen te menge ilib aw kidoen te bontod .
66021008	Sin	Meneng se kedita te otaw dàgen te kededàtan , aw eked tayod te pegsalig kanak , aw otaw nelegeb te salà , aw metibonò , aw eglayok te kenà kandan esawa , aw egketoigan , aw egsimba te kenà benal timanem , aw egkebolalaw , doen ontong te kedita dan kidoen te lanaw apoy aw esopri , yan se ikedowa kemetayun . ”
44022016	Recommendation	Nayan , ayas ka . Enaw ka aw bonyagan ka . Pegtawal-tawal ka diyà te Pengolo amon mekelowà ka lekat te salà nikaw . ’
66009008	Description	aw melayat se logay dan iling te bayi . Iling te ngipen te liyon se ngipen dan .
55002024	Recommendation	Eked kepakay aw megdindil se sineligan te Pengolo tadon . Keilangan mèpiya beling se inangen din diyà te kedita te otaw . Keilangan biyasa sikandin egtoladà . Keilangan melayat se pedowan din .
51002005	Faith	Pengkey wedad a doton kenyo , meneng gayed a eg-aneng-aneng kenyo . Neluba a te pegdineg ko te migsebad kaw aw ontò kaw simalig diyà ki Cristo .
60003012	Sin	Egtonggoan te Timanem se otaw eg-inang te metòlid , aw egpenenelanen din se ipegtawal-tawal dan kandin . Meneng ipelumun din se otaw eg-inang te medaet . ”
53002013	Faith	Menge kedowa day egkedekelan te Pengolo tadon te pedowan , mèpiya aw gayed kay megpesiontong diyà te Timanem tepad kenyo , so lekat te keteboan te keneyonan pinemallì kaw te Timanem amon ipelowà kaw lekat te salà , aw yan se ininang din kenyo pineokit te peglinis te Espiritu Santo kenyo , aw pineokit te pegpemenal niyo te kebenalan .
66022011	Recommendation	Aw metoman iyan , pebeyai se menge otaw gayed eg-inang te medaet aw wedad yàyà , so yan se pinemallì dan . Meneng keilangan gayed tomayod meg-inang te mèpiya aw metòlid se kedita te otaw egpenimanem . ”
44002038	Faith	Timaba si Pedro , “ Pegselsel kaw te salà niyo . Pegpebonyag kaw tandà te pegpemenal niyo ki Jesu Cristo . Aw memenal kaw , pegwedaden te Timanem se salà niyo , aw Espiritu Santo se ibegay kenyo .
52005015	Recommendation	Ikà niyo eg-inang te medaet diyà te menge otaw eg-inang te medaet diyà kenyo , meneng keilangan gayed kaw meg-inang te mèpiya diyà te menge doma otaw egpemenal aw diyà heman te kedita te otaw .
45001027	Sin	Iling heman kenyan se ininang te menge meama , so kimulu dan limayok te bayi , aw nengemahà dan te doma meama amon lomayok kandan . Wedad yàyà dan meg-inang te medaet sìyan , aw yan medaet se kegemakan dimateng te pegkeotawun dan .
50002018	Recommendation	Yan heman se doun te keilangan meluba kaw doma ko .
44003019	Recommendation	Yan pegselsel kaw aw taking kaw te Timanem amon pegwedaden din se salà niyo ,
66021025	Description	Meowang se lelebangan niyan tomayod te aldaw . Eked palos tekepi , so wedad den delem kidoen .
43006054	Faith	aw se otaw komaen te onod ko aw minem te dipanog ko , yan se otaw begayan ko te kaling pedowan wedad temanan , aw entayen ko pa sikandin te temanan aldaw .
43019011	Sin	Minikagi si Jesus , “ Simpana wedà ka pelowani te Timanem , eked ka pekelowan diyà kanak seini . Yan se doun te labi pa mebegat se salà te otaw migpeibing kanak dini kamno . ”
59002017	Faith	Aw wedad mèpiya eg-inangen te otaw , wedad ontong te pegpemenal din .
45008003	Sin	So medaet se pedowan tadon , eked kidon peketolò te menge punù ingkeliwat i Moises . Meneng tinebangan kidon te Timanem , so insogò din se Batà din dini te tanà . Migpekeotaw sikandin amon ipelumun tandà te salà tadon . Pineokit te pegkematay din , wedad den eneg te salà , aw eked kidon den keleges tomaking te medaet ibeg te pedowan tadon .
60003014	Recommendation	Meneng aw pemilangen kaw tandà te peg-inang niyo te metòlid , meluba se pedowan niyo . Ikà niyo egkelemitan . Ikà niyo egketetana .
51003021	Recommendation	Na , sikiyo menge amay aw inay , ikà niyo egpeopal te menge batà niyo amon eked dan lokas te metòlid .
66018002	Sin	Timawal sikandin te ontò dakel se kagi din , “ Ontò den nebàtan se Babilonya , lonsod nedengeg . Neinang den iyan ogpeanan te bosaw . Nelegeb iyan te kedita te enito . Nelegeb iyan te kedita te manok ontò medaet .
62002022	Sin	Se otaw ontò bolelawun , yan se otaw eg-ikagi te kenà si Jesus se Misiyas . Yan se otaw eg-ato ki Cristo . Eked heman sikandin pemenal te Timanem Amay aw Batà din .
46011027	Sin	Yan aw doen otaw komaen te pan aw minem , aw wedà kelobos se pedowan din , yan se otaw ipelumun te Timanem , so kenà sikandin egpemasa te lawa aw dipanog te Pengolo .
59002020	Faith	Wedad inenengen te otaw wedà ketaga-taga te kolang se pegpemenal te otaw aw wedad mèpiya inang din .
43018003	Description	Nayan , minangay si Judas te menge sondalo aw menge otaw egtonggò te simbahan insogò te menge pengolo te simbahan aw Parisiyo , aw timaking dan kandin doton te kekeyowan . Nengibing dan te menge solò , aw gansà , aw kekamang dan .
53003003	Grace	Meneng egkeseligan se Pengolo tadon . Sikandin se megpekagsen te pegsalig niyo diyà kandin aw megtonggò kenyo amon eked kaw dàgi i Satanas .
44007021	Description	Pegtanan dan kandin doton te kilid te wayeg , netelaan te batà i Paraon bayi . Yan pigbatà-batà din si Moises .
66008005	Description	Penga niyan , inipenò te anghil se depolan te baga inabat din lekat te sonoganan . Penga niyan , imbontog din iyan lekat te langit kidoen te tanà . Penga niyan , migkilat , aw dakel se logo-logo , aw simiblat se kilem , aw miglinog .
66018003	Sin	Neinang iyan iling kenyan so neboyo se kedita te otaw te keneyonan amon makop dan diyà te medaet inang din egkeopalan te Timanem . Limayok se kedita te selotan te keneyonan kandin . Migkeyaman heman se kedita te tindiro te keneyonan bineyadan din te kepulukan din amon metoman se medaet ibeg din . ”
44026021	Violence	So yan se intoladà ko , dinakep a te menge doma Judiyo doton te dakel simbahan kidoen te Jerusalem amon imetayan a dan .
55004004	Sin	Komulu dan te kebenalan ipegtoladà kandan , meneng memenal dan beling te menge kebolalaw ingkeliwat te menge kemonaan dan .
43006064	Faith	Doen dini kenyo eked pemenal kanak . ” Yan se inikagi i Jesus so tapay din netegahan aw sinu se otaw eked pemenal , aw netegahan din heman aw sinu se otaw megtolok kandin .
43013026	Description	Timaba si Jesus , “ Yan se otaw begayan ko te pan tapay imbawog diyà te lipong . ” Penga niyan , migbawog si Jesus te pan , aw imbegay din ki Judas , batà i Simon Iscariote .
54006020	Recommendation	E Timoteo , peg-ahà ka te metòlid se pegtoladà no te kebenalan insalig kamno . Ikà eg-inabut te balaw eked keibegi te Timanem aw kebolalaw ipegtoladà te menge otaw eden dan aw doen kebiyasa imbegay te Timanem kandan ,
44017005	Violence	Meneng miningà se menge Judiyo kenà egpemenal , aw pigtipon dan se menge doma medaet otaw wedad eg-inangen dan . Pegkedita dan , migsamok dan kidoen , aw dimoton dan te balay i Jason amon dekepen dan kidoen si Pablo aw si Silas aw ibingen dan doton te menge otaw netipon .
62005016	Sin	Aw megkità kaw te doma niyo egpemenal meg-inang te salà kenà egdateng te kemetayun wedad temanan , megtawal-tawal kaw kandin amon memegay se Timanem kandin te kaling pedowan aw eked dateng te kemetayun se salà din . Doen salà ipelumun te kemetayun wedad temanan , meneng eked a ikagi te keilangan megtawal-tawal kaw tepad kenyan .
43013020	Faith	Eneng-enengi niyo se kagi ko kenyo . Aw megsagman se otaw te menge sogounun ko , segmanen a din heman . Aw megsagman se otaw kanak , segmanen din heman se Amay ko simogò kanak . ”
58012028	Faith	Yan keilangan megpesiontong kidon diyà te Timanem so sinakop kidon din diyà te peglowan din eked palos kebàti . Keilangan megsimba kidon heman kandin onawa te ibeg din inangen tadon , aw megsagman kidon heman kandin ,
44019013	Description	Doen menge Judiyo lomelegeb eg-ikagi te doen tolos dan megpelowà te bosaw lekat te otaw . Minikagi dan diyà te bosaw , “ Lowà ka pineokit ki Jesus , sìyan intoladà i Pablo . ”
44015040	Grace	Yan pinemallì i Pablo si Silas tomaking kandin . Migtawal-tawal se menge otaw egpemenal te megtabang se Pengolo kandan te peselowan dan . Penga niyan , nesayo dan .
63001008	Recommendation	Yan peg-ahà kaw amon eked pegkewedad se ontong tepad te ininang niyo , meneng kinewaen niyo se ontong te modi aldaw .
66011006	Violence	Doen tolos ibegay kandan amon kebelebagan dan se labon amon eked odan dalem te kedita te aldaw te pegkeliwat dan te kagi te Timanem . Doen heman tolos ibegay kandan amon meinang dipanog se wayeg te baog . Doen heman tolos ibegay kandan amon megpeeleg dan te kedita te otaw te keneyonan pineokit te kedita te kededàtan pengkey kano se ibeg dan .
44008021	Sin	Wedad labut no te eg-inangen day , so wedà kelobos se pedowan no diyà te Timanem .
43017010	Faith	Se kedita te sakop ko , yan se sakop no heman . Se kedita dan diyà kamno , diyà dan heman kanak , aw impekità te melangkaw a pineokit kandan .
45003012	Sin	Timinàyog se kedita te otaw te Timanem . Tomalag dan nelegeb te salà . Wedad palos otaw mig-inang te metòlid , pengkey sebad .
50002003	Recommendation	Pengkey eden se inangen niyo , ikà niyo egkedemet . Ikà niyo egpelangkaw-langkaw . Meneng keilangan megpedanà kaw te kenyo pegkeotawun aw megsagman kaw te menge doma niyo .
66001013	Description	Kidoen te tengà-tengà te pito solò , doen kinità ko iling te bawa te Timanem Migpekeotaw . Melayat se saol din , aw bolawan se in-elen din .
66022003	Faith	Wedad tinèyogan te Timanem kidoen . Kidoen se onsedanan te Timanem aw Karniro , aw simbahen se Timanem te kedita te sakop din .
60004007	Recommendation	Agpet den se temanan te keneyonan , aw yan se doun te keilangan metinuud kaw aw tikbel kaw , amon wedad mekebelabag te pegtawal-tawal niyo diyà te Timanem .
44014026	Grace	Simakay dan te dakel belangay lekat te Atalya aw minolì dan doton te Antyokya , so yan se linekatan dan . Kedengan te peglekat dan doton te Antyokya , migtawal-tawal se otaw diyà te Timanem amon tebangan din se inang dan , sìyan neinang den dan .
46007028	Recommendation	Meneng aw mengognan kaw , kenà iyan salà . Se ibeg ko olò , eked kaw peden detengi te kelimahan egdateng diyà te menge otaw doen esawa .
49006012	Sin	Kenà otaw se bolawen tadon , meneng bolawen tadon se mededaet sogounun i Satanas pengkey melangkaw dan , aw egbayà-bayà te otaw dini lanto te tanà eg-ogpà diyà te kengitngitan , aw kedita te bosaw metolos eg-inang te medaet .
59001005	Recommendation	Meneng aw doen otaw kidoen kenyo detengan te kelimahan , aw wedà ketaga-taga aw eden se inangen din , mèpiya aw memoyò sikandin diyà te Timanem amon ibegay din kandin se kebiyasa , so gayed egpemegay se Timanem diyà te kedita te otaw memoyò . Bowasag sikandin diyà kandan , aw eked din dan heman peyàyai .
52005019	Recommendation	Ikà niyo egsagda te eg-inangen te Espiritu Santo .
58009002	Description	Peg-inang dan te simbahan , ininang dan se balay inetepan aw inebengan te penenaktun , aw dowa se tambì niyan . Iningedanan se sebad tambì “ Tambì te Timanem , ” aw yan se sinolan dan te solò aw lemisa egsolan te pan ipegpemegay diyà te Timanem .
66003018	Recommendation	Nayan , seini se punù ko kenyo . Keilangan ebaten niyo se doen ontò keelagà lekat kanak iling te bolawan kaling ininang , amon ontò kaw megkeyaman . Keilangan ebaten niyo lekat kanak se ontò isampeng te keyèyaan niyo iling te penenaktun wedad kelipà , amon meabat se keyèyaan niyo . Keilangan ebaten niyo heman lekat kanak se ontò meketabang kenyo iling te bebolong mekegolì te mata , amon komità kaw te kebenalan .
62005013	Faith	Sinolatan ko sikiyo nemenal den diyà te Batà te Timanem amon ontò niyo ketegahan te doen den kaling pedowan niyo wedad temanan .
43007018	Faith	Aw teboken te otaw se itoladà din , ibeg din domuyun te kandin pegkeotawun . Meneng aw pineokit te pegtoladà din , iduyun din se simogò kandin , yan se pengilala te benal se ipegtoladà din , aw kenà sikandin bolelawun .
47004007	Grace	Iling a te koden wedad keelagà sinolan te bolawan meelagà , so pengkey wedad keelagà ko , meneng insalig te Timanem kanak se pegtoladà te kebenalan tepad ki Cristo amon ketegahan te menge otaw te sikandin se eglekatan te tolos . Kenà iyan lekat kanak .
45012019	Recommendation	Menge kedowa ko egkedekelan ko te pedowan , ikà niyo egmalit te menge otaw eg-inang te medaet diyà kenyo , meneng pebeyai niyo sikandan , so Timanem se megpelumun kandan . Doen kagi te Timanem insolat , “ Minikagi se Timanem , siaken se megpelumun kandan . Siaken se megmalit kandan . ”
43008054	Faith	Timaba si Jesus , “ Simpana megpelangkaw-langkaw a , wedad ontong ko . Meneng ipegpelangkaw a te Amay ko , aw eg-ikagi kaw te sikandin se Timanem egsimbahen niyo .
45014020	Recommendation	Ikà niyo egbaet te eg-inangen te Timanem pineokit te pegpengaen niyo . Mepakay aw kànen tadon se kedita te kinemoloan te kànen , meneng eked kepakay aw kebàtan tadon se pegsalig te doma otaw diyà ki Cristo pineokit te pegpengaen tadon .
43019040	Description	Inibing dan se lawa i Jesus , aw ginakes dan iyan te sapot sipat te metinadeg , so yan se ketanem te menge Judiyo aw ilebeng se lawa te nematay .
58010034	Faith	Neidowan niyo se doma otaw kineleboso aw migtabang kaw kandan . Pengkey linompak se kedita te kedònan niyo , meneng gayed pa neluba se pedowan niyo , so netegahan niyo te doen ontong niyo labi pa mèpiya doton te langit eked palos kelompak lekat kenyo .
44013023	Grace	“ Sebad bowad-bowad i David si Jesus . Sikandin se insogò te Timanem amon megpelowà te otaw lekat te salà . Sikandin se tapay din impakang diyà kenitadon , so sikitadon se bowad-bowad i Israel .
46002009	Faith	So doen kagi te Timanem insolat , “ Doen integilan te Timanem ibegay din diyà te kedita te otaw dakel se pedowan dan kandin , aw labi pa iyan mèpiya diyà te pengkey eden se dinineg tadon , aw kinità tadon , aw neeneng-enengan tadon . ”
45008011	Grace	Timanem se mig-antay ki Cristo lekat te nematay . Yan aw eg-ogpaan kaw te Espiritu Santo , entayen heman te Timanem se lawa niyo lekat te nematay pineokit te Espiritu Santo eg-ogpà kidoen kenyo .
45008016	Faith	so Espiritu Santo se egpetaga-taga kenitadon te menge batà kidon den te Timanem .
48006007	Recommendation	Ontò niyo eneng-enengi se kebenalan seini . Eked keekali se Timanem . Pengkey eden se ipanggas te otaw , yan heman se geniyen din .
45011022	Grace	Pineokit kenyan , netegahan tadon den te doen otaw keidowan te Timanem , aw doen heman otaw ipelumun din . Ipelumun din se otaw nekesalà , meneng keidowan kaw din aw tomayod kaw tomaking kandin . Meneng aw lomengà kaw tomaking kandin , inangen kaw din heman iling te panga tinepò .
59005007	Recommendation	Nayan menge kedowa ko , mèpiya aw melayat se pedowan niyo lamig te peglikò te Pengolo tadon , so metoman din dan ipelumun . Netegahan niyo te melayat se pedowan te otaw megtagad te odan amon menanem te benì , so doen ontong niyan pelimanan din aw megketesan .
55001016	Grace	Meneng ibeg ko keidowan te Pengolo tadon si Onesiforo aw pamilya din , so pegdateng din dini te Roma , nengemahà sikandin kanak lamig kinità a din . Melikit sikandin eglaoy kanak aw neantag se pedowan ko pineokit kandin . Wedà sikandin keyàyà pengkey kineleboso a .
62002028	Faith	Nayan menge batà ko te pegpemenal , peg-ogpà kaw diyà ki Cristo amon eked kaw kelemitan aw eked kaw keyàyà te peglikò din .
48005016	Recommendation	Seini se punù ko kenyo . Toloi niyo se Espiritu Santo , amon eked niyo ketolò se medaet ibeg te pedowan niyo .
54001015	Grace	Benal se eg-ikegiyen seini , aw keilangan ontò tadon pemenalen . Dimini si Jesu Cristo te keneyonan amon megpelowà te otaw lekat te salà sipat siak ontò medaet diyà te kedita te otaw nekesalà .
49006010	Faith	Nayan , seini se temanan te punù ko kenyo . So migpesakop kaw diyà te Pengolo tadon , peseligi se pegtaking niyo kandin pineokit te keseg ibegay din kenyo .
46010012	Recommendation	Yan aw doen otaw eg-aneng-aneng te mèpiya se eg-inangen din , yan se otaw keilangan megpekeahà amon eked sikandin keboyo i Satanas megpekesalà .
58010014	Grace	Mekesebad olò se pegkematay i Cristo , aw pineokit kenyan , eg-aneng-aneng den se Timanem te metòlid kidon den te wedad temanan tandà te peglinis din kenitadon lekat te salà .
43010031	Violence	Pegdineg te menge obanen te Judiyo te inikagi din sìyan , todà dan nengimon te menge bato ibontog kandin amon imetayan dan sikandin .
46011003	Description	Meneng ibeg ko ketegahan niyo ini . Si Cristo , yan se olo te kedita te meama , aw se meama yan se olo te esawa din , aw se Timanem Amay yan se olo i Cristo .
58011036	Violence	Doen heman menge doma otaw simalig diyà te Timanem nebebeyatan aw binadas te doma otaw . Ginapos se menge doma te sengkalì , aw kineleboso dan .
58006019	Faith	So metoman se egpelimanan tadon , wedad den lamit te pedowan tadon . Iling si Jesus te telekagon te Judiyo minokit te kayad diyà te tengà-tengà te simbahan , so nekeonà den si Jesus doton te langit aw egkagon den sikandin kenitadon doton te Timanem . Metoman kidon kominawà te impakang din , so ininang si Jesus Telekagon tadon te wedad temanan , iling te pegkagon i Melkisedec gebii .
49005011	Recommendation	Ikà niyo eg-inabut te inang wedad ontong eg-inangen te menge sakop te kengitngitan . Meneng keilangan ipekità niyo te medaet se eg-inangen dan .
59004011	Recommendation	Menge kedowa ko , ikà niyo egpesilahay . Aw somila kaw te doma otaw , aw meglindò kaw kandan , mekelindò kaw heman te punù te Timanem . Aw meglindò kaw te punù te Timanem , kenà kaw egtaking te punù din , so lomowan kaw peden kenyan .
66021021	Description	Se sempolò teg dowa lelebangan , yan se sempolò teg dowa pirlas , so ininang se teg sebad-sebad lelebangan te sebad olò dakel pirlas . Se kersada te lonsod sìyan , yan se ininang te ontò bolawan metìngaw iling te ispiho .
58003006	Faith	Meneng kenà sineligan te Timanem si Jesus , so Batà din sikandin . Insalig te Timanem kandin se pegpengibing te kedita te menge sakop te Timanem . Aw gayed kidon somalig diyà te egpelimanan tadon , ipetaga-taga tadon te sakop kidon din .
45012009	Recommendation	Aw keidowan niyo se doma otaw , keilangan melobos se pedowan niyo . Peg-eked kaw te medaet , meneng taking kaw ontò te mèpiya .
66011013	Violence	Penga niyan , doen ontò magsen linog , aw nebàtan se ikesempolò ketengà te balay te lonsod sìyan . Pito melalan heman se otaw negelà te linog . Ontò nelemitan se otaw nesamà , aw induyun dan se kelangkaw te Timanem eg-ogpà kidoen te langit .
48003020	Description	Meneng labi pa mèpiya se pegpakang te Timanem diyà ki Abraham , so wedad palos doma migkeliwat kenyan . Timanem olò se mig-indan kandin .
43019010	Description	Nepela si Pilato , aw minikagi , “ Mèpiya aw tomaba ka , so netegahan no te siak se mepakay somogò aw ipelowà ka aw ipelansang ka diyà te kros amon imetayan . ”
44008032	Description	Nayan , seini se kagi te Timanem binasa te tege Etyopya . “ Iling sikandin te karniro inibing amon iyawen . Iling heman sikandin te nati te karniro kenà eg-ikagi aw gontingan se bolbol , so pengkey kelimahan sikandin , meneng wedad palos kagi din .
44013021	Description	Penga niyan , ibeg dan doen selotan mengibing kandan . Yan insogò te Timanem se batà i Cis si Saulo , sebad sakop te pongan i Benjamin . Limowan si Saulo diyà kandan dalem te kepatan se omay .
56001010	Sin	Yan se kagi ko kamno so medita se otaw kenà egpenenalan te kebenalan . Eg-akal dan te menge doma otaw pineokit te ipegtoladà dan wedad ontong . Judiyo se keditaan dan egtoladà te keilangan tomolò se kedita te otaw nemenal ki Cristo te menge punù ingkeliwat i Moises .
44010012	Description	Awop niyan se ontò medita kemolò te menenanap aw ayam-ayam aw manok .
43017022	Grace	Imbegay ko den kandan se kelangkaw imbegay no kanak , amon megsebad dan te pedowan iling te pegsebad te pedowan ta ,
55001013	Faith	Taking ka te kebenalan intoladà ko kamno , so yan se keilangan peg-ilingan nikaw . Lobosi se pegsalig no diyà ki Jesu Cristo , aw lobosi se pegkedakel te pedowan no te doma otaw , so yan se pengilala te migsebad kidon diyà ki Jesu Cristo .
43002006	Description	Kidoen se enem dedakel sibolan egsolan te wayeg ipeglinis dan , so yan se ketanem te menge Judiyo . Menge lima lata se awop te teg sebad-sebad kenyan .
46015034	Recommendation	Peketòlid kaw . Lengai niyo den se peg-inang niyo te salà . Simolat a kani kenyo amon meyàyà kaw , so medita pa se otaw kidoen kenyo eg-inang te salà , aw wedà ketaga-taga te kebenalan tepad te inang te Timanem .
49004002	Recommendation	Ikà niyo egpelangkaw-langkaw . Keilangan melayat se pedowan niyo diyà te doma otaw tandà te pegpedekelay niyo te pedowan .
65001023	Recommendation	Pegtabang kaw kandan , so iling te megpelowà kaw kandan lekat te apoy . Keidowi niyo heman se menge doma otaw mig-inang te medaet , meneng peg-ahà kaw amon eked kaw keboyo meg-iling kandan .
45008028	Grace	Netegahan tadon den te pineokit te kedita te domateng kenitadon , doen kèpiyaan inangen te Timanem diyà te kedita tadon doen dakel pedowan kandin , so tinawal kidon din tandà te kandin ibeg .
45016019	Recommendation	Nedengeg kaw den so egtolò kaw te kebenalan pig-ilingan niyo , aw ontò a neluba kenyan . Ibeg ko ontò kaw megkebiyasa meg-inang te mèpiya , aw wedad toig niyo meg-inang te medaet .
58009004	Description	Didalem niyan , doen lemisa ininang te bolawan egsonogan dan te metinadeg . Insawol dan heman kidoen se kaban linoplopan te bolawan . Se kaban sìyan , yan se pengilala te doen peokit ininang te Timanem pesalo doton kandin , aw yan se egsolan te tibod ininang te bolawan nepenò te pan iningedanan mana . Insawol heman doton didalem te kaban se bangkà i Aaron nemokad , aw sìyan didowa bato mebelad sinolatan te Timanem te menge punù impekeliwat din ki Moises .
45003027	Faith	Yan se doun te eked kidon pegpelangkaw-langkaw . Eked kidon ikagi te inaneng-aneng te Timanem te metòlid kidon pineokit te pegtolò tadon te menge punù ingkeliwat i Moises , so pineokit te pegpemenal tadon ki Jesus se peg-aneng-aneng te Timanem te metòlid kidon .
43014010	Faith	Iling te wedà ka pemenal te diyà a te Amay ko , aw diyà heman sikandin kanak . Pengkey se eg-ikegiyen ko kenyo , kenà ko iyan egteboken , meneng yan se eg-inangen te Amay ko eg-ogpà diyà kanak .
44016022	Violence	Yan ontò neopal se kedita dan ki Pablo aw si Silas . Linisì te howis se saol i Pablo aw si Silas amon bedasen dan .
43013034	Recommendation	Doen den kaling punù ko kenyo seini . Pegpedekelay kaw te pedowan . Keilangan megpedekelay kaw te pedowan iling te kedakel te pedowan ko kenyo .
47005001	Grace	Meketayod a pa te kelimahan , so netegahan ko aw matay se lawa ko dini te keneyonan , doen pa kaling lawa eked palos kematay ibegay te Timanem kanak doton te langit .
43012044	Faith	Timawal si Jesus aw dakel se kagi din , “ Aw memenal se otaw kanak , kenà olò siak se pemenalen din , meneng pemenalen din heman se Amay ko simogò kanak .
44009013	Description	Minikagi si Ananias , “ Sir , medita se otaw mig-indan kanak te ontò medaet se eg-inangen din diyà te menge otaw sinakop te Timanem doton te Jerusalem .
55003002	Sin	Doen kwani menge otaw megkedemet , aw mengewarta , aw megpeduyun , aw megpelangkaw-langkaw . Megtompuyus dan te doma otaw , eked dan tolò te amay aw inay dan , mengako dan , aw eked dan pegsagman te Timanem .
45005009	Grace	Nayan , so inaneng-aneng den te Timanem te metòlid kidon pineokit te pegkematay i Cristo , netegahan tadon den te ontò kidon din ipelowà lekat te pelumun te modi aldaw .
45014014	Sin	Tandà te pegsebad ko ki Jesus , ontò a den netaga-taga te wedad palos kànen ininang te Timanem eked kepakay kànen . Meneng aw meg-aneng-aneng se otaw te doen kànen ininang te Timanem eked kepakay kànen , eked kepakay aw kànen din iyan .
54004006	Faith	Aw megtoladà ka kenyan diyà te menge doma otaw egpemenal , mèpiya ka sineligan i Jesu Cristo , so egkagsen se pegsalig no kandin pineokit te peg-iling no te kebenalan pinemenalan no , aw pineokit te pegtaking no te kebenalan intoladà kamno .
