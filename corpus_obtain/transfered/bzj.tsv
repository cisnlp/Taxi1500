62003016	Faith	Wi geh fi noa weh da reel lov , kaa Krais giv op fi hihn oan laif fi wee , soh wee shuda giv op fi wee laif fi wan anada tu .
43013001	Grace	Di eevnin bifoa di Paasoava selibrayshan , Jeezas mi noa seh dat di taim kohn fi mek ih lef dis werl ahn goh bak da ih Faada . Ih mi aalwayz lov aala dehn wan eena dis werl weh bileev eena ahn , soh now ih shoa dehn how schrang ih lov fi dehn .
58003017	Sin	Ahn da hoo da-mi di peepl dehn weh mi geh Gaad soh beks wid dehn fi faati yaaz ? Da neva dehn wan weh mi sin ahn en op di jrap dong ded rait deh eena di dezert ?
60001014	Recommendation	Obay Gaad bikaaz yoo da ih pikni . Noh goh bak goh liv dehn oal eevl way weh yu mi yoostu . Dehndeh taim yu neva noa no beta .
45011032	Grace	Sayka weh peepl neva obay Gaad , ih lef dehn rait deh mek dehn goh hed ahn soh bee prizna tu dehn oan sin . Ih du dat soh dat ih ku ga mersi pahn aala dehn .
66006006	Description	Ah yehr wahn song laik wahn vais di kom owt fahn monks weh di foa livin kreecha dehn deh . Di vais seh , “ Ih wahn tek wan day pay fi bai jos wan kwaat a weet ; ahn da sayhn moni deh ku bai chree kwaat a baali . Bot unu mosn ways di aliv ail ahn di wain . ”
59004010	Recommendation	Hombl yuself anda di Laad , ahn hihn wahn rayz yu op .
44017031	Grace	Yu si , hihn don fiks wahn day wen hihn wahn joj di peepl dehn a di werl fyaa-wan . Ahn Jeezas da di man weh hihn don pik fi du di jojin far ahn . Gaad proov seh ih wahn du dat wen ih bring da sayhn Jeezas bak fahn di ded . ”
43019002	Description	Dehn mek wahn krong owta prikl bush ahn put it pahn ih hed . Den dehn jres ahn op eena wahn perpl gong
54005014	Recommendation	Soh den , Ah tink ih beta if di yonga wido dehn geh marid agen ahn ga pikni ahn main dehn oan hows , soh dat dehn noh gi dehn enimi dehn notn bad fi taak bowt dehn .
43014011	Faith	Bileev mi wen Ah seh dat Ai liv eena mai Faada , ahn hihn liv eena mee . If unu noh bileev dat , den at lees bileev sayka aala di mirakl dehn weh unu si Ah du .
66020014	Violence	Den det ahn di plays weh det rool geh chroa eena di layk a faiya . Dis layk a faiya da di sekant det .
58009026	Description	Kaa den Krais mi wahn haftu sofa lata taim , fahn di taim wen Gaad mek di werl . Insteda dat , now wen di werl soon taim fi kohn tu wahn en , Krais kohn jos wan taim ahn nohmoh fi sakrifais ihself fi du weh wid sin fareva .
44013018	Description	Fi bowt faati yaaz ih luk afta dehn ahn bayr wid dehn eena di dezert .
46011033	Recommendation	Soh , mi bradaz ahn sistaz , wen unu gyada tugeda fi eet di Laad Sopa , unu fi wayt pahn wan anada .
66006012	Violence	Ah si di Lam oapm di seel weh mek nomba siks . Den wahn big ertwayk mi deh . Di son geh blak blak laik blak klaat . Ahn di moon geh red red laik blod .
58011035	Violence	Sohn laydi geh dehn lov wan rayz bak fahn di ded . Wahn lata dehnya peepl mi geh taacha kaa dehn mi raada ded dan fi geh dehn freedom , kaa dehn mi ga dehn hoap set pahn wahn beta laif wen dehn geh rayz op bak fahn di ded .
44016037	Violence	Bot Paal seh tu di polees aafisa dehn , “ Dehn neva fain wi gilti a no kraim . Stilyet dehn beet wi eena poblik ahn chroa wi eena prizn , ahn fi si dat wee da Roaman sitizn . Now dehn waahn sen wee aaf eena seekrit . No way ! Dehn beta kohn tel wee dat dehnself ahn den let wi goh . ”
45013009	Recommendation	Di Laa dehn weh Gaad gi Moaziz seh , “ Wahn man noh fi lef ih waif ahn goh sleep wid anada uman , ahn wahn uman noh fi lef ih hozban ahn sleep wid anada man needa . ” Ih seh , “ Yu noh fi kil , yu noh fi teef , ahn yu noh fi red yu aiy aafa notn . ” Aala dehnya laa rap op eena di wan laa weh seh , “ Yu mos lov yu nayba jos laik how yu lov yuself . ”
62003003	Faith	Ahn aal hoo di hoap fi dis wahn kip dehnself hoali , jos laik how Jeezas hoali .
45007022	Faith	Eena mi haat Ah hapi wid di Laa weh kohn fahn Gaad .
50004004	Recommendation	Unu mos aalwayz bee hapi bikaa unu da wan wid di Laad . An Ah wahn tel unu agen : Unu mos bee hapi eena di Laad !
66001012	Description	Ah ton rong fi si da hoo dat weh mi-di taak tu mi . Ahn wen Ah ton rong , Ah si sebm lampstan weh mi mek owta goal .
58003018	Sin	Ahn da hoo Gaad mi-di taak tu wen ih vow seh , “ Unu wahn neva goh eena di lan weh Ah mi wahn gi unu fi res eena ” ? Ih mi-di taak bowt dehn wan weh neva obay ahn .
43010008	Sin	Aala dehn wan weh kohn bifoa mee da teef weh di luk fi teef di sheep dehn , bot di sheep dehn neva lisn tu dehn .
60002018	Recommendation	Unu servant , unu mos obay unu maasta ahn aalwayz shoa dehn rispek . Noh oanli du dis wen dehn kain tu unu ahn kansida unu , bot wen dehn kruwil tu .
44006013	Description	Di witnis dehn weh mi-di tel lai seh , “ Dis man aalwayz taak gens fi wi hoali templ ahn gens Moaziz Laa .
47005018	Faith	Da Gaad du aala dis . Ih mek wi get bak rait wid hihn chroo weh Jeezas Krais du pahn di kraas . Now ih gi wee di speshal werk fi help mek ada peepl get rait wid Gaad tu .
59005010	Recommendation	Unu waahn wahn gud egzampl a chroo chroo payshens ? Luk pahn di oal taim prafit dehn weh yoostu preech egzakli weh di Laad Gaad mi tel dehn , eevn doa dehn doz sofa far it .
44002021	Faith	Ahn enibadi weh kaal owt tu di Laad fi help wahn geh sayv . ’ ”
66007012	Faith	Den dehn seh , “ Aymen ! Mek wi prayz wi Gaad ahn gi ahn gloari ! Hihn noa evriting ! Wi tel ahn ‘ Tanks . ’ Aana ahn powa ahn schrent bilangz tu fi wee Gaad fareva ahn eva ! Aymen ! ”
60003003	Recommendation	Yu noh fi pen pahn tingz laik fansi hyaa-doo er ekspensiv chayn ahn ayzring ahn kloaz fi mek yu luk byootiful .
55001008	Faith	Soh den , yu noh fi shaym fi tel peepl bowt wi Laad , ner shaym fi mee weh deh eena prizn fi sayka di Laad . Bot yu fi sofa lang wid mi fi sayka a di Gud Nyooz , ahn Gaad wahn gi yu di schrent fi du it .
43017019	Description	Sayka dehn , Ai gi maiself oava tu yoo fi serv yoo wan soh dat dehn ku gi fi dehnself oava tu yoo fi serv yoo wan tu .
66003002	Recommendation	Soh unu mos wayk op ahn schrentn di lee bit weh unu stil ga , bifoa ih gaan . Kaa Ah si seh dat di ting dehn weh unu di du noh tu karek eena Gaad sait .
66016004	Description	Den di terd aynjel emti owt ih bowl pahn di riva dehn ahn pahn aala dehn waata weh kom op fahn owta di grong , ahn aala dehndeh ton tu blod .
45005002	Faith	Sayka weh wi chros eena weh Jeezas Krais du , wi ku liv anda Gaad grays . Soh wi ful op wid jai , kaa wee noa dat Gaad wahn gi wi fi wee paat eena fi hihn gloari .
49005005	Sin	Unu beta noa seh dat nobadi noh wahn geh wahn plays eena Krais ahn Gaad kingdom if dehn di liv loos laif , ahn if dehn di sleep rong , ahn ga red aiy fi ada peepl tingz . Bikaaz sohnbadi weh ga red aiy akchwali di wership aidal .
58011008	Faith	Da mi bikaaz a Aybraham fayt eena Gaad mek ih obay Gaad wen Gaad kaal ahn , ahn tel ahn fi goh da wahn lan weh Gaad mi seh mi wahn bee fi hihn . Ih lef fi hihn oan konchri ahn set owt widowt eevn noa wichpaa ih mi gwehn .
49005018	Recommendation	Noh jrink soh moch wain til yu geh jronk , bikaaz yu wahn du loan fool ahn mes op yu laif . Insteda dat , unu fi liv ful op wid di Hoali Spirit .
61002002	Sin	Lata peepl wahn fala dehn bikaaz dehn waahn liv loos laif . Ahn weh dehn di du wahn mek peepl taak bad tingz gens di chroo way weh wee fala .
49002018	Faith	Sayka weh Jeezas du fi wi , ih mek wan way bai di Wan Spirit fi mek aala wi kohn tu wi Faada Gaad , di Jooz dehn ahn dehn wan weh da noh Joo .
44021025	Recommendation	Now kansaanin dehn bileeva dehn weh da noh Joo , wi mi don rait dehn dat dehn noh hafu fala fi wee kostom dehn bot dehn mos kip dehnya rool : ‘ Dehn noh fi eet no food weh mi aafa tu aidal ; dehn noh fi eet blod ner no meet weh kohn fahn animal weh mi schrangl ; ahn wahn man noh fi ga seks wid wahn uman if ih noh marid tu ahn . ’ ”
44005003	Sin	Den Peeta tel ahn seh , “ Ananaiyas , luk how yu mek di devl rab yu soal ! Yu tel di Hoali Spirit wahn lai afta yu kip bak som a di moni fi yuself weh yu sel di lan fa .
49004014	Recommendation	Eena da taim deh wi noh wahn bee laik lee pikni nohmoh , weh eezi fi chaynj weh dehn bileev az dehn yehr eniting weh nyoo . Dehn da laik wahn lee boat weh di wayv dehn ku fling bowt , ahn di schrang breez ku kip aan di chaynj , ahn di bloa di boat dis way ahn da way . Peepl weh chrai fi fool wi wid rang teechin da jos laik di win . Bot dehn noh wahn mek wi bileev aal kaina rang ting weh noh chroo ataal .
46006009	Sin	Unu noh noa seh dat aala dehn wikid peepl noh wahn ga no paat eena Gaad kingdom ? Noh fool unuself . Aala dehn wan weh wership aidal , ahn dehn peepl weh sleep rong , ahn weh cheet pahn dehn waif er dehn hozban , ahn dehn man weh sleep wid nada man ,
58010025	Recommendation	Ahn noh mek wi mek it wahn habit fi noh meet tugeda laik weh som a dehn du . Insteda dat , wi shuda inkorij wan anada moa , now dat wi si dat di Day wen di Laad fi kohn bak di kohn kloasa ahn kloasa .
51003005	Sin	Yu fi get rid a dehn sinful tingz weh di chrai kanchroal yu . Kil di feelinz weh ga fi du wid eni kaina sin weh ga fi du wid seks . Yu noh fi liv dehn kaina loos laif weh ful a los ahn eevl weh deh eena yu main . Yu noh fi bee greedi bikaaz dat meen seh dat yu wership tingz moa dahn Gaad .
52005008	Faith	Bot wee bilangz tu di day , ahn soh wi fi tink seeryos bowt how wi fi liv . Wi mos put aan fayt ahn lov sayhn way how di soalja dehn put aan dehn aiyan ves fi protek dehn ches . Wi fi put aan di salvayshan weh Gaad gi wi , sayhn way how di soalja dehn put aan dehn helmit .
55001007	Grace	Di Spirit weh Gaad gi wi noh mek wi frayd . Insted , ih mek wi schrang fi du Gaad werk . Ih put lov eena wi haat ahn mek wi ku kanchroal wiself .
62002004	Sin	Enibadi weh seh , “ Ai noa Jeezas , ” ahn noh du weh ih seh , dehn di tel lai ahn di chroot noh deh eena dehn .
50002002	Faith	Wel den , Ah wuda moa dahn glad if aala unu wuda tink wid wan hed , lov wan anada di saym , ahn agree wid wan anada eena evriting weh unu du .
43007030	Description	Wen Jeezas seh dat , som a dehn chrai ares ahn , bot nobadi neva lay wahn finga pan ahn kaa ih taim neva kohn yet .
54006018	Recommendation	Koman dehn fi du gud . Dehn fi bee rich eena di lata gud weh dehn di du aal di taim . Dehn fi bee free-handid , redi fi gi peepl eniting , ahn fi shayr weh dehn ga .
43018030	Description	Dehn ansa seh , “ If dis man da neva wahn kriminal , wi neva wuda mi han ahn oava tu yoo . ”
45014006	Faith	Di wan weh tink wan day hoaliya dan di neks , hihn di du dat fi aana di Laad . Ahn di wan weh tink dat ih rait fi eet aal kaina food , hihn di eet fi aana di Laad , kaa ih di tel Gaad tanks fi di food . Da di sayhn way wid di wan weh noh eet meet .
45012012	Recommendation	Sayka di gud hoap weh unu ga , unu mos wayt fi weh Gaad wahn du fi unu . Ahn wen unu di goh chroo chroblz , unu fi rijais ahn bayr op anda dehn . Ahn unu fi pray aal di taim .
44024023	Description	Feeliks aada di aafisa weh mi in chaaj fi kip Paal anda gyaad , bot gi ahn sohn freedom soh dat ih fren dehn ku kohn vizit ahn , ahn soh tek kayr a ahn .
46013007	Description	If unu lov peepl , unu wahn neva giv op . Unu fayt wahn aalwayz schrang . Unu wahn laayal ahn noh wahn looz hoap . Unu wahn bee redi fi bileev gud tingz bowt peepl . Unu wahn ku bayr evriting .
47004013	Faith	Da laik weh sohnbadi mi seh eena di Skripcha ; dehn seh , “ Ah mi bileev , soh Ah taak . ” Wel , wee ga da sayhn kaina fayt , soh wee taak kaa wee bileev .
52005014	Recommendation	Mi bradaz ahn sistaz , Ah di bayg unu fi waan dehn wan weh layzi . Inkorij dehn wan weh kaina frayd . Help dehn wan weh week , ahn unu fi ga payshens wid evribadi .
66016010	Description	Den di aynjel weh mek nomba faiv emti owt ih bowl pahn di chroan a di bees . Aal oava di plays weh di bees mi rool geh daak daak daak . Peepl di sofa bad bad payn weh mek dehn bait op dehn tong .
48006016	Grace	Aala unu weh liv laik how Ah jos tel unu , Ai di aks Gaad fi gi unu ih pees ahn mersi , an Ah di aks di sayhn ting fi aala dehn wan weh da Gaad peepl dehn fi chroo .
44018025	Faith	Sohnbadi mi teech ahn bowt di Way a di Laad Jeezas , soh hihn taak owt bowt Jeezas wid aal weh ih mi gat , ahn weh ih mi-di seh mi karek . Di oanli bad ting da-mi dat hihn neva yehr di hoal stoari . Hihn mi oanli noa bowt Jeezas fahn weh Jan di Baptis mi seh .
46010031	Recommendation	Soh , evriting weh unu du , weda da eet er jrink , er eniting els , unu fi du evriting eena soch a way dat Gaad geh di gloari far it .
62002027	Recommendation	Az fi unu , Gaad don poar owt ih Hoali Spirit pahn unu , soh unu noh haftu ga nobadi di teech unu di chroot . Kaa evriting weh di Spirit teech unu da chroo ; da noh lai . Soh unu mos kantinyu fi bee wan wid Krais jos laik how di Spirit teech unu .
59002026	Faith	Soh jos laik how fi yoo badi ded if ih noh ga di spirit eena it , rait soh fayt widowt akshan ded .
44027035	Description	Afta Paal don tel dehn dat , ih tek sohn bred , ahn ih gi Gaad tanks far it fronta aala dehn , ahn ih brok it ahn staat eet .
44015020	Sin	Weh wi ku du da rait dehn wahn leta seh dat dehn noh fi eet no food weh mi aafa tu aidal ; wahn man noh fi ga seks wid wahn uman if ih noh marid tu ahn ; ahn dehn noh fi eet blod er no meet weh kohn fahn animal weh mi schrangl .
44023003	Sin	Wen Paal yehr dat , ih seh , “ Da mee yu wahn lik ? Gaad wahn lik yoo dong , yu hipokrit . Yu da jos laik dehn wait-wash waal . Yu wahn joj mee wid di Laa , bot yoo yuself di brok di Laa wen yu di luk fi slap mi . ”
45008001	Description	Soh den , Gaad noh wahn kandem nobadi weh da wan wid Krais Jeezas .
52005009	Grace	Gaad neva pik wee fi mek wi sofa anda ih jojment . Ih pik wee fi gi wi salvayshan chroo wi Laad Jeezas Krais .
66020008	Violence	
46006011	Grace	Som a unu yoostu bee jos laik dehn peepl deh . Bot unu sin dehn don wash weh , ahn Gaad set unu wan said fi fi hihn oanself . Sayka weh di Laad Jeezas Krais ahn di Spirit a Gaad du fi unu , evriting rait bitween unu ahn Gaad now .
55001012	Faith	Dat da wai Ah di sofa dehn tingz ya . Stilyet , Ah noh shaym ataal , bikaaz Ah noa di Wan weh Ai chros eena . An Ai noa seh dat hihn wahn ku kip sayf aal weh hihn chros mi fi du , til da day wen Jeezas kohn bak .
49006018	Faith	Pray aal di taim ahn aks Gaad fi help yu . Aks Gaad Spirit fi help yu pray . Deh pahn yu gyaad aal di taim ahn neva stap pray fi aala Gaad peepl dehn .
52001001	Grace	Dis leta da fahn mee , Paal , lang wid Sailas ahn Timoti . Wi di sen it tu di bileeva dehn weh deh da di cherch eena Tesalonaika , dehn wan weh bilangz tu Gaad wi Faada ahn di Laad Jeezas Krais . Wi pray seh dat Gaad gi unu grays ahn pees eena unu haat .
50004005	Faith	Unu mos mek evribadi si dat unu da wahn jentl set a peepl . Memba , di Laad deh kloas .
46011026	Faith	Kaa enitaim unu eet dis bred ahn jrink fahn dis kop , da laik unu di seh , “ Jeezas mi ded fi wi . ” Ahn unu fi du dat til hihn kohn bak .
59005015	Faith	Ahn wen dehn pray wid fayt , di Laad wahn mek dehn geh beta . If dehn mi sin , Gaad wahn fagiv dehn .
55001003	Faith	Ah di tel Gaad tanks , an Ah di serv ahn wid wahn klyaa kanshans , jos laik weh mi ansesta dehn mi du . Ah aalwayz memba yu eena mi pryaaz nait ahn day .
66006016	Description	Den di peepl kaal owt haad tu di mongtin dehn ahn di big rak dehn seh , “ Pleez faal dong pahn wi ahn haid wi fahn di aiy a di Wan weh di sidong pahn di chroan , ahn fahn di raat a di Lam !
66002017	Description	If unu ga ayz fi yehr , den lisn tu weh Gaad Spirit di tel di cherch dehn . Dehn wan weh stil stan schrang afta Saytan don chrai dehn , Ai wahn gi evri wan a dehn som a da mana weh mi haid weh . Den pahn tap a dat , Ah wahn gi dehn wahn wait stoan wid wahn nyoo naym weh rait pan it . Nobadi noh wahn noa di naym weh rait pahn di stoan eksep di persn weh Ai di gi da naym tu .
61002003	Sin	Sayka weh dehn soh greedi , dehn sweet mowt wan wahn tel unu stoari weh dehn mek op . Bot fi dehn jojment di heng rait oava dehn hed kaa Gaad noh di sleep .
53002011	Sin	Soh Gaad wahn mek shoar seh dat dehn geh fool op soh dat dehn bileev wahn lai .
45002024	Sin	Soh den , da jos laik weh rait dong eena di Skripcha seh , “ Unu di mek dehn peepl weh da noh Joo insolt Gaad . ”
55003008	Sin	Jos laik Janis ahn Jambres mi deh gens Moaziz , sayhn way soh , dehn peepl ya , dehn deh gens di chroot . Dehn da peepl weh noh di tink rait kaa dehn main eevl . Fi dehn fayt faals , ahn Gaad don ton weh kaa dehn noh bileev rait .
66003019	Recommendation	Di peepl dehn weh Ai lov , dehn da di wan dehn weh Ai tel seh dat dehn di du di rang tingz , ahn dat Ai wahn ponish dehn . Soh wid aala unu haat unu mos du weh rait , ahn ton fahn unu sin dehn .
45005001	Faith	Fi wee Gaad don mek evriting rait bitween hihn ahn wee , kaa wi chros eena weh Jeezas Krais du . Wi ga pees wid Gaad sayka weh fi wee Laad Jeezas Krais du fi wee .
54004016	Recommendation	Yu fi pay main tu how yu di liv ahn weh yu di teech di peepl dehn . Yu noh fi stap du dehn tingz ya , bikaaz if yu kip aan di du dehn , yu wahn sayv dehn wan weh di lisn tu yu , ahn yuself tu .
44026011	Violence	Lata taim da mee mek dehn geh ponish eena di Jooish meetn plays dehn fi geh dehn fi taak gens Jeezas . Ai mi soh hayt dehn dat Ah wuda eevn goh da farin siti fi persikyoot dehn .
48005019	Sin	Ih playn fi si weh peepl en op di du wen dehn fala dehn sinful hyooman naycha : dehn sleep rong , dehn ga taats weh noh kleen , ahn get eena wail livin .
46003007	Grace	Soh den , di wan weh plaant di seed ahn di wan weh waata it , dehn da noh notn . Gaad da di oanli wan weh konk , kaa da hihn mek di plaant dehn groa .
46001007	Faith	Sayka dat , unu ga aala di gif dehn weh unu need , weh di Hoali Spirit gi unu , wail unu di wayt fi da taim wen di Laad Jeezas Krais kohn bak .
66014002	Description	Ah yehr wahn vais kohn fahn owta hevn . Da wahn vais weh haad laik di naiz weh wahn big waatafaal mek ahn laik wen di tonda di krash haad . Di vais mi sweet tu , laik di song a di myoozik wen peepl di play dehn haap .
44010043	Faith	Ahn aala di prafit dehn mi taak ahn rait bowt Jeezas , ahn dehn seh dat evribadi weh bileev eena ahn , hihn wahn fagiv dehn sin dehn chroo di powa a fi hihn naym . ”
45002007	Faith	Sohn peepl kip aan di du gud ahn dehn di luk tu Gaad fi prayz dehn ahn aana dehn ahn gi dehn laif weh laas fareva ; da tu dehn wan deh Gaad wahn gi laif weh wahn neva en .
66001004	Grace	Dis leta da fahn mee , Jan , weh Ah di sen tu unu weh deh eena di sebm cherch dehn eena Aysha : Ah di pray seh dat unu wahn bles wid nof grays ahn pees fahn Gaad weh alaiv now , weh mi alaiv bifoa eniting mi mek , ahn weh di kohn bak . Dis blesin di kohn fahn di sebm spirit dehn weh deh fronta Gaad chroan .
44019004	Faith	Den Paal eksplayn tu dehn seh , “ Jan baptizm da-mi fi mek unu shoa seh dat unu ton fahn unu sin dehn . Bot memba , ih tel unu seh dat unu fi goh aan fahn deh ahn bileev eena di Wan weh di kohn afta hihn , ahn da wan da Jeezas . ”
61002009	Violence	Soh yu si , di Laad noa how fi sayv fi hihn peepl fahn di chroblz ahn chraiyalz weh dehn di goh chroo , ahn ih ponish di wan dehn weh eevl wail dehn di wayt fi Jojment Day .
58011016	Grace	Bot dehn mi-di luk fi wahn beta hoam da hevn . Dat da wai Gaad neva shaym a dehn wen dehn kaal hihn fi dehn Gaad , kaa hihn don geh wahn siti redi fi dehn da hevn .
54004007	Recommendation	Yu noh fi ga notn fi du wid dehn stoari weh goh gens di chroo teechin bowt Gaad ahn weh noh wot notn ataal . Chrayn yuself fi liv moa ahn moa fi Gaad .
66020009	Violence	Dehn aami dehn maach kohn fahn aal oava di werl , ahn dehn sorong di plays weh Gaad peepl liv . Dat da di siti weh Gaad lov . Bot faiya kohn dong fahn owta hevn ahn bon op dehn aami .
44010048	Description	Soh Peeta aada dehn fi geh baptaiz eena di naym a Jeezas Krais . Den afta dat , Kaaneelyos bayg ahn fi stay wid dehn fi wahn lee wail .
45002019	Grace	Unu tink seh unu ku leed peepl weh blain , ahn dat unu da lait fi dehn wan weh deh eena daaknis .
62002025	Grace	Ahn di Son ihself mi pramis wi laif weh wahn neva en .
59003017	Description	Bot di fos ting bowt di wizdom weh kohn fahn Gaad , ih kleen kleen . Ih lov pees ahn ih kansidarayt ; ih noa ih plays ahn ih ful a mersi ahn ih du kain tingz fi peepl . Ih chreet evribadi di sayhn way , ahn ih da fi reel .
43003035	Faith	Di Faada lov ih Son , ahn ih gi ahn powa oava evriting .
61003009	Grace	Soh , unu noh fi tink seh dat di Laad sloa fi du weh ih pramis . Dat da weh som a unu tink . Insted , di Laad oanli payshent wid unu bikaaz ih noh waahn non a unu geh dischrai , bot ih waahn aala unu ton fahn unu sin dehn .
46007007	Grace	Ah wish aala unu kuda bee jos laik mee . Bot evribadi ga dehn oan speshal gif fahn Gaad . Sohn ga di gif fi geh marid , ahn sohn ga di gif fi stay singl .
46014001	Recommendation	Soh moa dahn eniting els , unu fi mek lov bee di ting weh unu goh afta di moas . Ahn unu shuda set unu haat fi geh di spirichwal gif dehn weh di Hoali Spirit gi , espeshali di gif a prafesi .
47004006	Grace	Da Gaad da di Wan weh seh , “ Mek lait shain fahn owta di daaknis ! ” Da hihn weh mek fi hihn lait shain eena fi wee haat . Ahn da lait weh di shain fahn Krais fays mek wi noa di gloari a Gaad .
44018024	Description	Now wahn Joo weh nayhn Apolos fahn Alegzanjriya kohn da Efisos . Hihn da-mi wahn gud speeka ahn hihn mi noa wahn hoal lat bowt di Skripcha .
58013012	Grace	Sayhn way , Jeezas tu mi sofa ahn ded owtsaida di siti soh dat ih kuda mi mek ih peepl dehn hoali wen ih shed fi hihn oan blod .
56002015	Recommendation	Soh den , yu fi teech dehn ting ya tu di bileeva dehn . Wid aal yu atariti , yu fi inkorij dehn fi du dehn ahn taak shaap-wan tu dehn wan weh noh di du dehn . Yu noh fi mek nobadi disrispek yu .
62004009	Grace	Dis da di way how Gaad mi shoa ih lov tu wi : ih sen ih oanli Son eena di werl soh dat chroo hihn , wee ku ga laif weh wahn neva en .
43017024	Grace	“ Faada , Ah waahn dehn falowaz weh yu gi mi deh da di sayhn plays weh Ai wahn deh , soh dat dehn ku si how yoo aana mee . Yu aana mi kaa yoo mi lov mee fahn bifoa di werl mi eevn mek .
45003016	Sin	Evriway weh dehn goh , dehn kaaz dischrokshan ahn mek peepl sofa .
58004014	Faith	Soh , laik how wi ga wahn grayt hai prees , weh da Jeezas di Son a Gaad , weh gaan op da hevn , mek wi hoal aan tait tu weh wi mi seh ahn bileev bowt hihn .
61001017	Grace	Wee mi deh rait deh wen hihn mi geh aana ahn gloari fahn Gaad di Faada . Dat da wen dis grayt vais seh tu ahn fahn hevn , “ Dis da mai Son weh Ah oanli lov , an Ah oanli pleez wid ahn . ”
46012011	Description	Da wan Spirit du aala dehnya ting , ahn da hihn wan seh hoo fi geh wich gif .
66008012	Description	Di foat aynjel bloa ih chrompit , ahn sohnting nak owt wan-terd a di son ahn wan-terd a di moon ahn wan-terd a di staar dehn , soh dat wan-terd a aala dehn ton daak . Di son neva shain non ataal joorin wan-terd a di day , ahn sayhn way tu , di moon ahn di staar dehn neva shain joorin wan-terd a di nait .
44018017	Violence	Wel den , dehn ton pahn Sostineez , di leeda a di meetn plays , ahn beet hihn op rait fronta di koat-hows . Bot Galyo neva pay dehn no main .
43010039	Violence	Den dehn chrai fi ares Jeezas agen , bot ih slip rait owta dehn han .
47004016	Faith	Dat da wai wi neva giv op . Eevn doa wi badi di ways weh , stilyet di spirit eena wi di geh schranga ahn schranga evri day .
43012003	Description	Wel , Mayri shee kohn ahn tek wahn hoal paint a ekspensiv perfyoom weh mek owta loan naad , ahn ih poar it oava Jeezas fut ahn den ih waip dehn wid ih hyaa . Di hoal hows mi smel sweet , sweet , sweet a di perfyoom .
58011009	Faith	Da mi bikaaz a Aybraham fayt eena Gaad mek ih reech di lan weh Gaad mi pramis ahn , ahn liv deh eena tent laik wahn aylyan . Ih son Aizak ahn Aizak son Jaykop mi liv di sayhn way tu , kaa Gaad mi gi dehn di sayhn pramis .
50003017	Recommendation	Mi bradaz ahn sistaz , unu mos jain lang wid ada peepl weh di falafut weh Ai di du , ahn unu mos noatis aal hoo di liv how wi mi tel unu fi liv .
48006002	Recommendation	Unu mos bak wan anada load eena unu chroblz . Wen unu du dat , unu wahn di obay di komanment weh Jeezas Krais gi unu .
59002024	Faith	Soh unu si dat wahn persn get rait wid Gaad bai weh dehn du ; da noh oanli bai dehn fayt .
45009014	Faith	Wel den , weh wi di seh , dat Gaad noh fyaa ? Neva ! Gaad aalwayz fyaa .
45014001	Recommendation	Unu mos aksep dehn wan weh stil week eena dehn fayt . Noh aagyu wid dehn bowt weh dehn tink rait fi dehn du .
66012007	Violence	Den wahn waar brok owt eena hevn . Maikl ahn ih aynjel dehn mi-di fait di jragan , ahn di jragan mi-di fait bak wid ih oan aynjel dehn .
49004026	Recommendation	“ If unu beks bad til unu di si red , unu noh fi mek dat mek unu sin . ” Ahn unu noh fi mek di son goh dong ahn unu stilyet beks bad .
60003009	Recommendation	If sohnbadi du unu sohnting bad , unu noh fi du sohnting bad bak tu dehn . Ahn if sohnbadi insolt unu , yu noh fi insolt dehn bak agen . Insteda dat , aks Gaad fi bles dehn , kaa Gaad kaal unu soh dat unu kud geh wahn blesin .
43008029	Grace	Di wan weh sen mee deh wid mi . Hihn noh lef mi bai miself , kaa Ai aalwayz du di ting dehn weh hihn laik . ”
49006014	Recommendation	Soh den , fi stan schrang gens di devl , mek aal weh da di chroot bee laik di belt weh unu faasn rong unu ways . Ahn mek di aiyan ves weh kova yu ches stan fi di rait way unu fi du tingz .
66001020	Description	Ai di kohn fi tel yu weh dehn sebm staar ya weh Ah hoal eena mi rait han , ahn dehn sebm goal lampstan , meen . Di sebm staar dehn da di aynjel dehn a di sebm cherch dehn . Di sebm lampstan dehn da di sebm cherch .
58002009	Grace	Bot weh wi doo si da Jeezas , weh Gaad mek lee loawa dan di aynjel dehn fi wahn lee wail . Ahn now , ih gi ahn gloari ahn aana laik wahn king , kaa hihn sofa det fi wee . Yes , chroo di grays a Gaad hihn gaahn chroo det fi evribadi eena di werl .
50002013	Grace	Unu si , da Gaad weh di werk eena unu haat fi mek unu mek op unu main fi du weh hihn waahn , ahn ih gi unu di powa fi du it tu .
43015011	Grace	Ah tel unu aala dehn ting ya soh dat unu ku geh ful op wid aala di sayhn hapinis weh Ai ga deep deep dong eena mai haat .
54001001	Description	Dis leta da fahn mee , Paal , weh da wahn apasl a Krais Jeezas . Gaad , weh sayv wi , ahn Krais Jeezas , di Wan weh wi put wi hoap eena , dehn aada mi fi bee Jeezas apasl .
54002009	Recommendation	Ah noh waahn di uman dehn fi di kaal atenshan tu dehnself bai di way how dehn jres . Dehn fi jres sensabl ahn deesent . Dehn noh fi di wayr dehn hyaa fansi fi kaal atenshan tu dehnself . Ahn dehn noh fi di wayr fansi goal er perl er fansi jres weh kaas tu moch .
43002015	Violence	Soh ih tek roap ahn mek wahn wip , ahn wap evribadi owt , lang wid dehn sheep ahn dehn kow ; den ih ton oava di moni chaynja dehn taybl ahn skyata aala dehn moni .
49002010	Grace	Gaad da di Wan weh mek wi , ahn ih mek wi wan wid Krais Jeezas fi du gud . Hihn mi plan fi wi du dehn gud tingz fahn way bak yaanda .
60004012	Recommendation	Mi dyaa fren dehn , noh di fraitn op wen yu di goh chroo dehn chraiyal weh bon yu laik faiya , laik if da sohnting schraynj di hapm tu yu .
66019007	Recommendation	Mek wi rijais ahn bee hapi . Mek wi prayz ahn , ahn gi ahn gloari ! Kaaz di taim fi di wedn a di Lam don kohn , ahn ih braid don geh ihself redi far it .
49006017	Recommendation	Unu fi mek di salvayshan weh Gaad gi protek unu laik wahn helmit weh unu di wayr pahn unu hed . Ahn mek di Werd a Gaad , weh di Hoali Spirit gi unu , bee laik wahn soad fi fait gens di enimi .
44007024	Violence	Ih si how wahn Eejipshan mi-di chreet wan a dehn bad , soh ih jomp een fi tek paat far ahn , ahn ih kil di Eejipshan .
53003013	Recommendation	Bot di res a unu , mi bradaz ahn sistaz , unu mosn geh taiyad a du weh rait .
46016013	Faith	Unu mos deh pahn unu gyaad . Kip di fayt weh unu ga eena di Laad , ahn ga korij , ahn unu mos bee schrang .
44007043	Sin	Insteda kehr fi mee tent , unu kehr di tent fi di gaad Molok , ahn di stachu a Refan da-mi unu staar gaad . Dehndeh da-mi di aidal dehn weh unu mi mek fi wership . Soh Ah wahn sen unu weh fahn unu oan konchri , ’ eevn ferda dan Babilan . ”
53002015	Recommendation	Soh den , wi bradaz ahn sistaz , unu fi stan schrang eena di Laad . Unu fi hoal aan tu aal di chroot weh wi mi teech unu , wen wi mi-di taak tu unu ahn wen wi rait dehn leta tu unu .
47005005	Grace	Gaad da di Wan weh don get wi redi fi dis chaynj , ahn hihn gi wi fi hihn Hoali Spirit soh dat wi ku noa dat weh hihn tel wi wahn hapm fi chroo .
54002011	Recommendation	Wahn uman fi kip kwaiyet ahn bee anda atariti , ahn soh laan eena sailens .
54005019	Recommendation	If sohnbadi di akyooz di elda dehn , yu noh fi lisn tu ahn , oanli if too er chree witnis seh dat da fi chroo .
45016016	Recommendation	Greet wan anada wid wahn hoali kis . Aal di peepl dehn fahn aal di cherch dehn sen seh heloa .
66018019	Description	Den dehn wahn chroa di dos pahn tap a dehn hed kaa dehn haat hevi . Dehn di baal ahn wayl ahn krai owt seh , “ Wai-ya-yaiy ! Ih terabl , kaa da siti mi grayt ahn powaful . Evribadi weh mi du bizniz bai see mi geh rich fahn fi shee chreja dehn . Bot luk how eena wan singl owa evriting gaan .
62003001	Grace	Si humoch wi Faada eena hevn lov wi ? Ih lov wi soh moch dat ih kaal wi ih pikni dehn ! Ahn wee da dat fi chroo . Di reezn wai di werl noh noa wee da kaa dehn neva noa hihn .
60005005	Recommendation	Sayhn way soh , unu yonga peepl fi obay unu eldaz . In fak , aala unu mos hombl unuself ahn serv wan anada . Kaa di Skripcha seh , “ Gaad fait gens dehn wan weh prowd , bot ih help dehn wan weh hombl . ”
45003004	Faith	Neva ! Gaad wahn kip fi hihn werd dehn eevn if evribadi els di lai . Da jos laik weh di Skripcha seh , “ Gaad , evri taim yoo taak , peepl wahn si seh dat yoo rait . Ahn wen yoo joj , yoo wahn win di vikchri . ”
44009014	Violence	Ahn now ih deh ya bikaa ih ga paypa fahn di cheef prees dehn fi ares aala di bileeva dehn da Damaskos weh wership yoo ! ”
61002001	Sin	Jos laik how dehn mi ga dehn faals prafit eena Izrel , da sayhn way soh , yu wahn ga dehn faals teecha weh wahn deh monks unu . Dehn wahn kohn pahn di slai wid sohn teechin weh da noh chroo ahn weh wahn mek peepl kom anda jojment ; ahn dehn wahn ton dehn bak pahn Krais , di Wan weh set dehn free fahn di powa a sin , ahn soh dehn wahn bring kwik dischrokshan pahn dehnself .
43005018	Violence	Sayka weh Jeezas seh dat , ih mek di Jooish leeda dehn waahn kil ahn moa . Da noh oanli kaa ih mi-di brok di Sabat , bot pahn tap a dat , ih mi-di seh dat Gaad da fi hihn Faada , ahn dat mi-di mek hihn eekwal wid Gaad .
46011002	Faith	Ah prowd a unu dat unu memba mi eena evriting , ahn unu kip aan di fala aal di teechin dehn weh Ah mi paas dong tu unu .
44002025	Faith	Dis da weh King Dayvid mi seh bowt ahn : Ih seh , ‘ Ah aalwayz si di Laad fronta mi aal di taim . Sayka weh ih deh rait saida mi , Ah noh hafu wori bowt notn .
60001023	Grace	Unu baan agen chroo di Werd a Gaad weh alaiv ahn wahn laas fareva . Unu noh baan agen fahn wahn ma ahn pa fahn dis ert , bikaaz di laif weh dehn wahn gi yu wahn en op eena det . Bot disya nyoo laif wahn laas fareva bikaaz ih kohn fahn di Werd a Gaad weh alaiv ahn wahn laas fareva .
59005016	Recommendation	Soh , unu mos kanfes unu sin dehn tu wan anada , ahn pray fi wan anada soh dat unu wahn ku geh heel . Wen wahn persn weh rait wid Gaad pray , dat powaful , ahn ting hapm !
43006047	Faith	“ Ah di tel unu di chroot , enibadi weh bileev eena mee don ga di laif aredi weh wahn neva en .
43014018	Grace	“ Ah noh wahn lef unu laik dehn pikni weh noh ga nobadi fi main dehn ; Ah wahn kohn bak tu unu .
45003002	Grace	Ah di tel unu , da wahn gud ting fi bee wahn Joo eena evri way . Fos ting , Gaad mi chros di Jooz dehn wid di veri werdz a Gaad ihself .
49006005	Recommendation	Unu weh da slayv , unu fi shoa rispek tu unu maasta ya pahn ert ahn du weh dehn tel unu fi du . Unu fi du di werk wid aal unu haat sayhn laik how unu wuda du it fi Krais .
45002004	Grace	Unu tink dat Gaad kainis tu unu noh meen notn ? Ih ga payshens wid unu ahn put op wid unu fi wahn lang taim . Unu noa fi shoar dat Gaad du soh moch gud fi unu , kaa ih di chrai fi get unu fi ton fahn unu sin dehn .
62005014	Faith	Ahn dis da di kanfidens wi ga eena hihn , dat if wi aks ahn eniting akaadn tu weh hihn waahn , ih lisn tu wi .
45015013	Faith	Ah pray dat Gaad weh gi hoap wahn mek unu ful op wid jai ahn pees az unu chros eena ahn . Den di powa a di Hoali Spirit wahn mek unu luk faawod moa ahn moa tu weh Gaad wahn du .
43019041	Description	Wahn gyaadn mi deh kloas tu wichpaa Jeezas mi geh kroosifai , ahn rait een dehsoh , wahn toom weh dehn neva put no ded badi eena yet mi deh .
66019020	Violence	Bot dehn kech di bees ahn di faals prafit . Hihn da di wan weh mi du dehn mirakl fronta di bees . Wid dehn mirakl hihn mi fool op dehn peepl weh mi geh di maak a di bees ahn weh mi wership ih stachu . Dehn pich di bees ahn di faals prafit alaiv eena wahn layk a faiya weh di bon wid solfa .
45012020	Recommendation	Bot unu mos du laik weh rait dong eena di Skripcha . Ih seh , “ If yu enimi hongri , gi dehn sohnting fi eet . If dehn tersti , gi dehn sohnting fi jrink . If unu du dat , unu wahn pail op faiya koal pahn tap a dehn hed . ”
51003016	Recommendation	Mek di mesij bowt Jeezas Krais aalwayz liv rich-wan eena unu haat ; teech wan anada , advaiz wan anada , ahn du it eena wahn waiz way . Sing saamz , ahn sing di him dehn , ahn sing prayz sang tu Gaad , ahn aalwayz tel ahn tanks eena unu haat .
51003019	Recommendation	Unu hozban , unu fi lov unu waif ahn noh abyooz dehn .
54005016	Recommendation	If eni uman weh da wahn bileeva ga wido dehn eena ih famili , shee fi help dehn ahn noh mek di cherch haftu berdn dong wid dehn . Eena da way deh di cherch wahn ku help dehn wido weh reeli need di help fi chroo .
62005011	Grace	Ahn dis da weh Gaad mi seh : Hihn gi wi laif weh wahn neva en , ahn da laif deh eena ih Son .
62005012	Faith	Enibadi weh ga di Son ga laif , ahn enibadi weh noh ga di Son a Gaad noh ga laif .
43008036	Grace	Soh den , if Gaad Son mek unu geh free fahn sin , den unu wahn free fi chroo .
49003013	Faith	Soh den , Ah di bayg unu fi noh geh diskorij bikaaz Ah di sofa dehn ting ya fi fi unu sayk . Kaaz da fi fi unu benifit dat Ah di sofa .
45016018	Sin	Dehn peepl weh du da kaina ting deh , dehn noh du di werk a wi Laad Jeezas Krais . Dehn di werk fi satisfai fi dehn oanself . Dehn ga sweet mowt ahn dehn taak fansi fi kanfyooz op di main a di peepl dehn weh noh noa dat dehn di du bad .
45001029	Sin	Dehn haat ful op wid aal kaina wikidnis . Dehn du aal kaina bad ting tu wan anada . Dehn ga red aiy , ahn dehn jelos wan anada ; dehn di kil op wan anada , ahn fait wid wan anada ; dehn greedi , ahn dehn tink loan bad ting bowt wan anada ; dehn gasip bowt wan anada .
55001014	Recommendation	Gaad chros yu fi gi yu ih preshos chroot dehn , soh yu mos tek gud kayr a dehn wid di help a di Hoali Spirit weh liv eena wi .
48006008	Faith	If yu di du oanli weh fi yoo oan sinful haat waahn , aal weh yu wahn reep fahn dat da det ahn dischrokshan . Bot if yu liv how di Hoali Spirit waahn yu liv , den yu wahn reep laif weh wahn neva en chroo da sayhn Spirit .
46010009	Recommendation	Wi noh fi chrai tes Krais , laik weh som a dehn du , ahn dehn mi ded fahn snayk bait .
46013005	Recommendation	If unu lov peepl , unu noh wahn bee selfish ahn aalwayz waahn unu oan way aal di taim . Wen yu lov peepl yu noh wahn eezi fi geh beks , ahn yu noh wahn di kip chrak a hoo aal du yu ting .
66009009	Description	Dehn mi-di wayr dis ting weh luk laik aiyan ves pahn dehn ches . Ahn wen dehn di flai , di haad rakit weh dehn wing mi-di mek da-mi laik lata haas di pul sohn kehrij weh di rosh fi fait eena waar .
43015022	Sin	Yu si , if Ah neva kohn ahn taak tu dehn , den dehn neva mi wahn gilti a du notn rang , bot now dehn noh ga no ekskyooz fi dehn rangdooinz .
51004005	Recommendation	Wen unu deh wid peepl weh noh chros eena Krais , du evriting wid wizdom . Tek advantij a evri chaans weh unu geh , fi tel dehn di Gud Nyooz .
45006006	Faith	Wi noa dat di laif weh wi doz liv ded sayhn taim wen dehn kil Jeezas pahn di kraas , soh dat di powa a sin weh doz rool wi laif ku geh dischrai . Wi noh hafu bee slayv tu sin nohmoh .
62003010	Sin	Dis da how yu ku noa hoo da Gaad pikni , ahn hoo bilangz tu di devl : aal dehn wan weh noh du weh rait , er weh noh lov dehn bradaz ahn sistaz noh bilangz tu Gaad .
45008007	Sin	Soh wen sohnbadi jos di tink aal di taim bowt weh dehn sinful haat waahn , dat mek dehn Gaad enimi . Dehn noh waahn du weh Gaad Laa seh ; dehn kyaahn du it .
44002026	Faith	Ahn soh mi haat oanli feel glad , ahn mi mowt sing ih prayz . Eevn doa Ah da flesh ahn blod , Ah ga kanfidens dat yoo , Gaad ,
46010020	Sin	No , weh Ah di seh da dat wen peepl weh noh noa Gaad sakrifais tu aidal , dehn di sakrifais tu deeman , noh tu Gaad . Ah noh waahn unu tek paat eena notn wid no deeman .
44013001	Description	Eena di cherch da Antiyak yu mi ga sohn prafit ahn sohn teecha . Dehn da-mi Baanabas , ahn Simiyan weh dehn kaal Naijer , ahn Looshos fahn Saireen , ahn Manayen weh mi groa op wid Herod weh da-mi di roola a Gyalilee , ahn Saal .
49005006	Recommendation	Soh unu noh mek nobadi fool unu , di tel lai weh noh mek no sens . Aal dehn tingz ya weh Ah di taak bowt , dehn mek Gaad beks bad wid dehn peepl weh noh di du weh ih tel dehn fi du .
56001011	Sin	Sohnbadi haftu stap dehn bikaaz dehn di fool op hoal famili , di teech dehn ting weh da noh chroo . Aal dehn waahn da yu moni .
43013011	Sin	Ih mi seh dat , kaa ih mi don noa hoo mi wahn sel ahn owt .
43010001	Sin	Jeezas seh , “ Ah di tel unu di chroot , enibadi weh noh kom eena di sheep pen chroo di gayt , bot chrai fi klaim een wahn neks way , da wahn teef weh di luk fi teef di sheep dehn .
61002015	Sin	Dehn don lef di way weh rait ahn soh laas dehn way . Dehn fala di way a Baylam , weh da Bayor son , weh oanli lov di moni weh ih geh fi du rang .
44014005	Violence	Now sohn Jooz ahn peepl weh da noh Joo , lang wid dehn leeda dehn , mi-di plan fi beet op Paal ahn Baanabas ahn stoan dehn tu det .
43021017	Description	Den Jeezas aks ahn wahn terd taim seh , “ Saiman , yoo weh da Jan son , yoo lov mee ? ” Peeta mi feel hert kaa Jeezas aks ahn if ih lov ahn chree taim . Peeta tel Jeezas seh , “ Laad , yoo noa evriting . Yoo noa Ai lov yoo . ” Jeezas seh , “ Wel den , feed mi sheep dehn .
66021027	Sin	Bot notn weh bad wahn goh eena di siti . Ahn nobadi weh di du dehn doti ting weh mek peepl shaym wahn goh deh . Sayhn way , dehn peepl weh noh tel di chroot , dehn wahn kyaahn goh een needa . Dehn peepl weh wahn goh eena di siti da oanli dehn peepl weh dehn naym mi rait dong eena di Lam buk a laif .
66017004	Sin	Di uman mi-di wayr perpl ahn brait red kloaz , ahn ih mi jres op fansi wid wahn lata goal , ahn juwelz , ahn perl beed . Ih mi-di hoal wahn goal kop eena ih han , weh mi ful op wid aal di doti ahn naasti ting dehn weh ih du .
51003014	Recommendation	Bot moa dahn eniting els , unu fi ga lov kaa dat da weh tai aala dehn ting tugeda soh dat evriting ku goh smood smood .
43012023	Description	Jeezas tel dehn seh , “ Di taim kohn fi mek dehn si how wandaful di Son a Man wandaful .
45002022	Sin	Unu di tel ada peepl seh , “ Unu noh fi cheet pahn unu waif er unu hozban , ” bot stilyet unu du dat . Unu di taak seh unu hayt dehn aidal weh peepl mek fi wership . Stil , unu di teef fahn di plays dehn weh di peepl dehn wership di aidal dehn .
45007008	Sin	Bot wen di Laa seh Ah noh fi waahn notn weh nobadi els gat , sin ga di chaans fi mek Ah waahn ting weh noh bilangz tu mi . If no Laa neva deh , den sin neva mi wahn ga no powa ; ih mi wahn ded .
44026017	Grace	Ai wahn protek yu fahn yu oan peepl ahn fahn dehn peepl weh da noh Joo weh Ah di sen yu tu .
56003003	Sin	Bikaaz wee yoostu bee schupid tu ; wi neva obay Gaad , ahn wi neva pay ahn no main . Wi da-mi slayv tu evriting weh wi ga di feelin fi du ahn weh gi wi pleja . Wi liv wi laif di hoal malis ahn di red wi aiy aafa weh peepl ga . Peepl doz hayt wi ahn wee doz hayt dehn .
54005021	Recommendation	Fronta Gaad ahn Krais Jeezas , ahn Gaad oan aynjel dehn , Ah di waan yu fi du dehn tingz ya weh Ah di tel yu fi du . Yu fi chreet aal peepl di sayhn way , ahn noh shoa no kaina fayvritizm .
58010035	Recommendation	Soh den , unu noh fi stap chros eena di Laad , noh kay weh hapm , kaa memba unu wahn geh wahn big riwaad .
46004002	Faith	Now , dehn wan weh dehn put in chaaj mos shoa dat dehn wahn du eniting weh dehn maasta tel dehn fi du .
44009043	Description	Peeta stay da Japa fi wahn lee taim di liv wid Saiman , wahn man weh mek ting owta leda .
46003016	Grace	Unu noh noa seh dat unu da Gaad templ , ahn fi hihn Hoali Spirit liv eena unu ?
58010019	Faith	Soh , mi dyaa bradaz ahn sistaz , wi ku goh eena Di Moas Hoali Plays widowt frayd sayka weh Jeezas mi shed ih blod .
43008021	Sin	Jeezas tel dehn agen , “ Ai gwehn weh , ahn unu wahn luk fi mi , bot unu wahn ded ahn unu sin stil noh wahn geh fagiv . Unu kyaahn goh wehpaa Ai gwehn . ”
51003012	Recommendation	Gaad pik unu fi bee fi hihn oan speshal peepl dehn weh hoali , ahn weh hihn lov , soh mek unu haat goh owt tu wan anada ; unu fi kain ahn hombl , unu fi chreet wan anada gud , ahn ga payshens wid wan anada .
43012026	Faith	Enibadi weh waahn serv mee hafu fala mee , soh dat dehn ku deh sayhn plays weh Ai deh tu . Ahn mai Faada wahn aana enibadi weh serv mee .
54003004	Description	Ih fi si dat evriting goh gud eena ih oan hows . Ih fi mek ih pikni dehn du weh ih tel dehn fi du , ahn dehn mos luk op tu ahn eena evriting .
52005011	Recommendation	Soh bikaaz a dat , unu fi kip aan di inkorij wan anada , ahn help wan anada fi bee schranga eena di Laad , jos laik weh unu mi-di du .
62003011	Recommendation	Dis da di mesij weh unu yehr fahn di biginin : Wi fi lov wan anada .
46007026	Recommendation	Now sayka weh wi di goh chroo sohn haad taim , Ah tink ih beta fi evribadi fi stay sayhn laik how dehn deh .
43003001	Description	Dehn mi ga dis Jooish rilijos leeda weh da-mi wahn Farisee . Hihn mi nayhn Nikodeemos .
59002025	Description	Eevn Rayhab , weh da-mi wahn prastichoot , mi get rait wid Gaad sayka weh shee mi du . Shee mi tek kayr a di Izrelait spai dehn ahn help dehn eskayp bai wahn nada road .
54002015	Faith	Bot Gaad wahn sayv di uman dehn wen dehn baan pikni , if dehn kip aan di chros eena Jeezas Krais , ahn lov peepl , ahn bee hoali , ahn if dehn di liv deesent .
44013017	Grace	Di Gaad a Izrel pik wi ansesta dehn ahn rayz dehn op ahn mek dehn intu wahn big nayshan wail dehn mi deh da Eejip . Ahn ih bring dehn owt fahn deh wid fi hihn powa .
44015008	Grace	Gaad noa how man tink , ahn ih shoa seh dat hihn aksep dehn wan weh da noh Joo wen hihn gi dehn di Hoali Spirit jos laik how ih gi wee .
59002011	Sin	Di sayhn Gaad weh mi seh , “ Yu noh fi cheet pahn yu hozban er yu waif , ” mi seh tu , “ Yu noh fi merda . ” Eevn if yu noh ga seks wid nobadi eksep di persn weh yu marid tu , bot yu ton rong ahn merda sohnbadi , yu stil di brok di Laa .
43010028	Grace	Ai gi dehn laif weh wahn laas fareva , ahn dehn wahn neva ded . Nobadi noh wahn grab dehn owta mai han .
45016020	Grace	Ahn soon , Gaad , weh gi wi pees , wahn dischrai Saytan powa ahn put ahn anda yu fut . Mek di grays a wi Laad Jeezas Krais deh pahn unu .
55003005	Sin	Dehn wahn play laik dehn di fala Gaad , bot akchwali dehn noh waahn Gaad ga no powa oava dehn laif . Yu noh fi miks op wid dehn peepl .
45012005	Description	Sayhn way , eevn doa wi da lata peepl , wi da wan badi , kaa wi da wan wid Krais , ahn aala wi jain aan tu wan anada az difrent paat a wan badi .
56003008	Faith	Dehnya tingz weh Ah di tel yu da chroo . Ah waahn yu put yu fut dong , soh dat di bileeva dehn weh ga dehn fayt eena Gaad , wahn fala dehn teechin , ahn du lata gud aal di taim .
59002023	Faith	Ahn weh di Skripcha mi seh mi kohn chroo . Ih mi seh , “ Aybraham mi bileev Gaad , ahn Gaad aksep ahn az wahn raichos man , ” ahn dehn mi kaal ahn Gaad fren .
59002001	Faith	Mi bradaz ahn sistaz , laik how unu di fala wi wandaful Laad Jeezas Krais , unu noh fi chreet sohn peepl beta dan adaz .
45003013	Sin	“ Dehn werdz da laik dehn bad smel weh di kohn fahn wahn oapm grayv . Aal weh di kom owta dehn mowt da loan lai fi fool op peepl . ” “ Dehn werdz da laik snayk paizn . ”
49005028	Recommendation	Soh da da sayhn way , di hozban fi lov ih waif jos laik how ih lov ih oan badi . Di man weh lov ih waif lov ihself .
45009030	Faith	Soh den , weh wi di seh ? Wi di seh dat eevn doa peepl weh da noh Joo neva chrai fi mek ting rait wid Gaad , Gaad don mek evriting rait bitween ihself ahn dehn , kaa dehn chros eena Krais .
54003009	Faith	Wahn deekan fi ga wahn klyaa kanshans , ahn ih fi hoal aan tu di deep deep teechin weh ih geh fahn Gaad .
54006002	Recommendation	Dehn slayv weh ga wahn maasta weh bileev eena Krais noh fi tink seh dat bikaaz dehn da brada eena Krais , dehn fi tek advantij ahn noh gi dehn rispek . Insteda dat , dehn slayv fi werk eevn beta fi dehn maasta , kaa di werk weh dehn di du wahn help dehn maasta weh da wahn bileeva weh dehn lov . Yu fi teech peepl dehn tingz ya ahn inkorij dehn fi du dehn .
45003003	Faith	Da chroo seh dat som a di Jooz dehn noh du weh Gaad waahn dehn du . Dat meen dat Gaad noh wahn kip fi hihn werd ?
43019034	Violence	Insteda dat , wan a di soalja dehn shub ih spyaa eena ih said , ahn sayhn taim blod ahn waata ron owt .
43015012	Recommendation	“ Dis da weh Ah waahn unu du : Lov wan anada di sayhn way how Ai lov unu .
45006013	Recommendation	Yu noh fi yooz no paat a yu badi fi du notn bad . Insteda dat , yu mos gi Gaad yu hoal badi fi mek hihn yooz fi du weh rait , kaa da hihn don gi yu nyoo laif .
58010039	Faith	Bot wee da noh peepl weh ton bak ahn den geh dischrai . Wee da peepl weh chros Gaad , soh hihn sayv wi .
45011026	Grace	Soh , Gaad wahn sayv aala di Jooish peepl dehn . Da laik weh rait dong eena di Skripcha , “ Di Sayvya wahn kom owta Zaiyan , ahn ih wahn tek evriting weh eevl owta Jaykop disendant dehn .
52002015	Violence	Dehn mi kil di prafit dehn , ahn dehn mi kil di Laad Jeezas , ahn dehn mek wi sofa reel bad . Gaad neva laik weh dehn du , ahn in fak , nobadi els neva laik weh dehn du .
58010026	Sin	Kaa if wi kip aan di sin ahn sin afta wi don geh fi noa di chroot , den nohmoh sakrifais noh deh weh ku tek weh wi sin dehn .
49002006	Grace	Den Gaad rayz wi op wid Krais , ahn den ih put wi fi sidong wid hihn op eena hevn , ahn soh rool wid Krais Jeezas .
49004025	Recommendation	Soh den , evri wan a unu fi stap tel lai . “ Unu fi tel di chroot tu di ada bileeva dehn , ” bikaaz aala wi tugeda bilangz tu Krais . Wi da aal wan badi .
48002005	Faith	Bot wi neva giv een tu dehn wan bit . Wi mi waahn mek shoar dat di chroot a di Gud Nyooz bowt how Jeezas Krais free wee wahn aalwayz stay wid unu .
46014013	Recommendation	Soh , enibadi weh ga di gif fi taak eena tongz shuda pray tu Gaad fi mek dehn ga di gif fi interpit weh dehn di seh tu .
44009001	Violence	Meentaim , Saal stil mi-di chretn Jeezas falowa dehn ahn ih mi waahn kil dehn . Soh ih gaahn da di hai prees ,
43017013	Description	“ Now Ai soon kohn bak tu yoo , bot Ah seh aala dehn ting wail Ah stil deh pahn dis ert , soh dat mi disaipl dehn haat ku ful op a di sayhn hapinis weh deh deep dong eena mai haat .
60004013	Recommendation	Insted , yu fi glad dat yu di geh di chaans fi shayr eena Krais sofarin , bikaaz aftawodz yu wahn geh di jai fi shayr eena ih gloari wen ih shoa it fi mek di werl si .
44011006	Description	Wen Ah luk een deh , Ah si foa-fut animal ahn wail animal weh liv pahn ert , ahn reptail , ahn berd weh flai eena di ayaa .
51003008	Recommendation	Bot now unu mos stap du dehn tingz deh . Unu mos stap geh beks eezi . Unu mos stap hayt peepl an stap du eevl . Unu mos stap insolt ahn slanda peepl ahn stap kos bad wod .
44018003	Description	ahn laik how dehn doz mek tent fi sel jos laik Paal , ih en op di stay wid dehn ahn werk wid dehn .
45006012	Sin	Soh den , yu mosn mek sin rool nohmoh oava yu badi weh wahn ded . Yu noh fi giv een tu notn bad weh yu badi di kaal fa .
53003012	Recommendation	Wi waan dehn peepl deh , eena di naym a wi Laad Jeezas Krais . Wi koman dehn fi liv di rait way , di werk fi dehn livin .
44007009	Sin	“ Jaykop son dehn mi jelos dehn yonga breda Joazef , ahn dehn sel ahn fi slayv da Eejip . Bot Gaad mi deh wid ahn ,
44011028	Description	Wan a dehn weh nayhn Agabos stan op wid di powa a di Hoali Spirit pan ahn , ahn pridik seh dat wahn bad bad taim a staavayshan mi wahn spred oava aala di konchri dehn weh di Roaman govament di rool oava . ( Dis hapm wen Klaadiyos da-mi di Empara . )
44020036	Description	Wen Paal finish seh dis , ih neel dong ahn pray wid aala dehn .
48005024	Faith	Soh wen peepl bilangz tu Krais Jeezas , dehn oal sinful naycha ahn aala dehn ting weh dehn doz hat fi du , ded pahn di kraas lang wid hihn .
59001002	Recommendation	Mi bradaz ahn sistaz , unu mos feel glad enitaim unu ron intu eni kaina chroblz ahn chraiyalz ,
62001006	Sin	If wi seh dat wee shayr wi laif wid Gaad ahn stilyet di liv eena daaknis , di du aal kaina eevl ting , den wi di lai , ahn wi noh di liv akaadn tu di chroot .
44010011	Description	Ih si hevn oapm op , ahn sohnting laik wahn big sheet geh let dong tu di grong bai di foa kaanaz .
44002009	Description	Yu ga peepl ya fahn aal bowt . Yu ga Paatyanz , ahn Meedz , ahn Eelamaits . Den peepl deh ya fahn Mesopotaymya ahn Judeeya , fahn Kapadosha ahn Pontus , ahn Aysha . Den yu ga peepl fahn Frijya , Pamfilya , ahn Eejip ahn fahn sohn paat a Libya weh deh kloas tu Saireen . Yu ga sohn vizitaz fahn Roam weh da Joo ahn ada peepl weh mi jain di Jooish rilijan , lang wid peepl fahn Kreet ahn Araybya . Wi yehr dehn di taak eena aala wi oan langwij bowt di grayt ting dehn weh Gaad du . ”
51001010	Faith	Den yu wahn ku liv eena wahn way weh aana di Laad ahn yu wahn ku du aala dehn ting weh wahn pleez ahn . Yu wahn waahn du dehn ting weh gud ahn kain tu ada peepl . Eena dis way yu wahn groa fi noa Gaad beta ahn beta .
54001018	Recommendation	Timoti , mi son , dis da di inschrokshan weh Ah di gi yu : fala dehn mesij weh Gaad mi gi tu di prafit dehn bowt yu , soh dat yu wahn ga di main fi fait haad eena dis gud fait .
66019001	Faith	Wen da aynjel weh ga lata powa mi don , Ah yehr wahn naiz laik wahn lowd showt fahn wahn big , big krowd weh deh eena hevn . Dehn seh , “ Halelooya ! Mek wi prayz Gaad weh sayv wi ! Hihn ga gloari ahn powa moa dahn aal bikaaz ih bilangz tu hihn !
49002001	Grace	Fos , unu mi ded wen ih kohn tu di tingz a Gaad . Dis da-mi bikaaz unu rifyooz fi du weh Gaad seh ahn bikaaz a unu sin dehn .
46010021	Sin	Yu kyaahn jrink di wain fahn di kop weh di Laad gi ahn jrink fahn di kop weh peepl don yooz fi wership deeman wid . Sayhn way , yu kyaahn eet ahn ga paat eena di Laad taybl ahn di taybl a deeman .
49005003	Recommendation	Unu da Gaad peepl , soh unu noh fi sleep rong , er liv eni kaina loos laif , er greedi fi eniting . Dehndeh kaina laif shudn ga no plays monks Gaad peepl dehn .
56001015	Sin	Fi peepl weh ga wahn kleen haat , dehn si evriting az kleen , bot fi peepl weh noh ga kleen haat , dehn si evriting az doti . Dehn main aal korop ahn dehn kanshans noh eevn noa wen dehn di du eevl .
44009021	Description	Aala di peepl weh yehr ahn mi sopraiz ahn dehn aks seh , “ Dis da noh di sayhn man weh mi-di persikyoot di peepl dehn da Jeroosalem weh bileev eena Jeezas ? Wee mi tink seh dat hihn kohn ya fi ares di bileeva dehn ahn kehr dehn bak da di cheef prees dehn eena chaynz . ”
58008006	Description	Bot now Gaad pik Jeezas fi du di werk a wahn prees , ahn da werk beta dahn weh dehn ada prees dehn doz du . Sayhn way , Jeezas mek wahn beta agreement bitween Gaad ahn peepl , ahn anda dis nyoo agreement , Gaad mek wahn pramis weh beta dan di oal wan .
50001021	Faith	Fi mee , if Ah liv , Ah wahn liv fi Jeezas Krais , ahn if Ah ded , ih wahn bee eevn beta .
50001006	Faith	Gaad staat tu du wahn gud jab eena unu , an Ah noa fi shoar dat ih wahn finish it bai di Day Krais Jeezas kohn bak .
62005020	Faith	Ahn wi noa dat di Son a Gaad don kohn , ahn ih gi wi andastandin soh dat wi ku noa di chroo Gaad ; ahn wee liv eena di Wan weh chroo , weh da ih Son , Jeezas Krais . Da hihn da di chroo Gaad , ahn da hihn da laif weh wahn neva en .
45012018	Recommendation	Unu mos du evriting weh unu noa fi du soh dat unu ku liv peesabl wid evribadi .
58010023	Faith	Mek wi stan schrang ahn hoal aan tait tu di hoap weh wi seh wi ga , kaa wi ku chros Gaad fi kip ih pramis .
43014027	Grace	“ Pees da weh Ah di lef wid unu , ahn da mai oan pees ; da noh laik di wan weh di peepl dehn a dis werl gi . Now unu mosn hat unu haat . Noh frayd .
47005006	Faith	Soh den , wi ku tek haat , eevn doa wi noa seh az lang az wi di liv eena dehnya badi ya , wi noh deh hoam wid di Laad yet ;
43012047	Grace	“ If enibadi yehr weh Ah seh ahn noh du it , Ai noh wahn joj dehn , kaa Ai neva kohn fi joj di peepl dehn eena dis werl ; Ai kohn fi sayv dehn .
62003012	Sin	Wi noh fi bee laik Kayn , weh mi bilangz tu di eevl wan ahn merda ih breda . Ahn wai ih mi merda ahn ? Kaa evriting weh Kayn mi du mi eevl , ahn evriting weh ih breda mi du mi rait eena Gaad sait .
66016020	Description	Aal di ailan dehn disapyaa ahn aal di mongtin dehn neva deh nohmoh .
58011012	Description	Soh , wahn hoal nayshan mi wahn kohn chroo dis wan man , Aybraham , weh mi don tu oal fi ga pikni . Dis nayshan mi wahn ga soh moch peepl dat sayhn laik how yu kyaahn konk di staar dehn eena di skai , ahn di grayn a san dehn pahn di seeshoa , yu wahn kyaahn konk dehn needa .
54001017	Faith	Soh mek wi aana ahn prayz di King hoofa kingdom da fareva , di Wan weh wi kyaahn si , ahn weh wahn neva ded . Hihn da di oanli Gaad fi chroo . Mek wi gi ahn aana ahn prayz , fareva ahn eva ! Aymen .
66014007	Faith	Di aynjel hala owt lowd seh , “ Unu fi hoal Gaad hai ahn gi ahn gloari . Kaa di taim don kohn wen Gaad fi joj di peepl . Unu fi wership ahn , kaa ih mek hevn ahn di jrai lan . Ih mek di see ahn di waata weh di kom op owta di grong ! ”
44006001	Description	Sohn taim layta , az di nomba a bileeva dehn geh moa ahn moa , wahn kwaaril staat monks di peepl dehn . Dehn wan weh taak Greek komplayn gens di Jooz dehn fahn deh . Di Greek wan dehn mi-di seh dat fi dehn wido dehn neva mi-di geh fi dehn amonk a food weh dehn fi geh evri day .
60002021	Grace	Aftaraal , Gaad kaal yu fi sofa if yu wahn fala eena di futstep dehn weh Krais lef . Krais lef wahn egzampl wen hihn sofa fi wee .
53003010	Recommendation	Wen wi mi deh wid unu , wi yoostu tel unu seh , “ If unu noh werk , unu noh fi eet . ”
43003016	Grace	“ Yu si , Gaad lov di peepl dehn eena dis werl soh moch dat ih giv op ih wan ahn oanli Son fi dehn , soh dat enibadi weh put dehn fayt eena ahn wahn neva ded ; insteda dat , dehn wahn liv wid Gaad fareva .
44019015	Description	Bot wen dehn gi di koman , di eevl spirit tel dehn seh , “ Ah noa Jeezas , an Ah noa Paal , bot da hoo yoo ? ”
66019019	Violence	Den Ah si di bees di gyada di king dehn a di ert tugeda wid dehn aami . Dehn mi gyada tugeda fi mek waar gens di wan weh di raid di haas ahn gens ih aami .
44027002	Description	Wi boad wahn ship fahn Ajramityam weh mi redi fi lef fi goh da difrent plays lang di koas a Aysha ; soh wi set sayl . Aristaakos , wahn Masidoanyan fahn Tesalonaika , mi deh wid wi .
58013003	Recommendation	Memba dehn wan weh deh eena prizn laik da unu unuself deh eena prizn wid dehn , ahn memba dehn wan weh di geh bad chreetment , sayhn laik if da unu dehn di chreet bad tu .
51003017	Recommendation	Ahn evriting weh unu du er seh , unu fi du it eena di naym a di Laad Jeezas , ahn unu mos gi tanks tu Gaad di Faada chroo Jeezas .
48006006	Recommendation	Now if sohnbadi di teech unu di Werd a Gaad , unu shuda shayr aala di gud ting dehn weh unu ga wid dehn .
44007005	Description	Gaad neva gi Aybraham rait deh ahn den notn fi ihself , nat eevn wahn fut a lan , bot Gaad did pramis fi gi ahn di lan eena di fyoocha weh wahn bee fi hihn ahn ih pikni , ahn ih pikni pikni dehn dong di lain . Wen Gaad mek da pramis , Aybraham neva ga no pikni .
44007019	Description	Hihn chrik fi wee peepl dehn ahn mi kruwil tu dehn . Ih foas dehn fi put dehn baybi owta doa , ahn lef dehn deh fi ded .
43020003	Description	Den Peeta ahn di ada disaipl set owt fi gaahn da di toom .
44024016	Faith	Bikaaz a dis , Ai aalwayz chrai mi bes fi kip wahn klyaa kanshans wid Gaad ahn man eena evriting weh Ah du .
65001013	Description	Dehn da laik di wayv dehn fahn di see weh chroa op aal di dert ahn dotinis pahn di shoa , sayhn laik di shaymful ting dehn weh dehn peepl dehn du . Dehn da laik dehn staar weh noh ga no plays eena di skai . Gaad ga wahn set plays fi dehn eena daaknis fareva , weh no lait noh deh ataal .
48001012	Description	Ah neva get it fahn no hyooman persn , ahn nobadi neva teech mi it . Ah get it schrayt fahn Jeezas Krais , weh shoa mi it ihself .
45007005	Sin	Di Laa doz ster wi op fi du aal kaina bad ting weh wi badi di kaal fa fi wi du ; ahn dehn bad ting dehn weh wi doz du doz di kil wi .
54002007	Faith	Ahn soh dat da wai Gaad pik mee ahn sen mi fi bee ih preecha ahn wahn apasl , fi teech dehn wan weh da noh Joo how fi bileev eena Krais , ahn fi shoa dehn di chroo way . Ah di tel yu di chroot , an Ah noh di tel no lai .
62003024	Faith	Aal hoo obay ih komanment dehn da wan wid Gaad , ahn Gaad da wan wid dehn . Ahn wee noa dat hihn di liv eena wi kaa di Hoali Spirit weh ih gi wi liv eena wi .
46010024	Recommendation	Noh oanli tink bowt unu oanself , bot tink bowt weh gud fi ada peepl tu .
45012016	Recommendation	Liv peesabl wid wan anada . Unu noh fi goh aan haiti-taiti , bot unu mos miks op wid peepl weh ada peepl luk dong pan . Unu noh fi tink seh unu beta dahn ada peepl .
49004031	Recommendation	Unu noh fi ga no kaina bitanis eena unu haat ; ahn unu noh fi geh soh beks dat ih get owta kanchroal needa . Unu noh fi hala op aata wan anada ner di insolt op wan anada . Unu noh fi di shoa no kaina haytful feelinz tu wan anada .
51001025	Faith	Gaad pik mee fi serv di cherch ahn soh ih sen mi fi goh preech fi hihn hoal mesij tu unu .
66001014	Description	Ih hed ahn ih hyaa mi wait laik wul , er jos laik snoa . Ahn ih aiy dehn mi-di shain brait , brait laik faiya .
47004015	Grace	Yes , aala dis da fi fi unu sayk . Ahn az moa ahn moa peepl kohn fi bileev eena Krais , sayka di grays a Gaad , lata tanks wahn di goh op tu Gaad , ahn hihn wahn geh moa ahn moa gloari .
43006056	Faith	Dehn wan weh eet mai flesh ahn jrink mai blod liv eena mee , an Ai liv eena dehn .
43011027	Faith	Marta ansa seh , “ Yes , Laad ! Ai mi aalwayz bileev seh yoo da Gaad Son , weh da di Krais weh Gaad mi fi sen . ”
44002042	Faith	Dehn kantinyu fi laan fahn di apasl dehn . Dehn shayr dehn laif tugeda , di eet , ahn di taak , ahn di pray .
58001009	Grace	Yoo lov weh rait ahn yu hayt weh eevl . Dat da wai mee , weh da yu Gaad , pik yoo ahn aana yu moa dahn aala yu fren dehn , ahn weh Ah pik yoo , dat gi yu lata jai . ” “ Laad , wen notn neva deh , da yoo mek di ert ahn di hevn dehn wid yu oan han dehn .
44012002	Violence	Ih staat wid Jaymz weh da Jan breda , ahn ih gi aadaz fi mek dehn kil ahn wid wahn soad .
55002016	Recommendation	Stay weh fahn foolish taak weh noh ga notn fi du wid Gaad , bikaaz dat jos wahn mek peepl stap fala Gaad moa ahn moa .
62003015	Sin	Aal hoo hayt dehn brada er sista weh da wahn bileeva da merdara , ahn unu noa seh dat no merdara noh ga laif weh wahn neva en eena dehn .
43021015	Faith	Wen dehn don eet , Jeezas seh tu Saiman Peeta , “ Saiman , yoo weh da Jan son , yoo lov mee moa dahn eniting els ? ” Peeta tel Jeezas seh , “ Yes Laad , yoo noa Ai lov yoo . ” Jeezas tel ahn seh , “ Feed mi lam dehn , den . ”
46012008	Grace	Gaad Spirit ku mek wan persn seh wahn mesij fahn Gaad weh ful a wizdom , ahn da sayhn Spirit ku mek wahn nada wan taak wid lata nalij .
44007013	Description	Da pahn dehn sekant vizit , Joazef mek dehn noa seh dat hihn da-mi dehn breda , ahn soh Fayro kohn fi noa seh dat Joazef mi ga faamli .
60003010	Recommendation	Ih rait eena di Skripcha seh , “ If unu waahn fi mek unu laif hapi ahn liv wahn gud laif , yu noh fi taak bad tingz , ahn yu noh fi tel no lai .
44004032	Description	Di bileeva dehn mi ga wan haat ahn main . Nobadi neva seh dat weh dehn oan da fi dehn wan , bot dehn shayr evriting weh dehn mi ga wid wan anada .
46015003	Grace	Kaa Ai paas aan tu unu di moas impoatant ting weh mi paas aan tu mee : dat Krais mi ded fi wi sin dehn , jos laik weh di Skripcha seh ,
66018024	Violence	Eena Babilan , di blod a Gaad prafit dehn ahn di blod a Gaad peepl dehn mi-di ron eena ih schreet . Di blod a aal dehn peepl pahn ert weh dehn don kil mi-di ron tu . ”
44013048	Faith	Wen di peepl dehn weh da noh Joo yehr dis , dehn mi glad ahn dehn prayz Gaad fi ih mesij . Ahn aala dehn wan weh Gaad mi don pik fi liv wid hihn fareva , put dehn fayt eena di Laad .
66022020	Description	Di Wan weh di shoa dat dehn tingz ya da chroo , hihn di seh , “ Fi chroo , Ah di kohn soon . ” Aymen . Kohn , Laad Jeezas !
50004009	Recommendation	Unu mos fala aal weh unu laan ahn aal weh unu geh fahn mi , ahn unu mos du aal weh Ah tel unu ahn aal weh unu mi si Ah du . Ahn den di Gaad weh gi pees wahn deh wid unu .
53003015	Recommendation	Bot yu noh fi chreet dehn laik dehn da yu enimi ; insteda dat , waan dehn laik how yu wuda waan wahn brada er sista .
51002008	Recommendation	Noh mek nobadi fool yu wid dehn aagyument weh noh mek no sens . Dehn mait song waiz , bot dehn da faals teechin weh han dong fahn hyooman been , ahn fahn di spirit dehn weh rool dis werl . Dehn noh kohn fahn Krais .
50003014	Faith	Ah di push fi reech di finishin lain soh dat Ah ku win di praiz . Da praiz da di laif weh wahn neva en , weh Gaad kaal wi fi geh chroo Krais Jeezas .
56002014	Faith	Hihn giv ihself fi wee soh dat ih ku reskyu wi fahn evriting weh eevl , ahn ih mek wi intu wahn peepl weh kleen . Hihn waahn wi bee fi hihn oan peepl weh wahn kyaahn wayt fi du weh gud .
43005024	Faith	“ Ah di tel unu di chroot , enibadi weh yehr weh Ai seh ahn weh bileev di Wan weh sen mi , don ga di laif weh wahn neva en . No jojment noh deh pahn fi dehn hed , kaa dehn don kraas oava fahn det tu laif .
66021015	Description	Di aynjel weh mi-di taak wid mi mi-di hoal wahn goal stik weh ih di meja tingz wid . Ih tek di stik fi meja di siti , di gayt dehn ahn di waal .
50003019	Sin	Dehn di hed fi hel ; dehn beli da dehn gaad , ahn dehn prowd a dehn shaymful , doti wayz . Aal weh deh pahn dehn main da di tingz a dis werl .
54003006	Sin	Ih noh fi bee wahn man weh jos kohn fi bileev eena Krais , bikaaz den ih mait geh swel-hedid , ahn bikaaz a dat , Gaad wahn joj da man , jos laik ih don joj di devl .
65001003	Recommendation	Mi dyaa fren dehn weh Ah lov , Ah mi-di plan fi rait tu unu an Ah kudn wayt fi tel unu bowt dis nyoo laif weh Gaad gi wi , weh aala wi shayr . Bot now , Ah haftu bayg unu fi fait haad fi di Gud Nyooz weh wi bileev eena , weh Gaad gi tu fi hihn peepl dehn wans ahn far aal .
44004002	Description	Dehn mi oanli beks bikaa di apasl dehn mi-di teech di peepl dehn , dat sayka weh Jeezas mi kohn bak fahn di ded , dat proov seh dat di ded wahn rayz op bak tu .
66018005	Sin	Gaad noh faget di bad ting dehn weh dehn du ; dehn pail op hai til dehn reech way op tu hevn .
43004046	Description	Afta dat Jeezas gaahn bak da Kayna weh deh da Gyalilee , wehpaa ih mi ton waata intu wain . Wel , wahn govament ofishal weh mi liv da Kapernyam mi ga wahn son weh mi sik bad .
45012011	Recommendation	Unu noh fi layzi ; unu mos werk haad , ahn unu mos serv di Laad wid aala unu haat .
60001008	Faith	Aldoa yu neva si Jeezas Krais yet , yu stil lov ahn ; ahn aldoa yu no di si ahn now needa , yu bileev eena ahn . Ahn eevn now yu noh ga di werd dehn fi eksplayn di grayt jai weh yu feel eena yu ; dis da jai tu nohmoh nohmoh .
62004013	Grace	Dis da how wi noa dat wee liv eena hihn ahn hihn liv eena wee , kaa hihn gi wee fi hihn Spirit .
43019029	Description	Wahn batl a wain vineega mi dehdeh , soh dehn soak wahn pees a sponj eena it ahn put it pahn wahn stik weh kom aafa di hisop plaant , ahn hais it op da Jeezas mowt .
51001013	Grace	Kaa Gaad don pul wi fahn owta wi sinful way weh mi ga powa oava wi ahn weh mek wi liv eena daaknis . Ahn Gaad don bring wi sayf fi liv eena ih Son kingdom , ih Son weh ih lov .
45016017	Recommendation	Mi bradaz ahn sistaz , Ah di bayg unu fi wach owt fi dehn peepl weh mek unu aagyu wid wan anada ahn opset peepl , ahn weh mek dehn ton weh fahn Gaad ahn staat tu bileev ada ting . Dehn di du tingz weh goh gens weh wi mi teech unu . Unu mosn ga notn fi du wid dehn .
45012007	Recommendation	If Gaad gi wi di gif fi help ada peepl , den dat da weh wi shuda du . If wi gif da fi teech ada peepl , den dat da weh wi fi du .
43016023	Faith	Wen da taim kohn , unu noh wahn hafu aks mee fi notn . Ah di tel unu di chroot , unu wahn ku goh schrayt da mai Faada ahn aks hihn fi eniting , ahn hihn wahn gi unu if unu yooz mai naym .
66021019	Description	Dehn mi put difrent kaina preshos stoan pahn di twelv fongdayshan stoan a di waal fi mek ih luk priti . Di fos stoan da-mi jaspa , di sekant stoan da-mi safaiya , di stoan weh mek nomba chree da-mi agayt , di stoan weh mek foa da-mi emeral .
59004017	Sin	Enibadi weh noa di rait ting fi du , ahn dehn noh du it , dehn di sin dehn soal .
66019005	Faith	Den Ah yehr wahn vais kohn fahn di chroan seh , “ Aala unu weh da Gaad servant ahn aala unu weh fyaa hihn , fahn di smaalis wan tu di bigis wan , mek wi aal prayz wi Gaad ! ”
47005002	Faith	Da chroo dat wail wi di liv eena dis badi , wi di groan , kaa wi waahn put aan wi nyoo badi bad .
48006004	Recommendation	Mek aala unu chek unu oanself gud fi si how unu di liv . Den unu wahn ku feel gud bowt unuself , ahn unu noh wahn hafu di luk pahn weh nobadi els di du .
46007036	Recommendation	Now if wahn man ingayj tu wahn laydi , ahn ih ga chrobl fi kanchroal ihself , ahn taim di paas , den dehn shuda geh marid . Notn noh rang wid dat .
43016002	Violence	Dehn wahn pich unu owta di sinagag , ahn di taim wahn kohn wen dehn wahn kil unu ahn tink seh dehn di du Gaad wahn fayva .
66015001	Description	Den op eena hevn Ah si wahn nada sain , wahn impoatant sain weh Ah kudn bileev . Sebm aynjel mi deh ahn dehn kohn fi bring sebm bad tingz , terabl tingz , pahn di peepl a di werl . Dehn tingz wahn mek peepl sofa bad . Dehndeh da di laas ting dehn weh Gaad wahn sen fi shoa ih raat .
43018023	Description	Jeezas ansa seh , “ If Ah seh eniting rang , den tel evribadi da weh Ah seh rang . Bot if weh Ah seh rait , den da wai yu lik mi ? ”
50004003	Recommendation	An Ah di aks yoo , weh da mi werk paadna , fi help owt dehn too laydi deh . Dehn doz werk haad lang saida mi fi spred di Gud Nyooz bowt Jeezas Krais , lang wid Kliment ahn di res a mi werk paadna dehn . Gaad don rait dong fi dehn naym eena di buk weh ih put dong di naym a aala dehn wan weh wahn liv wid hihn fareva .
66016006	Sin	Dehn peepl deh mi kil yu peepl ahn di prafit dehn weh yu mi sen . Dehn mi mek dehn blod ron , soh now yu gi dehn blod fi jrink . Dehn di geh weh dehn dizerv ! ”
45006002	Sin	No , wi noh fi goh aan eena wi sinful way nohmoh . Sin noh ga nohmoh powa fi rool oava wee , soh da how wi wahn kip aan di sin ?
66017011	Violence	Yu mi si di bees tu , weh mi alaiv , bot ih noh alaiv nohmoh ; hihn da di king weh mi mek nomba sebm , bot ih wahn ded ahn kohn bak az king nomba ayt , weh wahn kohn bak jos fi geh dischrai .
48004030	Recommendation	Bot da weh di Skripcha seh ? Ih seh , “ Jraiv owt di slayv ahn ih pikni mek dehn goh ; kaa di slayv son noh wahn ga no shayr eena weh di pa lef fi di son weh di free laydi ga . ”
54006009	Sin	Bot peepl weh waahn fi geh plenti ting , dehn faal eena temtayshan ahn dehn geh kech eena di chrap a dehn oan los . Da wahn foolish ting weh wahn mes op dehn laif ahn dischrai dehn fi chroo .
66017016	Violence	Di bees ahn di ten haan dehn weh yu mi si , dehn wahn hayt di prastichoot . Dehn wahn tayr aaf ih kloaz ahn lef ahn naykid . Dehn wahn eet ih flesh , ahn weh lef , dehn wahn bon op eena faiya .
46008003	Faith	Bot if sohnbadi lov Gaad , den Gaad noa da persn .
45003009	Sin	Now weh wi ku seh , dat wee weh da Jooz beta eena Gaad sait dan dehn peepl weh da noh Joo ? No , wi no beta dan dehn , noh eevn wahn lee bit . Kaa Ah don shoa unu dat sin di rool oava evribadi , oava di Joo dehn ahn oava dehn wan weh da noh Joo .
44007041	Sin	Da den dehn mek wahn aidal wid dehn oan han eena di shayp a wahn yong bul ahn aafa sakrifais tu ahn , ahn den dehn ga wahn big paati fi wership ahn .
66009020	Sin	Stilyet , di ada peepl dehn , weh si di bad ting dehn bot neva ded , dehn stil neva chaynj dehn wayz . Dehn neva ton weh fahn wership di aidal dehn weh dehn mi mek fi dehnself . Dehn neva stap wership di eevl spirit dehn ahn dehn aidal weh dehn mi mek fahn owta goal , silva , braas , stoan ahn wud . Dehn aidal weh dehn wership kyaahn si notn ; dehn kyaahn yehr notn , ahn dehn kyaahn waak non ataal .
47005011	Faith	Soh , sayka weh wi noa weh ih meen fi fyaa di Laad , wi chrai haad fi kanvins peepl fi ton tu di Laad . Gaad noa wi chroo ahn chroo , an Ah hoap dat eena unu haat unu noa wee gud tu .
49002003	Sin	Akchwali aala wi da-mi laik dehn ; wi mi-di liv how wee waahn . Wi doz du eniting weh wi hyooman naycha kaal fa , ahn weh wi main tink op . Eena datdeh kandishan , wee mi bong fi feel Gaad raat pahn wi .
44002040	Recommendation	Peeta tel dehn lata ada ting , ahn waan dehn ahn pleed wid dehn seh , “ Sayv unuself fahn di ponishment weh di kohn pahn dis wikid jenarayshan . ”
45008013	Faith	Kaa if yu jos di liv laik how yu sinful haat tel yu fi liv , yu wahn ded . Bot if yu mek Gaad Spirit gi yu di powa soh dat yu ku stap du dehn ting weh yu badi tel yu du , yu wahn liv .
45010011	Faith	Ih rait dong eena di Skripcha seh , “ Hihn noh wahn let dong nobadi weh chros eena ahn . ”
45001008	Faith	Now fos ting , Ah tank mi Gaad chroo Jeezas Krais fi aala unu , kaa peepl aal oava di hoal werl di seh how unu chros eena Jeezas Krais .
52001004	Faith	Mi bradaz ahn sistaz , wi noa seh dat Gaad lov unu , ahn wi noa seh dat hihn mi pik unu fi bee fi hihn oan peepl .
60004008	Recommendation	Moa impoatant dahn aal , unu fi lov wan anada wid chroo chroo lov , bikaaz lov kova oava lata sin .
44027001	Description	Afta dehn disaid seh dat wi wahn sayl goh da Itali , dehn han oava Paal ahn sohn ada prizna tu Joolyos . Hihn da-mi wahn aafisa eena wan a di rejiment a di Roaman aami weh dehn kaal “ Seeza Rejiment . ”
66015003	Faith	Dehn mi-di sing di sang weh Moaziz , Gaad servant , mi-di sing ahn di sang weh di Lam mi-di sing . Di sang seh , “ Laad Gaad Almaiti , aal weh yu du soh wandaful dat ih lef wi wid wi mowt oapm . Yoo da di King weh di rool fareva ahn eva . Yoo du weh rait ; yoo taak di chroot aal di taim .
60002002	Faith	Insteda dat , sayhn laik how dehn nyoo baan baybi noh waahn notn els eksep dehn ma milk , unu fi tek di Werd a Gaad laik milk ahn jrink it soh dat ih ku mek unu groa eena unu salvayshan ,
66014013	Faith	Den Ah yehr wahn vais fahn hevn seh , “ Rait dong weh Ah di tel yu now : Fahn ya goh bak , Gaad wahn bles dehn peepl weh ded ahn weh mi fala di Laad ! ” Di Spirit ansa seh , “ Dat da chroo . Dehn wahn res now fahn dehn haad werk . Dehn wahn geh wahn riwaad fi aal di gud ting dehn weh dehn mi du . ”
59001027	Faith	Di kaina rilijan weh Gaad luk pan az kleen ahn perfek da laik dis : fi luk afta dehn pikni weh noh ga no ma ner pa , ahn dehn laydi weh dehn hozban ded , ahn fi kip unuself fahn geh doti bai di werl .
51002004	Recommendation	Soh Ah di tel yu dis soh dat nobadi kyaahn fool yu wid no fansi taak ahn aagyument eevn wen ih oanli song gud .
66005013	Description	Ahn den Ah yehr evri livin kreecha eena hevn ahn pahn ert ahn anda di ert ahn eena di see di aafa op prayz . Dis da weh aala dehn mi-di sing seh tugeda : “ Gi prayz ahn aana ahn gloari ahn powa tu di Wan weh di sidong pahn di chroan , ahn tu di Lam fareva ahn eva ! ”
66008008	Description	Den di sekant aynjel bloa ih chrompit . Dehn tek sohnting weh luk laik wahn hai mongtin weh faiya di bon aal oava it ahn pich ahn eena di see . Wan-terd a di see ton tu blod .
44007058	Violence	Dehn chroa ahn owta di siti ahn stoan ahn . Aal di witnis dehn weh mi deh rong gi wahn yong man weh nayhn Saal dehn koat fi hoal .
45015011	Faith	Ahn ih rait seh agen , “ Aala unu weh da noh Joo shuda prayz di Laad . Mek aal di peepl dehn prayz ahn . ”
45011036	Faith	Kaa da Gaad mek evriting . Hihn da di wan weh kip evriting di werk jos laik how ih shuda werk . Evriting deh sayka hihn ahn fi fi hihn gloari . Mek evribadi prayz Gaad fareva ! Aymen .
43001029	Faith	Di neks day Jan di Baptis si Jeezas di kohn tuwaadz ahn , ahn ih seh , “ Luk , si di Wan weh da Gaad Lam deh ! Da hihn wahn tek weh di powa weh sin ga oava di peepl dehn a di hoal werl .
58011031	Description	Da mi bikaaz a Rayhab di prastichoot fayt eena Gaad mek shee neva geh kil lang wid dehn wan weh neva obay Gaad , kaa shee mi welkom di spai dehn fahn Izrel .
43010010	Grace	Di teef oanli kohn fi teef ahn kil ahn dischrai . Bot Ai kohn soh dat unu ku ga reel laif—wahn ful laif kyaahn don !
50003020	Faith	Bot wee da sitizn a hevn , ahn wi kyaahn wayt fi di Laad Jeezas Krais , wi Sayvya , kohn bak fahn deh .
45015007	Recommendation	Soh , unu mos aksep wan anada , jos laik how Jeezas Krais aksep unu , soh dat peepl wahn prayz Gaad .
44021024	Recommendation	Goh lang wid dehn ahn jain eena dehn washin serimoni ahn pay fi dehn soh dat dehn ku shayv dehn hed . Den evribadi wahn noa seh dat di stoari dehn weh dehn yehr bowt yoo da noh chroo bikaa yu di kip di Laa stil .
45004012	Faith	Ahn Aybraham da di faada fi aala dehn Jooish peepl dehn tu , weh mi geh serkomsaiz ahn chros Gaad , ahn weh waak eena fayt , jos laik how Aybraham mi chros Gaad ahn waak eena fayt bifoa ih geh serkomsaiz .
44001026	Description	Den dehn jraa lat , ahn fahn dat Mataiyas naym geh pik owt fi jain di ada ilebm apasl dehn .
45004007	Grace	“ Di peepl dehn weh Gaad paadn dehn sin , mi bles fi chroo . Gaad fagiv dehn a evriting bad weh dehn du , ahn ih noh memba dehn sin nohmoh .
66011004	Description	Dehn too peepl da di too aliv chree ahn di too lampstan dehn weh di stan fronta di Laad weh di rool oava aal di werl .
59004009	Recommendation	Hoal unu hed ahn baal ; staat tu moan . Stap laaf ahn staat krai . Stap feel glad ahn staat feel sad .
64001011	Recommendation	Soh , mi dyaa fren , yu noh fi falafut weh bad , bot yu fi falafut weh gud . Enibadi weh du gud bilangz tu Gaad ; enibadi weh du bad neva si Gaad yet .
45004011	Faith	Afta Gaad don mek evriting rait bitween hihn ahn Aybraham , Gaad koman Aybraham fi geh serkomsaiz . Ahn wen Aybraham geh serkomsaiz , dat da-mi wahn sain fi shoa dat Gaad mi mek evriting rait bitween ihself ahn Aybraham , kaa Aybraham mi chros Gaad wail ih neva serkomsaiz . Soh den , Aybraham da di faada fi aal di peepl dehn weh chros eena Gaad wail dehn neva serkomsaiz , ahn Gaad mek evriting rait bitween dehn ahn ihself .
45006007	Grace	Kaa wen sohnbadi don ded , sin noh ga nohmoh powa oava dehn .
47004010	Faith	Yes , wi aalwayz deh eena daynja a det sayka weh wi serv Jeezas . Fi wee badi shayr eena fi hihn det , soh dat fi hihn laif ku shoa eena wee tu .
50002021	Sin	Evribadi els di luk owt fi dehn oanself ! Dehn noh eevn kay bowt notn weh kansaan Jeezas Krais .
58011011	Faith	Da mi bikaaz a Aybraham fayt eena Gaad mek hihn ahn Sayra kuda mi ga wahn baybi aldoa dehn mi don oal aredi ; ahn pahn tap a dat , fahn di biginin , Sayra kudn geh pregnant . Bot Aybraham mi stil bileev dat Gaad mi wahn kip ih pramis .
43006039	Grace	Ahn dis da weh di Wan weh sen mi waahn : Ih noh waahn Ah laas non a dehn wan weh hihn gi mi , bot ih waahn Ah rayz dehn op pahn di laas Day .
46008006	Faith	stilyet , wi noa dat wee oanli ga wan Gaad , di Faada . Da hihn mek evriting , ahn now wee liv fi hihn . Ahn wi noa dat oanli wan Laad , Jeezas Krais , deh . Gaad mek evriting chroo hihn , ahn da hihn gi wi laif .
52003006	Description	Wel , Timoti jos kohn bak fahn ih vizit tu unu , ahn ih mi ga gud nyooz fi gi wi dat unu fayt ahn lov az schrang az eva . Ih tel wi seh dat unu ga gud memriz bowt wi ahn dat unu waahn si wi bad , jos laik how wee waahn si unu bad tu .
60005004	Grace	Ahn wen di Cheef Shepad kohn bak , yu wahn geh wahn krong a gloari weh wahn neva fayd weh .
47003012	Faith	Now den , sayka weh wi ga dat fi luk faawod tu , wi noh hafu frayd fi taak owt playn fi Gaad ataal .
61002012	Sin	Bot dehn teecha deh , dehn taak bad bowt dehn tingz weh dehn noh noa notn bowt . Dehn da jos laik wail animal weh noh tink ataal . Dehn jos du weh dehn hed gi dehn fi du . Soh jos laik how di wail animal dehn baan ahn kom eena di werl fi mek peepl kech dehn ahn kil dehn , sayhn way soh , Gaad wahn dischrai dehn wikid peepl .
43012006	Sin	Da noh weh Joodas mi kay bowt di poa peepl dehn soh moch , bot da kaa ih da-mi wahn teef . Hihn doz main di moni bag fi di ada disaipl dehn ahn ih doz stay di dip ih han een deh .
62004016	Faith	Soh wee noa di lov weh Gaad ga fi wee , ahn wee ku pen pahn da lov . Gaad da lov , ahn dehn wan weh liv eena lov di liv eena Gaad , ahn Gaad liv eena dehn .
44011019	Description	Now som a Jeezas falowa dehn mi skyata bowt di plays sayka di chroblz weh dehn mi-di goh chroo afta Steeven ded . Dehn mi gaan az faar az Foneesha ahn Saipros ahn Antiyak ; dehn preech di mesij , bot oanli tu di Jooz dehn .
54006006	Faith	Now den , wi doo geh gud tingz fi chroo wen wi serv Gaad , if wi satisfai wid weh wi ga .
66013007	Violence	Di bees mi alow fi fait Gaad oan peepl dehn ahn win owt oava dehn . Ahn ih get di atariti oava peepl fahn aala di difrent chraib dehn , ahn oava aala di peepl weh taak difrent langwij , ahn oava aala di difrent nayshan dehn .
60002020	Faith	Bot noa seh dat yu kyaahn geh no kredit fi tek di payn fi sohnting rang weh yoo du . Bot Gaad wahn bles yu if yu mi haftu sofa fi sohnting gud weh yu mi du .
58009015	Grace	Dat da wai Krais da di Wan weh stan bitween Gaad ahn peepl , soh dat aala dehn wan weh Gaad pik ku geh aala di blesin dehn weh Gaad mi pramis . Kaa Krais mi ded soh dat hihn kuda mi free dehn fahn di sin dehn weh dehn mi komit wen dehn mi deh anda di oal agreement .
45006001	Sin	Soh den , weh wi wahn seh ? Da chroo , wi noh fi kip aan di sin jos soh dat Gaad ku kip aan di gi wi moa ahn moa grays .
49005004	Recommendation	Ahn ih noh rait fi unu taak bad tingz , er kos bad wod , er tel doti joaks . Insteda dat , unu shuda tel Gaad tanks fi weh ih du fi unu .
66006008	Violence	Ahn wen Ah luk , Ah si wahn haas weh ga wahn lait kala weh mek ih luk laik ih redi fi ded ! Di persn weh mi-di raid ahn mi nayhn Det , ahn di wan weh nayhn di Grayv mi-di fala ahn . Dehn ga powa oava kwaata a di peepl a di werl , soh dat dehn ku kil dehn eena waar , er mek dehn ded fahn staavayshan , er ded fahn aal kaina siknis , er dehn mek wail animal kil dehn .
45004016	Faith	Soh den , sayka weh peepl chros eena Gaad , dehn wahn geh weh Gaad pramis . Di ting weh Gaad pramis fi gi tu aala Aybraham disendant dehn , dat free , ahn da pramis da noh jos fi dehn wan weh du weh di Laa seh , bot da fi dehn wan weh chros eena Gaad laik how Aybraham mi chros eena Gaad . Aybraham da aala fi wee pa .
44028018	Description	Afta dehn mi kweschan mi , di Roamanz dehn mi waahn let mi goh bikaa dehn riyalaiz seh dat Ai neva du notn fi dizerv fi ded .
45009016	Grace	Soh ih noh pen pahn weh sohnbadi waahn er weh dehn du weh mek Gaad pik dehn . Ih jos di pen pahn Gaad mersi , notn els .
46010008	Sin	Wi noh fi get intu loos livin , laik weh som a dehn du . Sayka dat , tweni-chree towzn a dehn mi ded eena wan day .
45007023	Sin	Bot Ah si seh dat mi badi di fala wahn difrent laa ; ih di fait gens di laa eena mi main . Dat mek Ah bee laik wahn prizna tu di laa weh mi badi di fala , weh di mek Ah sin .
58006001	Faith	Soh den , mek wi groa op ahn stap di teech dehn fos ting dehn weh wi mi laan bowt Krais oava ahn oava agen . Wi noh haftu di staat aal oava agen di teech dat peepl haftu ton weh fahn di eevl ting dehn weh dehn du weh bring det , ahn bileev eena Gaad .
46016011	Recommendation	Noh mek nobadi luk dong pan ahn . Sen ahn pahn ih way eena pees , soh dat ih ku kohn bak tu mi , kaa Ah di luk faawod fi si ahn soon lang wid di ada brada dehn .
59002014	Faith	Mi bradaz ahn sistaz , weh gud ih wahn du if unu seh dat unu bileev eena Gaad , bot unu noh shoa it bai di way unu liv ? Unu tink da kaina fayt ku sayv unu ?
43007025	Description	Now som a di peepl dehn fahn Jeroosalem mi-di seh , “ Bot dis da noh di man weh dehn di chrai kil ?
43020022	Faith	Wen Jeezas don seh dat , ih bloa pahn dehn ahn tel dehn seh , “ Mek di Hoali Spirit kohn pahn unu .
45010003	Sin	Dehn noh andastan Gaad way fi mek peepl bee rait wid hihn . Insteda dat , dehn di hoal aan tu fi dehn oan way fi get rait wid Gaad , soh dehn chrai kip di Laa .
62005010	Faith	Dehn wan weh bileev weh Gaad seh hoal weh ih seh eena dehn haat . Dehn wan weh noh bileev weh ih seh mek Gaad owt fi bee wahn laiya kaa dehn noh bileev weh ih mi seh bowt ih Son .
43014012	Faith	“ Ah di tel unu di chroot , enibadi weh bileev eena mee wahn du di sayhn kaina ting dehn weh Ai du . In fak , dehn wahn du grayta ting dahn weh unu si Ai du , kaa Ai gwehn bak da mi Faada .
56002009	Recommendation	Yu mos tel di slayv dehn dat dehn fi obay dehn maasta ahn du dehn bes fi pleez dehn . Dehn noh fi bak-chat dehn
58012015	Recommendation	Mek shoar dat non a unu noh ton unu bak pahn di grays a Gaad . Ahn noh mek non a unu geh bita laik wahn paizn plaant weh tek root ahn spred ih paizn tu evribadi weh deh rong unu .
54003007	Recommendation	Den tu , wahn cherch leeda fi bee wahn man weh kehr ihself gud , soh dat peepl weh noh noa di Laad ku taak gud bowt ahn . If ih noh noa how fi kehr ihself , den dehn wahn taak bad bowt ahn . Den ih wahn shaym , ahn ih wahn jrap eena di chrap weh di devl set far ahn .
49004007	Grace	Now den , Krais bles aala wi wid wahn speshal gif , ahn dis shoa wi fi hihn grays .
66016003	Description	Di sekant aynjel emti owt ih bowl pahn di see . Ahn di see ton tu blod , jos laik di blod weh deh eena wahn ded badi . Ih kil evriting eena di see .
49006006	Recommendation	Soh unu noh fi werk gud oanli wen unu maasta di wach unu , jos soh dat dehn kud prayz unu . Bot bikaaz unu da wahn slayv a Krais , unu fi du weh Gaad waahn wid aala unu haat .
60003016	Recommendation	Bot yu fi du it eena wahn nais way ahn wid rispek , soh dat yu kanshans wahn klyaa . Den if peepl slanda yu , dehn wahn shaym wen dehn si wat a gud laif yu liv bikaaz yoo da fi Krais .
43006040	Faith	Aala dehn wan weh si di Son ahn bileev eena ahn wahn liv wid Gaad fareva ; an Ai wahn rayz dehn op fahn di ded pahn Jojment Day . Dat da weh mi Faada waahn . ”
44012023	Violence	Sayhn sayhn taim , wahn aynjel fahn Gaad schraik dong Herod . Wom staat tu eet owt ih eensaid ahn ih ded . Dis da bikaa ih mi-di injai how di peepl dehn mi-di prayz ahn op , ahn ih neva gi Gaad di gloari .
47001003	Grace	Wi prayz Gaad , weh aal mersi kohn fram . Hihn da di Faada a wi Laad Jeezas Krais , ahn hihn da di Gaad weh gi wi aal di komfert weh wi need .
54001006	Sin	Sohn peepl don ton weh fahn dehn ting ya . Ahn now dehn di taak lata foolish ting weh noh mek no sens .
45001016	Faith	Mee noh shaym a di Gud Nyooz ataal , kaa dis Gud Nyooz da Gaad powaful way fi sayv evribadi weh bileev eena Jeezas Krais , fos dehn peepl weh da Joo , ahn den dehn wan weh da noh Joo . Aala dehn wahn sayv if dehn bileev .
46003011	Description	Jeezas Krais da di oanli salid fongdayshan weh deh . Nobadi kyaahn put dong no ada fongdayshan .
49005033	Recommendation	Bot dis sayhn werd di taak bowt unu tu . Evri hozban fi lov ih waif jos laik how ih lov ihself , ahn evri waif fi rispek ih hozban .
51002013	Grace	Unu yoostu bee ded bikaaz unu di sin , ahn unu stil mi deh anda di powa a unu sinful self . Bot now Gaad gi unu chroo laif wid Krais ; ih don fagiv aala wi sin .
54004014	Recommendation	Yu noh fi stap yooz di spirichwal gif weh Gaad gi yu , wen di prafit dehn mi tel yu weh Gaad seh bowt yu , ahn di elda dehn mi put dehn han pahn yu hed .
66021001	Description	Afta dat , Ah si wahn nyoo hevn ahn wahn nyoo ert . Di hevn ahn di ert weh mi dehdeh fos mi don disapyaa . Ahn di see neva mi dehdeh nohmoh .
52005016	Recommendation	Rijais aal di taim .
66009006	Description	Joorin dehn faiv monts deh , peepl wahn baal owt fi ded . Bot det noh wahn kohn tu dehn .
52004014	Faith	Wee bileev seh dat Jeezas mi ded ahn dat ih rayz op bak fahn di ded . Ahn wee bileev sayhn way dat Gaad wahn sen bak wid Jeezas aala dehn wan weh mi ded ahn weh mi put dehn fayt eena Jeezas .
62004015	Faith	Aal hoo seh wid dehn oan mowt ahn bileev dat Jeezas da di Son a Gaad , ga Gaad di liv eena dehn ahn dehn liv eena Gaad .
49004022	Recommendation	Soh den , unu fi giv op unu oal way a livin , weh mek unu du dehn bad tingz weh unu yoostu du . Da way a livin wahn dischrai unu , bikaaz ih wahn mek unu waahn du wikidnis weh mek unu sin .
43010009	Grace	Ai da di gayt . Enibadi weh kohn chroo mee wahn bee jos laik sheep , ahn dehn wahn sayf ; dehn wahn ku goh een ahn owt ahn dehn wahn fain nais green graas .
58011037	Violence	Stil sohn neks wan geh stoan tu det , ahn geh saa eena too , ahn geh kil wid soad . Som a dehn doz goh bowt jres eena sheep skin er goat skin . Dehn mi hongri ahn poa ; dehn enimi doz persikyoot dehn ahn chreet dehn bad .
62002029	Faith	Unu noa dat Krais aalwayz du weh rait , soh evribadi weh du weh rait da wan a Gaad pikni dehn .
44013047	Grace	Dis da di komanment weh di Laad gi wi : ‘ Ah di mek unu bee wahn lait fi di peepl dehn weh da noh Joo , soh dat yu ku kehr di mesij a salvayshan tu peepl aal oava di werl . ’ ”
47004002	Faith	Wee noh ga notn fi du wid dehn seekrit ahn shaymful tingz weh peepl du . Ahn wee noh di chrai fool nobadi , ner twis Gaad mesij . Gaad da wi witnis dat wi di tel di chroot , soh dat ada peepl ku noa dat wee di tel di chroot .
44002033	Description	Gaad gi Jeezas di bigis aana wen ih put ahn fi sidong da ih rait han said ; ahn ih gi ahn di Hoali Spirit jos laik how ih mi pramis , soh dat hihn ku ful wee op wid ahn tu . Dis da weh unu di si ahn yehr ya tudeh .
51003010	Recommendation	Insteda dat , yu fi put aan di nyoo self . Dis da di nyoo self weh di laan moa ahn moa bowt Gaad weh mek yu , ahn soh mek yu kohn fi bee moa ahn moa laik hihn .
43011004	Faith	Bot wen Jeezas yehr dat , ih seh , “ Lazaros noh wahn en op di ded sayka dis siknis . Dis hapm soh dat peepl ku si how wandaful Gaad wandaful , ahn dehn wahn ku si how wandaful Gaad Son tu . ”
45001017	Faith	Kaa di Gud Nyooz da fi shoa how Gaad mek evriting rait bitween hihn ahn peepl , if dehn bileev . Gaad mek dehn rait sayka dehn fayt , fahn di fos tu di laas , jos laik weh di Skripcha seh , “ Dehn wan weh raichos hafu liv bai fayt . ”
43019017	Description	Jeezas bak ih kraas ihself ahn gaahn da di plays weh nayhn “ Skol Hil . ” Eena di Jooish langwij , dehn kaal it “ Galgota . ”
45012006	Faith	Soh , evribadi ku du difrent ting akaadn tu di grays weh Gaad gi dehn . If Gaad gi dehn di gif fi prafesai , den dehn mos du dat akaadn tu humoch fayt dehn ga .
66004007	Description	Di fos livin kreecha mi luk jos laik wahn laiyan . Di sekant wan luk jos laik wahn bul . Ahn di neks wan ga wahn fays weh luk jos laik di fays a wahn man . Di laas wan luk jos laik wahn eegl weh di flai .
49005015	Recommendation	Unu fi tek kayr how unu di liv unu laif . Unu noh fi liv laik peepl weh noh ga no sens . Unu fi liv laik dehn wan weh ga gud sens .
45010012	Grace	Kaa oanli wan Gaad deh fi aal di peepl dehn , ahn hihn wahn sayv peepl weh da Joo ahn dehn wan weh da noh Joo sayhn way . Aala dehn bilangz tu di sayhn Laad , ahn ih wahn bles aala dehn wan weh kaal pan ahn .
45010004	Faith	Gaad mek evriting rait fi evribadi , if dehn oanli bileev eena Krais . Soh dehn noh hafu chrai nohmoh fi get rait wid Gaad chroo di Laa .
50004006	Recommendation	Unu noh fi wori bowt notn , bot unu mos pray ahn aks Gaad fi evriting . Ahn unu mos tank ahn tu wen unu di aks ahn fi weh unu need .
46010006	Faith	Now aala dehn ting hapm soh dat wee ku tek waanin ahn noh falafut fi wee ansesta dehn , ahn red wi aiy pahn ting weh eevl , laik weh dehn mi du .
66009002	Description	Di staar oapm op di way tu di deep hoal . Ahn plenti smoak kom owt fahn eensaid deh , jos laik owta wahn big fernis . Di son stap shain , ahn di skai mi daak daak , kaa di smoak mek di plays daak .
52004006	Recommendation	Lang dis lain , non a unu fi tek advantij a eni bileeva , er rang ahn wen ih kohn tu dehnya mataz . Wi tel unu dis aredi , ahn wi di waan unu agen dat di Laad wahn ponish enibadi weh du dat .
47005017	Faith	Now wen sohnbadi da wan wid Jeezas Krais , dehn da wahn nyoo persn . Dehn da noh di saym agen , kaa da oal way a laif gaan , ahn evriting nyoo !
43005020	Faith	Di Faada lov di Son , ahn ih shoa ahn evriting weh hihn ihself di du ; ahn ih wahn mek di Son du grayta tingz dahn weh unu si hapm tu dis man ya , ahn unu wahn sopraiz .
49004028	Recommendation	Enibadi weh doz teef , ih noh fi teef nohmoh . Ih mos werk , ahn du sohnting gud wid ih han , soh dat ih ku help ihself plos enibadi weh ga need .
57001022	Recommendation	Wan moa ting , pleez get wahn room redi fi mi , kaa Ah di hoap dat Gaad wahn ansa aala unu pryaaz an Ah wahn ku kohn bak tu unu soon .
58013009	Recommendation	Noh mek aal kaina difrent teechin di fool unu op . Ih beta fi geh schrent fahn di grays a Gaad dahn fahn aala dehn roolz bowt food , weh noh help non a dehn wan weh fala dehn .
52005012	Recommendation	Wi bradaz ahn sistaz , wi di bayg unu fi aana unu leeda dehn weh di werk haad deh monks unu . Dehn da di wan dehn weh Gaad pik fi waan unu , ahn fi teech unu how unu shuda liv .
43009022	Description	Di man ma ahn ih pa mi seh dat kaa dehn mi frayd fi di Jooish leeda dehn . Yu si , di leeda dehn mi don seh dat enibadi weh seh dat Jeezas da-mi di Krais mi wahn geh kik owta di sinagag .
50003003	Faith	Da wee da di wan dehn weh reeli serkomsaiz bikaa wee wership Gaad bai di Spirit . Wee oanli prowd bowt Krais Jeezas . Wee noh ga no fayt eena wi oanself ,
62003023	Faith	Ahn dis da di komanment weh ih gi wi , dat wi fi bileev eena di naym a ih Son Jeezas Krais , ahn lov wan anada , jos laik weh ih tel wi fi du .
66013011	Description	Den Ah si wahn nada bees di kom op fahn owta di grong . Ih mi ga too haan jos laik wahn lam haan , ahn ih mi taak laik di jragan .
46014020	Recommendation	Mi bradaz ahn sistaz , unu noh fi tink laik pikni . Insteda dat , unu shuda bee laik lee pikni wen ih kohn tu eevl , bot unu fi bee laik groan-op peepl wen ih kohn tu how unu tink .
59005013	Recommendation	If eni wan a unu ga chroblz , mek dehn pray ! If enibadi hapi , mek dehn sing prayz tu Gaad !
58012012	Recommendation	Soh den , unu lif op unu taiyad han dehn , ahn mek unu shayki fut dehn stan op schrang !
60001017	Recommendation	Unu seh dat Gaad da unu Faada , bot memba seh Gaad noh ga no fayvrit . Hihn wahn joj yu er ih wahn riwaad yu bai weh yu du . Soh den spen di res a yu laif ya pahn ert di aana ahn rispek ahn .
58010036	Recommendation	Bot unu haftu heng een deh , soh dat wen unu don du weh Gaad waahn unu du , unu wahn geh weh ih pramis unu .
58011001	Faith	Now , di fayt weh wi ga eena Gaad da weh mek wi shoar seh dat wi ga weh wi di hoap fa ; ih mek wi shoar a di ting dehn weh wi kyaahn si .
49004017	Recommendation	Ai Paal , weh di fala di Laad , di waan unu seh , unu noh fi liv unu laif laik how dehn wan weh noh noa Gaad di liv . Weh dehndeh peepl deh tink noh wot notn .
51002016	Recommendation	Soh den , yu noh fi mek nobadi joj yu bowt weh yu shuda eet er jrink . Dehn noh fi tel unu weh unu shuda du pahn dehn speshal wership day evri yaa er di taim evri mont wen peepl fi kip op di nyoo moon er fi kip di Sabat .
66007015	Faith	Kaaz a dat , dehn di stan op deh fronta Gaad chroan ahn di serv Ahn day ahn nait eena ih hows . Di Wan weh sidong pahn di chroan wahn dehdeh wid dehn ahn wahn tek kayr a dehn .
44020010	Description	Bot Paal kohn dong ahn chroa ihself pan ahn , ahn hog ahn op . Ih tel dehn seh , “ Noh wori , di bwai alaiv . ”
55002010	Faith	Bikaaz a dat , Ah di bayr evriting fi sayka di peepl weh Gaad don pik , soh dat dehn tu wahn geh di salvayshan weh kohn fahn Krais Jeezas ahn weh bring gloari weh noh wahn en .
60005014	Recommendation	Greet wan anada wid wahn hoali kis . Ah pray seh dat Gaad wahn gi pees tu evribadi weh da wan wid Krais .
49005021	Recommendation	Unu fi put wan anada fos , bikaaz da way deh unu aana Krais .
61003017	Recommendation	Bot unu , mi dyaa fren dehn , don noa dis . Soh noh mek di sayhn mistayk weh dehn eevl peepl mek ahn soh goh di rang way ahn en op di faal fahn di sayf pozishan weh yu deh eena .
51003018	Recommendation	Unu uman weh marid , unu mos put unu hozban fos . Dis da unu jooti bikaaz dehn da wan wid di Laad .
54005020	Recommendation	Dehn eldaz weh kip aan di sin , yu fi karek dehn eena di oapm fronta evribadi , soh dat di res wahn frayd fi sin .
45014013	Recommendation	Soh , wi noh fi joj wan anada nohmoh . Insteda dat , evribadi shuda mek op dehn main dat dehn noh wahn du notn weh wahn mek dehn brada er sista stombl er faal eena sin .
45002010	Grace	Bot aala dehn peepl weh di du gud , Gaad wahn prayz dehn ahn aana dehn ahn gi dehn pees . Ih wahn du it fi di Jooz dehn fos , ahn den fi dehn wan weh da noh Joo .
58011034	Violence	dehn owt sohn wail faiya , ahn get weh fahn peepl weh mi waahn kil dehn wid soad . Aldoa dehn mi week , dehn geh schrent soh dehn kuda mi fait aaf hoal aami fahn aal kaina difrent konchri .
48006017	Faith	Ah noh waahn nobadi hasl mi afta dis kaa Ai ga nof skaar pahn mai badi fi shoa seh dat Ai bilangz tu Jeezas Krais .
66018021	Violence	Afta dat , wahn aynjel weh ga lata powa pik op wahn big big stoan . Ih chroa di stoan eena di see , ahn ih seh , “ Sayhn way soh , dehn wahn chroa dong da grayt siti Babilan fi brok ahn op . Ahn nobadi noh wahn si da siti agen .
65001020	Faith	Bot unu , mi dyaa fren dehn , unu mos bil op unuself mek unu geh schranga ahn schranga eena unu fayt weh hoali . Wen unu pray , mek di Hoali Spirit leed unu .
45012002	Recommendation	Unu mosn stan laik dehn peepl eena dis werl ataal . Noh du weh dehn du . Insteda dat , unu mos mek Gaad chaynj di way unu tink soh dat evriting weh unu du wahn chaynj . Den dat wahn mek unu noa weh Gaad waahn , weh gud , ahn weh wahn pleez hihn , ahn yu wahn noa egzakli how yu shuda liv .
46015009	Sin	Kaa Ai da di lees a aal di ada apasl dehn . Ai noh eevn fit fi mek dehn kaal mee wahn apasl , kaa Ai mi mek di peepl a Gaad sofa .
62002015	Recommendation	Unu noh fi lov di werl , needa di ting dehn weh eena di werl . If unu lov di werl , den di Faada lov noh deh eena unu .
45002001	Sin	Soh den , unu noh ga no ekskyooz ataal fi di bad ting dehn weh unu du . Ih noh mata hoo yoo , kaa enitaim yu joj ada peepl , bot yu kip aan di du di sayhn bad ting dehn weh dehn di du , yu di joj yuself .
48002009	Description	Eevn Jaymz ahn Peeta ahn Jan , weh da-mi di moas impoatant cherch leeda dehn , mi riyalaiz dat Gaad mi bles di werk weh Ah mi-di du ; soh dehn shayk han wid mee ahn Baanabas fi shoa seh dat aala wi shayr wi laif tugeda . Dehn mi agree dat mee ahn Baanabas mi fi goh preech tu dehn peepl weh da noh Joo , ahn dehn mi fi goh tu di Jooz dehn .
43019023	Description	Wen di soalja dehn don kroosifai Jeezas , dehn shayr op ih kloaz eena foa , wan pees fi eech soalja . Bot ih roab , weh mi mek owta wan pees a klaat weh dehn weev , neva ga no seem .
45002021	Sin	Soh den , wen unu di teech ada peepl , how kom unu noh teech unuself tu ? Unu di tel ada peepl seh , “ Unu mosn teef . ” Stilyet , unu di teef !
46006019	Faith	Unu noh noa seh dat unu badi da di templ weh di Hoali Spirit liv eena ? Da Gaad gi unu ih Spirit , soh unu noh bilangz tu unu oanself . Unu bilangz tu Gaad .
47005014	Grace	Da sayka di lov a Krais mek Ah du weh Ah du . Laik how wee bileev dat wan man ded fi evribadi , den dat meen dat aala wi don ded tu di oal laif weh wi yoostu liv .
58003001	Faith	Soh den , mi bradaz ahn sistaz , Gaad kaal unu fi bee fi hihn hoali peepl . Tink bowt Jeezas , weh Gaad sen fi bee fi wee apasl ahn di hai prees weh wi seh wi bileev eena .
44020035	Recommendation	Eena evriting weh Ah mi du , Ah lef wahn egzampl fi unu fala dat unu fi tek kayr a dehn wan weh week , bikaa memba seh dat da di Laad Jeezas ihself mi seh , ‘ Gaad bles yu moa wen yu gi dahn wen yu get . ’ ”
58013004	Recommendation	Unu mos ga big rispek fi marij . Stay faytful tu unu hozban er waif , kaa Gaad wahn joj enibadi weh di sleep rong er weh di cheet pahn dehn hozban er dehn waif .
43020005	Description	Ih ben dong ahn luk eensaid ahn ih si di loan pees a linin klaat dehn weh dehn mi rap op Jeezas badi wid , bot ih neva gaan een .
66016018	Description	Laitnin flash ahn haad naiz staat op , tonda roal ahn wahn terabl ertwayk hapm . Fahn di taim wen Gaad fos mek peepl , di ert neva shayk soh bad yet .
66019010	Faith	Den Ah neel dong fronta di aynjel da ih fut fi wership ahn . Bot ih tel mi seh , “ Yu mosn du dat ! Ai da Gaad servant jos laik yoo ahn yu bradaz ahn sistaz dehn , ahn aala dehn wan weh bileev di chroo werd weh Jeezas tel wi ! Yu fi wership Gaad ! Kaa evribadi weh tel di chroot bowt Jeezas du it chroo di powa a di Hoali Spirit , laik di prafit dehn . ”
46002010	Grace	Bot wi noa dehnya ting kaa Gaad mek ih Hoali Spirit shoa dehn tu wi . Gaad Spirit saach owt evriting , eevn aal di seekrit ting dehn bowt Gaad .
50002029	Recommendation	Unu mos welkom ahn gud gud az wahn brada eena di Laad , ahn unu mos aana peepl laik hihn ,
51003020	Recommendation	Unu pikni , unu fi obay unu ma ahn pa aal di taim bikaaz dis da weh mek di Laad pleez wid yu .
47001012	Faith	Wan ting deh weh wi prowd bowt : wi kanshans klyaa dat wi mi aalwayz deel wid unu eena wahn aanis ahn sinsyaa ahn gaadli way wen wi mi deh wid unu . Wi mi aalwayz pen pahn Gaad grays , ahn noh pahn wi oan hyooman wizdom . Dat da how wi ak tuwaadz evribadi , espeshali unu .
43014021	Faith	Dehn wan weh noa mi komanment dehn , ahn obay dehn , da di wan dehn weh reeli lov mi fi chroo . Ahn mai Faada wahn lov aala dehn wan weh lov mee , an Ai wahn lov dehn tu , an Ah wahn shoa dehn da hoo mee . ”
51002023	Sin	Dehndeh roolz deh wuda waahn luk laik dehn mek sens , wid dehn foas wership a aynjel , di way how dehn priten fi bee hombl , ahn how dehn ponish dehn badi fi kip it anda kanchroal . Bot da noh soh , bikaaz dehndeh tingz kyaahn help wi fi kanchroal di ting dehn weh wi sinful badi di krai owt fi du .
64001006	Recommendation	Dehn tel di cherch ya bowt yu lov . Soh du yu bes ahn help dehn di way di Laad wuda waahn , fi mek dehn ku kantinyu dehn chrip .
55002023	Recommendation	Noh ga notn fi du wid dehn foolish aagyument weh peepl weh noh andastan notn get eena , bikaaz yu noa seh dat dehndeh aalwayz en op eena kwaaril .
47003018	Faith	Soh now dat Gaad don moov di vayl fahn aafa fi wee fays , di gloari a di Laad di shain owt fahn wee laik wahn miro ; ahn da sayhn gloari weh kohn fahn di Laad , weh da di Spirit , wahn chaynj wi , mek wee bee moa laik hihn , ahn da gloari wahn geh moa ahn moa .
58009014	Grace	den da humoch moa di blod a Krais wahn ku kleen fi wee kanshans fahn dehn ting weh wi du weh ku leed tu det , soh dat wi wahn ku wership di livin Gaad . Kaa chroo di powa a di Spirit weh wahn liv fareva , Krais aafa op fi hihnself az wahn perfek sakrifais fi fi wee sin dehn .
44011017	Grace	Soh if Gaad gi dehn di sayhn gif weh ih gi wi wen wee mi bileev eena di Laad Jeezas Krais , da hoo mee fi tink seh dat mee ku goh gens Gaad ? ”
49004030	Faith	Unu noh fi mek di Hoali Spirit sad . Bikaaz di Spirit a Gaad da weh Gaad yooz fi maak unu fi shoa dat unu bilangz tu hihn . Dat da unu garantee dat di day wahn kohn wen Gaad wahn set unu free .
66003003	Recommendation	Soh den , unu memba dehn ting weh unu mi yehr ahn bileev . Unu mos du weh dehn teech unu ahn ton fahn unu sin . If unu noh wayk op , Ai wahn kohn laik wahn teef wen unu noh eevn di ekspek it .
62003007	Recommendation	Unu weh da mi lee pikni dehn , noh mek nobadi fool unu . Evribadi weh du weh rait , dehn raichos eena Gaad sait sayhn laik how Jeezas raichos .
62004001	Recommendation	Mi dyaa fren dehn , noh bileev evribadi weh seh dat da di Spirit a Gaad di taak chroo dehn . Tes owt di spirit fos fi si if dehn da fahn Gaad , kaa wahn lata faals prafit deh eena di werl .
44013038	Grace	“ Mi bradaz , unu shuda noa dat da chroo Jeezas di mesij bowt fagivnis a sin di preech tu unu .
50003001	Recommendation	Ahn now mi bradaz ahn sistaz , unu mos aalwayz rijais bikaa unu da wan wid di Laad . Da noh no chrobl fi rait di sayhn ting dehn tu unu agen ; in fak , da fi unu oan gud .
46011034	Recommendation	If unu reeli hongri , den eet hoam da unu hows , soh dat wen unu gyada tugeda , unu noh wahn bring di Laad jojment pahn unuself . Now az fi di ada ting dehn , Ah wahn tel unu bowt dehndeh wen Ah kohn si unu .
43018031	Description	Den Pailat tel dehn seh , “ Wel den , unu tek ahn , ahn chrai ahn unuself akaadn tu fi unu oan laa dehn . ” Di Jooish leeda dehn ansa seh , “ Unu Roamanz noh alow wee fi put nobadi tu det . ”
46012031	Faith	Soh den , set unu haat pahn dehn gif weh beta dahn aal di res . Ahn now , Ah wahn shoa unu wahn moch beta way .
58007026	Description	Jeezas da di kaina hai prees weh wi need , kaa hihn hoali ahn inosent , ahn nobadi kyaahn fain no faalt wid ahn , ahn ih noh ga no sin eena ahn ataal . Gaad set hihn wan said fahn aal sinaz , ahn gi ahn di haiyis plays a aana eena hevn .
50004013	Faith	Da Jeezas Krais gi mi di schrent fi fays eniting !
52004003	Recommendation	Gaad waahn unu bee hoali , soh unu fi kip weh fahn aal sin weh ga fi du wid seks .
51004002	Recommendation	Unu fi kip aan di pray aal di taim . Wen yu pray , noatis gud weh yu di seh tu Gaad , ahn tel ahn tanks .
44007029	Description	Wen Moaziz yehr dis , ih ron fahn Eejip ahn gaahn gaahn liv az wahn aylyan da Midiyan . Dehsoh ih mi ga too bwai pikni .
46011007	Description	Wahn man noh fi kova ih hed , kaa Gaad mek man laik ihself , ahn ih mek ahn fi bring aana tu hihn . Bot Gaad mek di uman fi bring aana tu di man .
51003015	Faith	Eech wan a unu da paat a wan badi , soh unu fi liv eena pees wid wan anada . Soh den , mek da sayhn pees weh Jeezas Krais gi unu kanchroal how unu tink . Ahn unu fi aalwayz tank Gaad .
58002010	Grace	Now , da Gaad mek evriting , ahn evriting mi mek fi hihn ; soh den , ih oanli rait fi hihn mek Jeezas bee evriting weh ih sopoas tu bee sayka weh ih sofa , soh dat ih ku mek aala ih pikni dehn shayr eena Jeezas gloari . Kaa Jeezas da di fitnis wan fi sayv dehn .
59004001	Sin	Da weh mek unu fait ahn kwaaril monks unuself ? Da noh sayka weh unu lov pleja soh moch ? Da aala dehn bad ting weh unu waahn soh moch di tayr unu op pahn di eensaid .
46005001	Sin	Now , Ah kyaahn bileev di nyooz weh peepl di spred bowt , dat sohn peepl monks unu eena di cherch di liv sohn loos laif weh wos dahn weh dehn wan weh noh noa Gaad di liv . Ai di yehr seh dat wahn man di sleep wid ih oan step-mada !
46010013	Faith	Evri kaina tes weh unu goh chroo da di sayhn kaina tes dehn weh ada peepl goh chroo tu . Bot Gaad faytful , ahn hihn noh wahn mek di taim a testin geh soh bad dat unu kyaahn bayr it . Bot wen di tes kohn , Gaad wahn gi unu di schrent fi stan it , ahn ih wahn shoa unu wahn way owta it .
44020029	Violence	Ah noa seh dat az soon az Ah ton mi bak , faals teechaz wahn kom een fi di kil laik wail wulf .
53001004	Faith	Kaaz a dat , wi kud boas bowt unu tu di peepl a Gaad weh deh eena di ada cherch dehn . Wi boas bowt di way how unu noh giv op ahn bowt unu fayt eevn doa unu di goh chroo wahn lata chroblz ahn chraiyalz .
62004012	Faith	Nobadi neva si Gaad yet , bot if wi lov wan anada , den Gaad lov deh eena wi fi chroo .
48001001	Description	Dis leta da fahn mee , Paal , weh da wahn apasl . Da neva no man er no speshal groop a peepl weh pik mi fi bee wahn apasl , bot da Jeezas Krais ihself ahn Gaad di Faada , weh rayz op Jeezas fahn di ded , weh pik mi .
58012003	Recommendation	Soh , tink bowt aala di terabl ting dehn weh Jeezas mi haftu put op wid fahn aala dehn sinful peepl , den unu noh wahn geh diskorij ahn giv op .
45006005	Faith	Wee kohn fi bee wan wid Jeezas Krais wen wi mi ded laik how hihn mi ded . Sayhn way , wee wahn bee wan wid hihn wen Gaad gi wi nyoo laif , jos laik how ih gi Krais nyoo laif wen ih mek ih rayz op bak fahn di ded .
45015010	Recommendation	Ahn ih rait agen eena di Skripcha seh , “ Unu weh da noh Joo shuda prayz Gaad lang wid dehn wan weh Gaad don pik . ”
54004001	Sin	Gaad Spirit taak playn seh dat joorin dehn laas dayz , sohn peepl wahn stap bileev di chroo teechin bowt Krais weh wee bileev . Dehn wahn du weh di eevl spirit dehn weh di fool peepl tel dehn fi du , ahn dehn wahn fala di teechin weh di deeman dehn teech .
56003001	Recommendation	Yu fi rimain di bileeva dehn da Kreet dat dehn fi put dehnself anda dehn wan weh eena atariti . Dehn fi obay dehn ahn dehn fi du lata gud .
61003005	Sin	Dehn seh dat fi spait bikaaz dehn waahn play laik dehn faget dat da Gaad mi giv di koman , ahn di hevn ahn di ert mi mek . Ahn di ert mi kom op owta di waata ahn mi mek fahn waata .
60003018	Grace	Krais mi sofa fi wee tu wen ih mi ded fi fi wee sin dehn wan lik . Hihn mi neva sin bot hihn ded fi aal sinaz soh dat ih kuda bring wi sayf hoam tu Gaad . Hihn mi sofa wen dehn put fi hihn badi tu det , bot ih mi rayz op bak eena di Spirit .
61002021	Sin	Ih wuda mi beta if dehn mi neva noa di rait way fi liv ataal , dan fi noa it ahn den ton dehn bak pan it , ahn pahn di komanment dehn weh hoali .
53003006	Recommendation	Wi bradaz ahn sistaz , eena di naym a wi Laad Jeezas Krais , wi bayg unu seh , unu fi kip weh fahn dehn bileeva dehn weh noh waahn du notn ahn weh noh di du weh wi mi teech unu fi du .
45005012	Sin	Sin mi fos kom eena di werl wen wan man sin , ahn da man sin bring det ; ahn sin spred tu evribadi , ahn aala dehn sin . Sayka dat , evribadi wahn ded .
58011033	Faith	Dehn du ting laik oavachroa lata kingdom ahn du weh rait , ahn soh dehn mi geh weh Gaad mi pramis dehn . Dehn mi shet laiyan mowt ,
47004009	Faith	Dehn persikyoot wi , bot Gaad aalwayz deh wid wi ; dehn nak wi dong , bot wi aalwayz get op ahn goh agen .
59004004	Sin	Unu da wahn wotlis set a peepl weh noh faytful tu Gaad ataal ! Unu noh noa dat wen yu da too faiv wid di werl , yoo kyaahn bee Gaad fren ? Soh enibadi weh mek op dehn main fi jain wid di werl ahn du fi dehn wikidnis , da persn mek dehnself wan a Gaad enimi .
44016006	Description	Neks Paal ahn Sailas , lang wid Timoti , chravl chroo Frijya ahn Galaysha , bot dehn neva gaahn da Aysha kaa di Hoali Spirit tel dehn noh fi preech deh .
45010006	Faith	Bot peepl weh get rait wid Gaad chroo fayt wahn neva aks , “ Da hoo gwehn op da hevn ( fi bring Krais dong ) ? ”
66016002	Violence	Di fos aynjel emti owt ih bowl pahn di ert . Ahn lata terabl soar bos owt pahn di peepl dehn weh mi ga di maak a di bees ahn weh wership ih stachu .
66005008	Description	Wen di Lam tek di skroal , di foa kreecha dehn ahn di tweni-foa elda dehn jrap dong fronta di Lam ahn wership ahn . Den aala dehn mi ga wahn haap eena dehn han ahn wahn goal bowl , weh mi ful op wid insens . Dis insens da di pryaaz a Gaad peepl dehn .
62005001	Faith	Evribadi weh bileev dat Jeezas da di Krais da Gaad pikni , ahn evribadi weh lov di Faada wahn lov ih pikni dehn tu .
48005026	Recommendation	Noh mek wi geh prowd ahn di ron gens wan anada ahn di jelos wan anada .
54005001	Recommendation	Yu noh fi karek no man weh oalda dan yuself . Reezn wid ahn , ahn chreet ahn wid aana laik if ih da yu pa . Ahn yu fi chreet di man dehn weh yonga dan yoo laik yu breda .
60002012	Recommendation	Yu fi liv eena soch a way monks di peepl weh noh noa Gaad , dat eevn wen dehn di akyooz yu seh yu di du tingz weh wikid , dehn wahn haftu oan op ahn seh dat da neva chroo , ahn di gud ting dehn weh yu du wahn leed dehn fi bileev ahn gi Gaad aana pahn di Day wen ih kohn bak fi joj di werl .
50003006	Sin	Ai mi soh eega fi serv Gaad dat Ah mi eevn hont dong dehn peepl weh bileev eena Jeezas ahn lak dehn op . Wen ih kohn tu obay di Jooish Laa , Ai mi soh hoali ahn raichos dat nobadi kudn fain wan lee faalt wid mi .
43004052	Description	Di ofishal aks dehn da weh taim egzakli ih pikni mi staat tu feel beta , ahn dehn tel ahn seh , “ Bowt wan aklak yestudeh aftanoon di feeva brok . ”
43019031	Violence	Laik how da mi di day fi geh redi fi di Paasoava selibrayshan , ahn di neks day da-mi wahn ekschra hoali Sabat , di Jooish leeda dehn neva waahn lef di badi dehn pahn di kraas dehn . Soh dehn aks Pailat fi mek dehn brok dehn fut ahn tek dong di badi dehn .
43019012	Description	Fahn deh goh bak , Pailat mi-di chrai haad fi let goh Jeezas , bot di Jooish leeda dehn hala , “ If yoo let goh dis man , yoo da noh Seeza fren . Enibadi weh seh dat dehn da king di ton gens Seeza . ”
43014001	Faith	Jeezas seh , “ Noh hat unu haat . Chros Gaad ahn chros mee tu .
50001028	Faith	Noh frayd eena no kaina way fi dehn peepl weh di fait gens unu . Dis da wahn sain tu aala dehn , dat dehn don doom fi dischrokshan , bot Gaad don set unu wan said fi sayv unu .
43015016	Grace	“ Unu neva pik mee , bot da mee pik unu . Ah sen unu fi bayr froot , di kaina froot weh wahn laas fareva . Den mai Faada ku gi unu eniting weh unu aks ahn fa if unu yooz mai naym .
58011004	Faith	Da mi bikaaz a Aybl fayt eena Gaad mek hihn mi aafa op wahn beta sakrifais tu Gaad dahn weh ih breda Kayn mi aafa op . Gaad mi aksep Aybl sakrifais fi shoa dat Aybl da-mi wahn raichos man . Ahn aldoa Aybl ded lang taim , ih stil di taak tu wi bowt weh ih meen fi ga fayt eena Gaad .
46004001	Recommendation	Soh den , peepl shuda noa dat mee ahn Apolos da Jeezas Krais servant dehn , ahn Gaad put wee in chaaj fi mek peepl noa di seekrit ting dehn bowt hihn .
66006013	Description	Di staar dehn jrap fahn owta di skai , dong tu di grong jos laik fig weh noh raip yet wuda jrap wen wahn schrang breez shayk di fig chree .
46010014	Recommendation	Soh den , mi dyaa fren dehn , unu noh fi wership aidal ataal .
45012021	Recommendation	Unu mosn mek eevl geh di opa han a unu . Unu mos win oava eevl bai di gud weh unu du .
55002014	Recommendation	Yu fi kip aan di rimain evribadi bowt dehn ting ya . Ahn waan dehn fronta di Laad dat dehn noh fi aagyu bowt dehn werdz weh noh meen notn . Dat noh help nobadi , ahn ih jos dischrai di peepl weh di yehr it .
59004008	Recommendation	Kohn kloas tu Gaad , ahn hihn wahn kohn kloas tu yoo . Unu sinaz , wash unu han . Unu hipokrit unu ! Kleen unu doti haat . Unu kyaahn eevn mek op unu main weh unu waahn du .
59002009	Sin	Bot if unu di shoa fayvritizm , den akaadn tu di Laa , unu di sin , ahn di Laa wahn kandem unu kaa unu brok it .
52004007	Grace	Gaad neva kaal wi fi liv wahn doti laif . Gaad kaal wi fi liv eena wahn hoali way .
45001018	Sin	Gaad di shoa ih raat fahn hevn gens dehn peepl weh ga sin eena dehn haat ahn dehn wan weh du bad ting . Fi dehn wikidnis di haid di chroot bowt Gaad fahn ada peepl .
62004007	Faith	Mi dyaa fren dehn , mek wi lov wan anada , kaa lov da fahn Gaad ; evribadi weh lov da Gaad pikni , ahn dehn noa Gaad .
62002009	Sin	Enibadi weh seh , “ Ai di liv eena di lait , ” ahn stil hayt dehn brada er dehn sista , dehn stil di liv eena daaknis .
60004014	Grace	Konk it wahn blesin wen dehn insolt yu bikaaz yu da wahn bileeva eena Krais . Dis shoa seh dat di Spirit a Gaad deh wid yu .
44021019	Grace	Paal hayl dehn ahn den ih tel dehn evriting eena deetayl weh Gaad mi du chroo hihn monks di peepl dehn weh da noh Joo .
43008046	Sin	Wich wan a unu ku paint finga pahn mee ahn akyooz mi seh Ai sin ? Laik how Ai di tel di chroot , wai unu noh bileev mi ?
58010017	Grace	Den di Hoali Spirit seh , “ Ah noh wahn memba dehn sin ner aala di eevl ting dehn weh dehn du nohmoh . ”
46001005	Grace	Sayka weh unu bilangz tu hihn , ih don mek unu rich eena evri way , eena aal weh unu seh , ahn aal weh unu noa .
45015030	Recommendation	Mi bradaz ahn sistaz , sayka wi fayt eena wi Laad Jeezas Krais , ahn di lov weh Gaad Spirit put eena wi haat , Ah di bayg unu fi jain wid mi eena mi schrogl ahn pray tu Gaad fi mi wid aala unu haat .
43007020	Violence	Di krowd ansa Jeezas seh , “ Yoo mosi ga deeman ! Hoo di chrai kil yoo ? ”
45003025	Grace	Gaad sen Jeezas fi sakrifais ih laif eena fi wee plays , ahn wen Jeezas ded fi fi wee sin , dat da how Gaad fagiv peepl dehn sin wen dehn bileev eena hihn . Eena dis way Gaad shoa dat hihn du weh rait aal di taim . Op til now hihn mi-di put op wid peepl sin .
43018018	Description	Now di servant ahn di gyaad dehn mi-di stan op rong wahn faiya weh dehn mi mek fi waam dehnself kaa ih mi koal . Peeta anaal mi-di stan op deh wid dehn di waam ihself .
49006011	Recommendation	Unu fi put aan aal weh Gaad gi unu fi protek unu wen unu fait gens eevl , jos laik wen wahn soalja put aan dehn aiyan kloaz fi protek dehn hoal badi . Unu fi du dat soh dat wen di devl kohn wid ih eevl plan , unu wahn ku stan op gens ahn .
43013037	Faith	Soh Peeta aks ahn seh , “ Bot Laad , da wai Ah kyaahn goh wid yu now ? Ai wuda ded fi yoo ! ”
50004007	Faith	Den Gaad wahn gi unu wahn kaina pees weh nobadi kyaahn andastan . Ih wahn mek da sayhn pees wach oava unu haat ahn unu main bikaa unu da wan wid Krais Jeezas .
59003009	Faith	Wi yooz wi tong fi prayz wi Laad ahn Faada , ahn den wi ton rong ahn yooz di sayhn tong fi kos peepl weh Gaad mek laik fi hihn oanself .
46005010	Sin	Now , Ah noh di taak bowt di peepl dehn a dis werl weh noh noa Gaad , weh di liv loos laif , er weh red aiy , er dehn wan weh teef , er weh di wership aidal . If da dehn Ah mi-di taak bowt , den unu mi wahn hafu get owta dis werl fi chroo , fi get weh fahn peepl laik dat .
44026009	Sin	“ Mee miself mi tink dat Ai shuda du evriting Ah kud gens dehn peepl weh di fala Jeezas weh da fahn Nazaret .
61002014	Sin	Aal dehn di luk fa da fi wahn chaans fi sleep rong ahn soh cheet op pahn dehn hozban er dehn waif . Da laik dehn kyaahn geh inof a sin . Dehn chrap dehn peepl weh week . Dehn haat ful a loan greedinis . Dehn deh anda di jojment a Gaad .
43010012	Description	Di wan weh dehn pay jos fi main di sheep dehn da noh laik di shepad , ahn hihn noh oan di sheep dehn needa . Hihn ku si di wulf di kohn ahn ih wahn lef di sheep dehn rait deh ahn ron lef dehn . Den di wulf wahn kohn ahn atak di sheep dehn ahn skyata dehn .
59001019	Recommendation	Unu noa dis mi bradaz ahn sistaz : Eech wan a unu shuda hori fi lisn . Tek yu taim bifoa yu taak , ahn noh hori fi geh beks .
46009014	Recommendation	Sayhn way , di Laad gi aadaz dat dehn wan weh preech di Gud Nyooz bowt Jeezas Krais shuda mek dehn livin fahn aafa di Gud Nyooz weh dehn di preech .
43012046	Grace	Ai kom eena di werl laik lait soh dat enibadi weh bileev eena mi noh wahn eena daak nohmoh .
43005014	Description	Aftawodz Jeezas fain di man eena di templ ahn tel ahn seh , “ Yu si how yu geh heel ? Wel , stap di sin er els sohnting wosara wahn hapm tu yu . ”
46016014	Recommendation	Evriting weh unu du , unu fi du wid lov .
43014015	Recommendation	“ If unu lov mi , unu wahn du aal weh Ah tel unu fi du .
58012025	Recommendation	Soh den , mek shoar dat unu obay di Wan weh di taak tu unu . If di peepl dehn neva get weh wen dehn neva obay di Wan weh mi taak tu dehn fahn di mongtin , den how unu tink unu wahn get weh fahn di Wan weh taak tu unu fahn hevn ?
48004008	Sin	Fos , bifoa unu mi noa Gaad , unu da-mi slayv tu sohn faals gaad weh neva eevn egzis .
44003026	Grace	Soh Gaad pik ih Servant Jeezas , ahn sen ahn tu unu , di Jooish peepl fos , soh dat ih ku bles unu enitaihn unu disaid fi ton unu bak pahn unu wikid wayz . ”
44010039	Violence	“ Wee da witnis tu aala dehn ting weh ih mi du da Izrel ahn Jeroosalem . Dehn merda ahn wen dehn nayl ahn pahn di kraas .
46001010	Recommendation	Mi bradaz ahn sistaz , Ah di bayg unu , bai di atariti a di naym a wi Laad Jeezas Krais , fi mek unu gree wid wan anada soh dat unu noh ga no divizhan monks unu . Unu fi bee wan eena di way unu tink , ahn eena weh unu du .
51001021	Sin	Bifoa unu bileev eena Krais , unu yoostu bee faar fahn Gaad . Unu yoostu bee ih enimi dehn bikaaz a di sinful ting dehn weh unu mi tink ahn du .
55002022	Recommendation	Ron fahn dehn temtayshan weh yong peepl aalwayz di get eena . Yu fi goh afta evriting weh rait , ahn goh afta fayt , lov ahn pees , lang wid aal dehn peepl weh kaal pahn di Laad wid wahn kleen haat .
51003001	Faith	Wen Gaad mi rayz op Krais , yu mi rayz op wid hihn tu ; soh bikaaz a dat , yu fi set yu haat pahn di ting dehn weh deh eena hevn , wehpaat Krais sidong pahn di rait han said a Gaad .
66008007	Violence	Di fos aynjel bloa ih chrompit . Haylstoan ahn faiya miks wid blod mi chroa dong pahn di ert . Wan-terd a di ert bon op . Aal di chree dehn eena da paat a di ert ahn aal di green graas dehn bon op .
66011017	Faith	Dehn seh , “ Laad Gaad Almaiti , di Wan weh mi deh fareva , ahn weh stil deh now , wi tel yu tanks , kaaz yu di yooz yu powa now , ahn staat fi rool oava di werl !
43004010	Grace	Jeezas tel ahn seh , “ Yoo noh noa weh Gaad waahn gi yu , ahn yu noh noa da hoo mee weh di aks yu fi waata . If yoo mi noa , den yu wuda mi aks mi fi di waata weh ku gi yu reel laif . ”
51003004	Grace	Krais da wi chroo laif , ahn soh wen hihn kohn bak , yoo tu wahn dehdeh wid ahn , ahn shayr eena fi hihn gloari .
43020031	Faith	Bot aala dehn ting mi rait dong soh dat unu ku bileev dat Jeezas da di Krais , ahn dat hihn da Gaad Son . Ahn wen unu bileev eena hihn , unu wahn ku ga reel laif weh wahn laas fareva .
62004006	Faith	Wee bilangz tu Gaad , ahn enibadi weh noa Gaad lisn tu wee , ahn enibadi weh da noh fahn Gaad noh lisn tu wi . Dat da how wi noa wich spirit di tel di chroot , ahn wich wan di lai .
65001012	Description	Sayka di shaymful ahn selfish ting dehn weh dehn du , dehnya peepl dehn da laik sohn doti stayn weh spail di taim weh unu ga wen unu kohn tugeda fi eet wid wan anada . Dehn da laik shepad weh feed oanli dehnself raada dahn tek kayr a dehn sheep . Dehn da laik dehn klowd weh di breez bloa oava jrai lan , bot noh bring no rayn ; dehn da laik dehn chree weh noh bayr notn , noh eevn wen da taim fi gyada froot . Dehn dobl ded , kaa dehn geh haal op fahn di root .
44005015	Description	Sayka weh di apasl dehn mi-di du , di peepl dehn mi-di kip aan di bring dehn sik owt pahn schreet . Dehn bring dehn pahn bed ahn mat soh dat at lees Peeta shado kuda paas oava som a dehn .
49006016	Faith	Den , mek unu fayt eena Jeezas Krais bee laik wahn sheel weh unu kehr . Wid dis sheel unu wahn kud blak aal di aro dehn wid faiya da en , weh di eevl wan di shoot aata unu .
51003023	Recommendation	Eniting weh yu du , yu fi werk haad ahn du it wid wahn wilin haat laik yu di du it fi di Laad ahn noh fi peepl .
58012016	Recommendation	Noh mek non a unu bee laik Eesaa , weh doz sleep rong ahn neva ga no rispek fi notn weh hoali . Hihn sel aala fi hihn raits az di oalda son fi wan degeh meel .
43018040	Sin	Dehn hala bak seh , “ No , noh hihn ataal ! Gi wi Baraabas ! ” ( Baraabas da-mi wahn kriminal . )
55003004	Sin	Dehn wahn bee peepl weh nobadi kyaahn chros . Dehn wahn bihayv wail ahn ful a dehnself ; dehn wahn lov pleja moa dan how dehn lov Gaad .
50002009	Grace	Sayka dat , Gaad rayz ahn way op ahn mek ahn grayta dahn enibadi , ahn ih gi ahn di naym weh haiya dahn eni ada naym weh deh .
61001016	Description	Wen wi tel unu seh dat di Laad Jeezas Krais wahn kohn bak , wee noh di mek op no stoari . Bot da wid fi wee oan too aiy wee si how grayt hihn grayt .
61003016	Sin	Paal taak bowt dehn sayhn ting ya eena aala ih leta dehn , bot sohn paat a weh ih seh haad fi andastan . Sohn peepl weh noh noa notn ahn weh noh ga wahn schrang fayt di dischrai dehnself sayka weh dehn twis op weh Paal seh , ahn dat rang . Dehn du di sayhn ting wid ada Skripcha . Soh dehn bring pahn dehnself fi dehn oan dischrokshan .
44014014	Description	Wel , wen Baanabas ahn Paal si weh di hapm , dehn tayr dehn kloaz fi shoa seh dat dehn neva laik weh di prees mi wahn du , ahn dehn ron eena di midl a di krowd ahn hala seh ,
45015008	Faith	Kaa Ah di tel unu seh , Jeezas Krais kohn fi serv di Jooish peepl dehn fi shoa dat Gaad di du weh ih mi pramis wi ansesta dehn .
59001026	Sin	If unu tink dat unu da cherch peepl ahn stil kyaahn hoal unu tong , unu di fool unuself ahn unu rilijan noh gud fi notn .
43015020	Recommendation	Memba weh Ah mi tel unu ? Ah seh , ‘ Wahn servant noh moa impoatant dan ih baas . ’ If dehn mi haraas mee , dehn wahn haraas unu tu . Ahn if dehn mi obay mee , dehn wahn obay unu tu .
43008031	Faith	Den Jeezas tel di Jooz dehn weh mi bileev eena ahn , “ Unu da mi chroo chroo falowa dehn if unu kip aan obay aal weh Ah tel unu .
44007011	Description	“ Den wahn famin kohn pahn Eejip ahn Kaynan . No food neva deh . Wi ansesta dehn mi-di sofa bikaa dehn kudn fain no food .
63001004	Faith	Ah mi oanli hapi wen Ah yehr seh som a yu pikni dehn di fala di chroot , jos laik weh wi Faada tel wi fi du .
54005008	Faith	Evribadi fi tek kayr a dehn oan relitiv , ahn espeshali dehn wan weh deh eena dehn oan famili . If ih noh du dat , den da laik ih di seh dat weh wi bileev bowt Gaad noh meen notn ataal . Den ih wahn bee wosa dan sohnbadi weh noh bileev eena Krais .
58010022	Faith	Soh den , mek wi goh rait een tu Gaad di chros ahn wid wahn chroo haat ; kaa wi eevl kanshans geh sprinkl wid Krais blod fi mek wi kleen eena Gaad sait , ahn wi badi geh wash wid kleen kleen waata .
48001023	Description	Dehn oanli mi noa weh dehn mi yehr peepl mi-di seh bowt mi . Dehn mi-di seh , “ Da man doz persikyoot wi fi wi fayt eena Jeezas Krais , bot now ih di preech di sayhn ting weh ih mi-di chrai fi stamp owt ! ”
44027034	Recommendation	Ah bayg unu fi eet sohnting kaa unu wahn need it fi servaiv . Noh eevn wan hyaa pahn unu hed wahn laas . ”
66002003	Faith	Unu sofa wahn lat ahn gaahn chroo haad taim fi sayka mee bot unu neva giv op ahn soh stap fala mi .
56002002	Recommendation	Tel di oalda man dehn dat dehn fi ga self-kanchroal ahn dat dehn fi bee rispektabl . Dehn fi bee sensabl ahn dehn fayt fi schrang , ahn dehn fi shoa lov ahn payshens .
44017030	Recommendation	Fos , Gaad doz talarayt aala dis bikaa peepl neva noa beta , bot now ih koman evribadi , evriway fi du weh wid dehn aidal ahn wership oanli hihn wan .
43019025	Description	Now Jeezas ma mi-di stan op deh kloas di kraas lang wid fi shee sista , ahn Klopas waif weh nayhn Mayri , ahn Mayri Magdaleen .
66019013	Description	Di kloaz weh ih mi-di wayr mi kova eena blod . Ih naym da-mi “ Di Werd a Gaad . ”
46008009	Recommendation	Bot unu mos kyaaful . Noh jos kaa unu free fi eet eniting weh unu waahn , unu wahn mek unu brada er sista weh ga weeka main dan unu sin .
44013034	Grace	Bikaaz Gaad mi pramis fi bring Jeezas bak tu laif agen , ih noh wahn ded agen . Dis deh eena di Skripcha weh seh , ‘ Ah wahn gi yu di sayhn blesin dehnweh Ah mi pramis Dayvid . ’
43014020	Faith	Wen da taim kohn , den unu wahn noa seh dat Ai da wan wid mai Faada , ahn unu da wan wid mee , an Ai da wan wid unu .
62002003	Faith	Now di way how wi ku shoar dat wi noa hihn , da if wi obay di komanment dehn weh ih gi wi .
43008024	Sin	Ahn if unu noh bileev dat Ai da hoo Ai seh da mee , den unu wahn ded , ahn unu sin stil noh wahn geh fagiv . ”
66017006	Sin	Di bees ahn di ten haan dehn weh yu mi si , dehn wahn hayt di prastichoot . Dehn wahn tayr aaf ih kloaz ahn lef ahn naykid . Dehn wahn eet ih flesh , ahn weh lef , dehn wahn bon op eena faiya .
58012017	Description	Unu noa dat aftawodz ih mi waahnt it bak kaa ih mi waahn ih pa blesin . Bot notn neva deh weh Eesaa kuda mi du , eevn doa ih baal ahn baal kyaahn don , ahn bayg ih pa . No amonk a sari neva werk . Ih mi tu layt .
43007012	Description	Lata peepl monks di krowd mi-di taak bowt ahn . Dehn seh , “ Ih da wahn gud man . ” Sohn neks wan seh , “ Noh , aal hihn di du da fool op di peepl dehn . ”
44011021	Faith	Di powa a di Laad mi deh pahn dehn ahn wahn lata peepl bileev ahn ton tu di Laad .
52002004	Faith	Insteda dat , weh wee mi-di seh da weh Gaad mi waahn wee seh . Az faar az Gaad mi kansaan , hihn mi si seh dat hihn kuda mi chros wi wid fi hihn Gud Nyooz . Wee noh chrai pleez nobadi , oanli Gaad , bikaaz da hihn da di Wan weh noa ahn tes wi haat .
46015057	Grace	Bot mek wi gi Gaad tanks , kaa da hihn gi wi di vikchri oava sin ahn det chroo wi Laad Jeezas Krais !
54005005	Faith	Di uman weh da wahn wido fi chroo ahn noh ga nobadi fi help ahn , wahn luk tu Gaad fi help . Ahn da uman wahn pray joorin di day ahn joorin di nait di aks Gaad fi ih help .
43016024	Grace	Op tu now unu neva yet yooz mai naym fi aks fi eniting . Aks , ahn unu wahn geh . Den unu wahn ga hapinis weh wahn kyaahn don deep dong eena unu haat .
46007021	Recommendation	If yu da-mi slayv wen Gaad kaal yu , noh mek dat bada yu . Bot if yu geh di chaans fi bee free , tek it .
65001019	Sin	Da dehnya sayhn peepl ya di kaaz divizhan monks unu . Dehn mek di eevl ting dehn weh dehn waahn , kanchroal dehn . Yu si , dehn noh ga di Spirit a Gaad .
48001006	Sin	Ah noh andastan how unu ku ton unu bak pahn Gaad soh kwik , ahn gaahn fala wahn difrent teechin , afta Gaad don shoa unu soh moch lov ahn mersi sayka Jeezas .
58012014	Recommendation	Chrai fi liv eena pees wid evribadi , ahn du unu bes fi liv wahn hoali laif , kaa widowt dat nobadi noh wahn si Gaad .
43021006	Description	Jeezas tel dehn seh , “ Chroa unu net pahn di rait said a di boat , ahn unu wahn kech sohn . ” Soh dehn chroa dehn net , ahn dehn kech soh moch fish dat dehn kudn eevn haal it een .
46007019	Recommendation	If wahn man serkomsaiz er if ih noh serkomsaiz , dat noh meen notn . Wen yu di du weh Gaad seh , dat da weh konk moa dahn eniting els .
45012008	Recommendation	If sohnbadi gif da fi inkorij ada peepl , den mek dehn du dat . If Gaad put it eena sohnbadi haat fi shayr weh dehn ga wid sohnbadi els , mek dehn du dat wid aala dehn haat . If Gaad gi wahn persn di gif fi bee wahn leeda , den dehn mos leed wid aala dehn haat . Ahn if eni a unu wahn shoa mersi tu enibadi , unu mos bee hapi fi du it .
44019002	Faith	Ih aks dehn seh , “ Unu mi geh di Hoali Spirit wen unu mi bileev ? ” Dehn seh , “ No , wee noh eevn noa weh yu meen bai di Hoali Spirit . ”
53003014	Recommendation	If unu ga som a unu deh , weh noh waahn lisn tu weh Ah rait eena dis leta , den stay faar fahn dehn , ahn soh mek dehn feel shaym .
46015050	Sin	Mi bradaz ahn sistaz , dis da weh Ah di seh tu unu : Dis badi weh da flesh ahn blod kyaahn shayr eena Gaad kingdom . Dehnya badi weh ku ded kyaahn liv fareva .
43006027	Recommendation	Noh bada kil op unuself di werk fi food weh wahn soon spail ; insteda dat , werk fi di food weh wahn mek unu liv wid Gaad fareva . Da di Son a Man wahn gi unu da food deh kaa Gaad , weh da mai Faada , don shoa seh dat hihn pleez wid mee . ”
59004003	Sin	Ahn wen unu doo aks , unu noh geh notn , kaa unu aks fi di rang reezn . Unu aks soh dat unu wahn ku injai weh unu geh pahn unu oanself .
49005020	Faith	Unu fi tel wi Faada Gaad tanks aal di taim fi evriting , eena di naym a wi Laad Jeezas Krais .
48003006	Faith	Tek Aybraham far instans : “ Sayka weh hihn mi chros Gaad , dat mi mek hihn rait wid Gaad . ”
66021023	Grace	Di siti noh need no son fi shain deh , ahn ih noh need no moon , bikaaz di gloari lait weh kom owt fahn Gaad ahn di Lam ihself da di lait a di hoal siti .
45008009	Faith	Bot unu noh di du weh fi unu sinful haat tel unu fi du ; unu di du weh Gaad Spirit tel unu , if Gaad Spirit liv eensaida unu . Ahn if Krais Spirit noh di liv eensaida wahn persn , den da persn noh bilangz tu Krais .
45011023	Faith	Ahn di Jooish peepl dehn , if dehn chaynj dehn way ahn staat chros eena Gaad agen , den Gaad wahn graaf dehn bak eena di plays weh dehn mi deh . Kaa Gaad ku du dat .
66014005	Description	Dehn neva tel lai yet . Yu kyaahn fain no faalt wid dehn .
44024014	Faith	“ Ah hafu tel yu doh , dat da chroo seh dat Ai fala Di Way a di Laad Jeezas , weh dehn seh da wahn rang way . Ah mos tel yu seh tu dat Ai wership di Gaad a fi wee ansesta dehn , an Ai schrangli bileev di Laa ahn aal weh di prafit dehn rait .
45013008	Recommendation	Unu noh fi hoa nobadi notn . Di oanli ting weh unu fi hoa dehn da fi lov dehn . Peepl weh lov wan anada di du aal weh di Laa a Gaad seh dehn fi du .
66016009	Sin	Di peepl dehn weh di son mi bon op , dehn kers di naym a Gaad , weh ga atariti fi stap dehn terabl ting dehn weh mek peepl sofa soh moch . Bot di peepl dehn neva waahn ton fahn dehn sin dehn ahn dehn stil neva waahn prayz Gaad .
66021012	Description	Wahn hai waal mi deh rong di siti , ahn di waal mi ga twelv gayt . Twelv aynjel mi-di gyaad di twelv gayt dehn . Ahn di naym a di twelv chraib dehn a di peepl a Izrel mi rait pahn di gayt dehn .
48003013	Grace	Nobadi kyaahn du dat , soh di Jooish Laa kandem wi , bot Jeezas Krais pay di prais fi free wi fahn aala dat . Sayka weh hihn heng pahn di kraas , hihn tek aan di ponishment fi aala fi wee rangdooinz pahn fi hihn oanself . Az di Skripcha seh , “ Gaad kers deh pahn enibadi weh dehn heng pahn chree . ”
48001013	Sin	Unu noa how Ah yoostu stan wen Ah doz bilangz tu di Jooish rilijan ; how Ah yoostu persikyoot dehn wan weh bilangz tu Gaad cherch no miks soh dat Ah kuda mi du weh wid dehn .
66020002	Description	Di aynjel kyapcha di jragan . Ih da da oal snayk weh mi deh fahn way bak . Dehn kaal ahn di devl er Saytan . Di aynjel chayn op di devl fi wan towzn yaaz .
44008009	Description	Eena da sayhn siti , dehn mi ga wahn man nayhn Saiman , weh da-mi wahn oabyaman fi wahn lang taim . Di Samaritan peepl kudn bileev aala di ting dehn weh ih mi-di du wid ih oabya . Sayka dis , hihn mi oanli tink ihself aal hai ahn maiti .
50003010	Faith	Ah waahn noa Jeezas Krais , an Ai waahn ga di sayhn powa weh rayz hihn op fahn di ded . Ah waahn geh soh kloas tu ahn dat Ah wahn ku fain owt weh ih meen fi sofa ahn fi eevn ded jos laik hihn ,
54005022	Recommendation	Noh pik cherch leeda dehn tu faas . Tek yu taim . Noh ga no paat eena di sin dehn weh ada peepl du . Insted , kip yu haat kleen .
56002003	Recommendation	Sayhn way soh , di oalda uman dehn fi bihayv laik uman weh lov di Laad . Dehn noh fi gasip bowt ada peepl ahn dehn noh fi jrink tu moch wain . Insteda dat , dehn fi teech weh gud ahn prapa .
46007038	Recommendation	Soh den , di man weh geh marid tu ih yong laydi di du di rait ting . Bot di man weh noh geh marid di du eevn beta .
59001022	Recommendation	Bot now , unu noh fool unuself ahn jos lisn tu di Werd a Gaad . Du weh ih seh fi du !
43007001	Violence	Afta dat Jeezas gaahn bowt Gyalilee . Ih neva waahn goh da Judeeya dischrik , kaa di Jooish leeda dehn mi-di luk fi wahn chaans fi kil ahn .
46001030	Grace	Gaad da di Wan weh mek unu kohn fi bee wan wid Krais Jeezas . Da hihn mek Jeezas bee fi wee wizdom , ahn da bikaaz a Jeezas mek wi deh rait wid Gaad . Ih set wi free ahn mek wi kohn fi bee Gaad hoali peepl .
43013005	Description	Afta dat ih poar sohn waata eena wahn baysn ahn staat wash ih disaipl dehn fut ahn jrai dehn wid di towil weh ih mi ga rap rong ahn .
44022004	Violence	Ai doz gi di peepl dehn weh fala di Way a di Laad Jeezas haad taim soh moch dat Ah eevn geh som a dehn kil . Ah yoostu ares man ahn uman alaik ahn put dehn eena jayl .
43007043	Description	Soh divizhan mi deh monks di peepl dehn sayka Jeezas .
60005002	Recommendation	bee laik wahn shepad fi di flak weh Gaad gi unu , ahn soh tek kayr a di sheep dehn wilin-wan laik weh Gaad waahn yu du , ahn noh bikaaz yu haftu . Du di werk bikaaz yu reeli waahn serv , noh jos fi moni .
46015056	Sin	Da sayka sin mek det ku hert wi , ahn da Moaziz Laa mek sin ga powa .
59005004	Sin	Lisn ya ! Di moni weh unu hoal bak fahn di man dehn weh mi werk eena unu plantayshan di baal owt gens unu . Ahn di Laad Gaad Almaiti yehr di werkman dehn di baal .
60002001	Recommendation	Soh , unu stap di du ting fi hert ada peepl , ahn stap di chrai fool op peepl , ahn noh bee wahn hipokrit . Noh jelos nobadi , er slanda dehn .
46007039	Recommendation	Wahn laydi weh marid noh free fahn ih hozban az lang az ih stil livin . Bot if ih hozban ded , di uman free fi geh marid tu eni man ih waahn , az lang az da man bilangz tu di Laad .
55002018	Sin	Dehn don ton weh fahn di way a di chroot , ahn dehn di seh dat di taim don paas wen peepl weh don ded wahn get op fahn dehn grayv . Dehn di dischrai di fayt a sohn peepl weh mi bileev .
48005006	Faith	Wen wi jain op wid Krais Jeezas , ih noh mata if yu serkomsaiz er noh serkomsaiz . Bot di fayt weh wi ga eena Jeezas Krais , weh mek wi lov wan anada , dat da weh reeli impoatant .
58005009	Grace	Ahn soh wen Jeezas kohn fi bee evriting weh ih sopoas tu bee , chroo hihn , aal dehn wan weh obay Gaad ku geh sayv ahn soh liv fareva .
46016001	Recommendation	Now , kansaanin di moni weh unu wahn kalek fi help Gaad peepl dehn : Unu fi du jos laik weh Ah mi tel di cherch dehn da Galaysha fi du .
49005022	Recommendation	Unu waif , unu fi put unu hozban fos , jos laik how unu put di Laad fos .
43008012	Faith	Jeezas staat tu taak tu di Farisee dehn agen ahn seh , “ Ai da di Wan weh gi di peepl dehn eena di werl lait . Enibadi weh fala mi wahn ga di lait weh shoa dehn how fi liv , ahn den dehn wahn neva deh eena daak . ”
65001017	Recommendation	Bot mi dyaa fren dehn , unu mos memba weh wi Laad Jeezas Krais apasl dehn mi pridik seh .
44017025	Grace	Ahn bisaidz dat , fi unu hyooman han kyaahn ten tu fi hihn need dehn bikaa hihn noh need notn . Da hihn gi laif ahn bret tu evriting , ahn hihn satisfai aala fi wee needz .
62005009	Faith	Wi bileev weh hyooman been tel wi , bot weh Gaad tel wi grayta , kaa dis da weh Gaad ihself tel wi bowt ih Son .
45013014	Faith	Insteda dat , wi fi mek di Laad Jeezas bee az kloas tu wi az di kloaz weh wi wayr . Ahn wi noh fi pay no main tu aala dehn bad ting weh wi sinful haat tel wi fi du .
58011030	Description	Ahn da mi bikaaz a di peepl a Izrel dehn fayt eena Gaad mek dehn maach rong ahn rong di siti a Jeriko , mek di waal dehn jrap dong .
44019011	Grace	Den Gaad staat tu perfaam sohn grayt ahn powaful mirakl chroo Paal .
43008034	Sin	Jeezas ansa dehn seh , “ Ah di tel unu di chroot , if enibadi stay di sin , den sin ga dehn laik slayv .
62004011	Faith	Mi dyaa fren dehn , laik how Gaad mi lov wi soh moch , wee shuda lov wan anada tu .
44002028	Grace	Yu shoa mi di way weh leed tu laif , ahn bikaa yu deh wid mi , Ah oanli feel hapi . ’
54004013	Recommendation	Til Ah get deh , yu fi mek shoar fi reed Gaad Werd tu di peepl dehn , ahn fi eksplayn it tu dehn ahn teech dehn weh Gaad seh .
47004008	Description	Lata taim wi ga chrobl pahn evri said , bot dat kyaahn baks wi een soh dat wi noh ga no way owt . Eevn wen wi noh noa weh fi du , wi neva giv op .
44002013	Description	Bot yu mi ga sohn ada peepl weh mi tek di hoal ting mek joak . Dehn seh , “ Dehn peepl ya mosi mi-di jrink tu moch wain ! ”
66021018	Description	Dehn mi mek di waal fahn owta jaspa stoan , ahn dehn mek di siti fahn owta pyoa goal ahn di lait luk laik ih di shain chroo it jos laik glaas .
66015006	Description	Den fahn owta deh kohn di sebm aynjel dehn weh di bring di sebm terabl chrobl dehn weh wahn mek peepl sofa . Dehn mi-di wayr kleen wait linin kloaz weh mi-di shain . Ahn wahn goal sash mi tai rong dehn ches .
45012014	Recommendation	Unu mos aks Gaad fi bles di peepl dehn weh di kaaz unu sofarin . Noh aks Gaad fi put wahn kers pahn dehn , bot aks Gaad fi bles dehn .
66001015	Description	Ih fut mi-di gloa jos laik braas weh dehn mi bon eena di hat hat faiya a wahn fernis ahn den palish ahn . Ahn ih vais mi haad jos laik di naiz weh wahn big waatafaal mek .
43017026	Grace	Ai shoa dehn da hoo yoo an Ah wahn kip aan di shoa dehn , soh dat di lov weh yoo ga fi mee ku deh eena dehn , an Ai wahn ku liv eena dehn . ”
45008032	Grace	Gaad neva eevn kip ih oan Son fahn sofa , soh den wen Gaad gi ih oan Son fi aala wi , wi ku noa fi chroo dat ih noh wahn hoal bak notn fahn wee .
65001018	Sin	Dehn seh , “ Wen di laas dayz dehn kohn , peepl weh selfish ahn weh deh gens Gaad wahn kohn ahn tek Gaad mek papishoh . ”
45011018	Recommendation	Soh den , unu noh fi tink seh unu beta dan dehn branch weh mi kot aaf . Unu mosn boas bowt dat ! If unu di boas bowt dat , jos memba seh da noh unu di hoal op di root ; da di root di hoal unu op .
47001024	Faith	Now , wi noh di chrai fi tel unu weh unu fi bileev , kaa unu fayt eena Jeezas schrang . Insteda dat , wi di werk tugeda wid unu fi mek unu rijais .
43011001	Description	Now wahn man nayhn Lazaros mi sik . Hihn ahn ih too sista dehn weh nayhn Mayri ahn Marta mi liv da Betani .
52004008	Sin	Soh if yoo noh waahn obay dehnya rool , da noh wee yu di goh gens bot da Gaad yu di ton yu bak pan . Da Gaad weh gi yu fi hihn Hoali Spirit .
62004002	Faith	Dis da how unu wahn noa dat da di Spirit a Gaad : enibadi weh seh wid dehn oan mowt ahn bileev dat Jeezas Krais mi kom eena di werl az wahn hyooman da fahn Gaad .
65001008	Sin	Di peepl dehn weh Ah di taak bowt da dehn wan dehn weh noh reeli noa Gaad . Dehn seh dat dehn geh speshal jreem fahn Gaad , weh mek ih aarait fi dehn du aal kaina dotinis wid dehn badi . Dehn noh ga no rispek fi Gaad atariti , ahn dehn slanda dehn beengz weh geh dehn gloari fahn hevn .
60003011	Recommendation	Yu mos ton yu bak pahn eevl ahn du dehn tingz weh gud . Yu fi werk haad fi liv eena pees wid peepl .
51001023	Faith	Bot unu haftu kip aan di bileev ahn stay schrang eena unu fayt ahn yu noh fi mek nobadi mek yu geh shayki eena di hoap weh yu mi geh wen yu mi fos yehr di Gud Nyooz . Dis Gud Nyooz mi preech tu evribadi eena di werl , ahn mee , Paal , di werk fi preech da Gud Nyooz .
43008059	Violence	Soh dehn pik op sohn stoan fi stoan ahn , bot Jeezas slip weh fahn dehn widowt dehn eevn noa , ahn ih lef di templ .
49004024	Recommendation	Unu fi bihayv laik di nyoo persn weh Gaad mek fi bee laik hihn . Da nyoo persn wahn liv hoali , ahn du weh rait eena Gaad sait .
66014012	Faith	Dis meen dat Gaad peepl fi bayr op anda sofarin . Dehn da peepl weh fi du weh Gaad tel dehn fi du ahn dehn noh fi stap bileev eena Jeezas .
44013030	Description	Bot Gaad rayz ahn op bak fahn di ded .
43010011	Description	“ Ai da di gud Shepad weh gi ih laif fi di sheep dehn .
49003002	Grace	Ah shoar dat unu yehr seh dat da oanli sayka Gaad grays mek Ah du dis werk fi help unu .
56003010	Recommendation	Soh dehn wan weh laik mek chrobl ahn kaaz divizhan , waan dehn at lees wan er too taim , ahn afta dat , noh ga notn moa fi du wid dehn .
43010019	Description	Sayka weh Jeezas seh , di Jooish leeda dehn mi ga divizhan monks dehnself agen .
43003033	Faith	Evribadi weh bileev weh hihn seh fain owt fi chroo dat Gaad noh di tel lai .
61003014	Recommendation	Ahn soh unu , mi dyaa fren , wail yu di wayt fi da Day , du yu bes fi mek di Laad fain yu di liv kleen , soh nobadi kyaahn paint dehn finga pahn yu , ahn yu deh at pees wid Gaad .
53003001	Faith	Mi bradaz ahn sistaz , dehnya da di laas ting dehn weh wi waahn tel unu . Pray fi wi . Pray dat di Laad mesij wahn spred aal oava faas-wan , ahn peepl wahn gi aana tu di Laad , jos laik weh mi hapm wen unu mi yehr it .
47004014	Faith	Wi noa dat di sayhn Gaad weh rayz op bak wi Laad Jeezas fahn di ded , wahn rayz wee op lang wid Jeezas ; ahn den Gaad wahn kehr wee ahn unu da di sayhn plays weh hihn deh .
59005014	Recommendation	If enibadi sik , mek dehn sen fi di cherch elda dehn fi mek dehn pray oava dehn ahn put aliv ail pahn dehn , eena di naym a di Laad .
44007023	Description	“ Wen Moaziz mi faati yaaz oal , ih disaid fi fain owt da weh kaina chreetment ih Izrelait peepl dehn mi-di get .
44023027	Violence	Dis man mi geh arestid bai sohn Jooz weh mi wahn kil ahn , bot sayhn taim Ai kohn wid mi soalja dehn ahn reskyu ahn , kaa Ah mi laan seh dat hihn da-mi wahn Roaman sitizn .
44019029	Description	Wahn krowd staat tu gyada , ahn bifoa yu noa it , raiyat staat eena di siti . Di krowd rosh ahn grab Gaiyos ahn Aristaakos , weh da-mi too Masidoanyan man weh mi-di chravl wid Paal . Dehn jreg dehn gaahn da di staydyom weh dehn hoal dehn poblik meetn .
44003014	Sin	Da unu sayhn wan disoan sohnbadi weh hoali ahn raichos , ahn unu aks fi dehn free wahn merdara .
44015009	Faith	Gaad chreet di peepl dehn weh da noh Joo di sayhn way laik how ih chreet wee . Jos laik how wee bileev eena ahn , dehn bileev eena ahn tu ahn ih mek dehn haat kleen .
46011028	Recommendation	Dats wai evribadi shuda chek eena dehn haat gud fi si if dehn rait wid Gaad bifoa dehn eet di bred ahn jrink fahn di kop .
46015058	Faith	Soh den , mi dyaa bradaz ahn sistaz , unu fi stan op schrang . Noh mek notn moov unu . Unu kip aan di du di Laad werk wid evriting weh unu gat . Kaa unu noa dat evriting weh unu du fi di Laad noh wahn bee fi notn .
46004016	Recommendation	Soh den , Ah waahn unu fala mai egzampl .
46001021	Faith	Gaad mek it soh dat di peepl dehn eena dis werl kyaahn geh fi noa hihn chroo fi dehn oan wizdom . Insteda dat , ih yooz dis soa-kaal foolish mesij weh wee preech fi sayv dehn wan weh di bileev eena ahn .
60003001	Recommendation	Sayhn way soh , unu marid uman , evri wan a unu , unu fi put unu hozban fos . Den if som a unu hozban noh du weh di Werd a Gaad seh , yu ku win ahn oava fi bileev eena Krais jos bai di way yu bihayv . Yu noh wahn eevn haftu seh wan werd tu ahn ,
47005020	Recommendation	Soh den , Krais sen wee fi taak tu unu fi hihn . Wi di bayg unu jos laik da Krais ihself di bayg unu seh , “ Kohn bak tu Gaad . ”
44002024	Description	Ih sofa bad wen ih ded , bot Gaad neva lef ahn deh ; ih rayz ahn op bak . Det neva ga no powa oava ahn agen , ahn kudn hoal ahn az ih prizna .
59002007	Sin	Da noh dehn weh di slanda di gud naym a di Wan weh unu bilangz tu ?
54003003	Description	Ih noh fi bee no jronkad , ahn ih noh fi eezi fi geh beks ; ih noh fi laik fait needa . Insteda dat , ih fi chreet peepl kain . Ih noh fi laik aagyu . Ahn ih noh fi lov moni .
43004014	Grace	Bot dehn wan weh jrink fahn di waata weh Ai wahn gi dehn noh wahn geh tersti nohmoh . Di waata weh Ai wahn gi dehn wahn di gosh op eena dehn jos laik dehn waata spring weh di waata neva stap . Disya waata wahn gi dehn reel laif weh wahn neva en . ”
62002005	Faith	Bot enibadi weh du weh hihn seh , shoa seh dat dehn haat ful op a di lov a Gaad fi chroo . Dis da how wi ku shoar dat wi da wan wid hihn :
66016013	Description	Den Ah si chree eevl spirit weh luk laik frag . Dehn kom owt fahn di jragan mowt , di bees mowt ahn di mowt a di faals prafit .
59002008	Recommendation	Now , unu di du di rait ting if unu reeli di obay da wan perfek komanment eena di Skripcha weh seh , “ Lov yu nayba jos laik how yu lov yuself . ”
47004005	Faith	Yu si , wee noh goh rong di preech bowt fi weeself ; wee preech bowt di Laad Jeezas Krais . Aal wee seh bowt fi weeself , da dat wee da fi unu servant fi Jeezas sayk .
46015033	Recommendation	Noh mek nobadi fool unu . Bad kompni spail gud karakta .
58013020	Grace	Now Ah pray dat di Gaad weh gi pees , ahn weh mek wi Laad Jeezas rayz op bak fahn di ded , gi unu evriting weh unu need fi du weh hihn waahn unu du . Jeezas da di grayt Shepad fi di sheep dehn , kaa ih don ded fi wi ahn da chroo fi hihn blod , hihn mek di agreement weh wahn laas fareva .
50001027	Recommendation	Bot noh mata weh hapm , unu mos ak eena wahn kaina way weh wahn shoa dat unu bileev eena di Gud Nyooz bowt Jeezas Krais . Den , weda Ah kohn si unu er jos yehr bowt unu , Ah wahn noa dat unu di stan tugeda gud gud , eena wan spirit , ahn dat unu di fait tugeda fi di fayt weh kohn fahn weh unu bileev di Gud Nyooz .
46006014	Grace	Ahn Gaad wahn rayz op bak fi wee badi fahn di ded wid di sayhn powa weh ih rayz op bak wi Laad Jeezas wid .
55001006	Recommendation	Dat da wai Ah rimain yu fi kip aan di yooz di gif weh Gaad gi yu wen Ah mi put mi han pahn yu hed ahn pray fi yu .
60004006	Grace	Dat da wai di Gud Nyooz mi preech eevn tu dehn wan weh mi don ded , soh dat eevn doa dehn badi mi geh ponish wid det , dehn kuda mi stil liv eena di spirit laik Gaad .
46007023	Recommendation	Gaad don pay wahn hai prais fi unu , soh noh goh bee slayv fi nobadi els .
46010010	Recommendation	Ahn wi noh fi grombl , laik weh som a dehn peepl mi du , ahn mek di Aynjel a Det fahn Gaad kil dehn .
47002017	Faith	Yu si , wee da noh laik lata peepl weh waahn geh rich aafa preech Gaad mesij . Bot wee preech di Werd a Gaad wid di atariti weh Krais gi wi , ahn wid wahn sinsyaa haat fronta Gaad , kaa da hihn sen wi .
45015001	Recommendation	Wee weh stan schrang eena di wayz a Gaad aatu help dehn wan weh noh schrang yet . Wi noh fi jos du weh wee waahn fi fi weeself .
50002024	Faith	An Ah shoar dat di Laad wahn soon mek Ai kohn tu .
66007001	Description	Afta dat , Ah si foa aynjel di stan op da di foa kaana a di werl . Dehn mi-di stap di foa breez a di werl weh mi fi bloa , soh dat dehn wudn bloa ataal pahn di waata er pahn di jrai grong er gens eni chree .
60004003	Sin	Yu don spen inof taim bak den di du dehn tingz weh peepl weh no noa Gaad du . Yu doz spen yu taim di goh da wail paati ; yu jrink ahn geh jronk ; yu liv wahn loos laif ; yu ful a los ; ahn yu doz du di moas disgostin ting , yu doz wership aidal .
66011005	Violence	If sohnbadi chrai fi du dehn too peepl eniting bad , faiya wahn kohn fahn owta dehn mowt ahn wahn bon op di persn ahn dischrai ahn . Soh den enibadi weh chrai fi du dehn eniting bad , dat da how dehn wahn ded .
44023005	Recommendation	Paal seh , “ Brejrin , Ai neva noa dat hihn da-mi di hai prees . Ah hafu admit dat di Skripcha doo seh , ‘ Yu noh fi taak bad bowt yu leeda . ’ ”
66022015	Sin	Bot di eevl peepl dehn weh da laik daag , dehn wahn stay owtsaida di siti . Dehndeh da dehn peepl weh di du oabya , ahn dehn wan weh di sleep rong , dehn wan weh di kil , dehn wan weh di wership aidal , ahn aala dehn wan weh lov fi tel lai ahn kip aan di lai .
66002014	Sin	Bot Ah ga sohn ting dehn weh Ah di blaym unu fa . Som a di peepl dehn monks unu di du di ting dehn weh Baylam mi-di tel peepl fi du . Ih mi teech Baylak how fi chrap di peepl a Izrel ahn mek dehn sin . Ih mi geh dehn fi eet meet weh peepl mi sakrifais tu aidal ahn fi liv wahn loos laif .
53001003	Faith	Wi bradaz ahn sistaz , wi mos tel Gaad tanks aal di taim fi unu . Dat da di rait ting fi wi du , bikaaz unu fayt di groa moa ahn moa schranga , ahn unu di lov wan anada moa ahn moa tu .
46012002	Sin	Unu noa dat wen unu neva noa Gaad yet , dehn aidal weh kyaahn eevn taak mi-di leed unu aschray .
49005025	Recommendation	Unu hozban , unu fi lov unu waif , jos laik how Krais lov di cherch ahn gi ih laif far it .
45012017	Recommendation	If sohnbadi du unu bad , unu noh fi pay dehn bak bad fi bad . Unu mos kyaaful fi du di rait ting eena evribadi sait .
60005006	Recommendation	Soh yu fi hombl yuself anda di maiti powa a Gaad , ahn hihn wahn aana yu wen di taim kohn .
44014017	Grace	Bot ih doz aalwayz gi proof seh hihn da Gaad bikaaz a di ting dehn weh ih du . Da hihn gi unu rayn fahn hevn , ahn gi unu kraps eena dehn taim ; ahn da hihn gi unu food ahn ih mek unu hapi . ”
54003011	Recommendation	Sayhn way wid di uman dehn . Dehn fi bee rispektabl soh dat peepl ku luk op tu dehn , ahn dehn noh fi laik gasip , ahn di seh bad tingz bowt peepl . Dehn fi kanchroal dehnself ahn du weh dehn sopoas tu du aal di taim .
66002021	Sin	Ah mi gi da uman taim soh ih ga chaans fi ton fahn ih sin dehn . Bot shee noh waahn chaynj ih wayz .
44012020	Description	Now Herod ahn di peepl dehn fahn Taiya ahn Saidan kudn gree , ahn Herod mi beks bad wid dehn . Soh dehn sen wahn groop fi goh si Herod . Dehn manij fi geh Blastos help . Hihn da-mi Herod raiyal sekiteri . Dehn kohn bayg Herod fi mek pees wid dehn bikaa dehn mi-di pen pahn chrayd wid Herod konchri fi dehn food .
43008049	Sin	Jeezas ansa dehn seh , “ Ai noh ga no deeman , bot Ai aana mai Faada , ahn unu noh di shoa no rispek fi mee .
43006018	Description	Breez mi-di bloa haad ahn ih mek di waata geh rof rof .
45008018	Faith	Stil , weh wi di sofa now eena dis taim da noh notn tu di laif a gloari weh Gaad wahn shoa wi layta .
62002012	Grace	Unu weh da mi dyaa pikni dehn , Ah di rait dis tu unu kaa Gaad fagiv unu sin dehn sayka Jeezas .
55001009	Grace	Gaad sayv wi ahn kaal wi fi bee ih oan peepl . Ih noh kaal wi bikaaz a notn weh wi du , bot fi sayka a weh hihn don mi plan fi du , ahn bikaaz a ih grays . Bifoa taim eevn staat , hihn mi don gi wi da grays chroo Krais Jeezas .
43019006	Violence	Wen di cheef prees ahn di templ gyaad dehn si Jeezas , dehn hala , “ Kroosifai ahn ! Kroosifai ahn ! ” Pailat tel dehn seh , “ Unu tek ahn , ahn kroosifai ahn unuself ; Ai noh fain notn rang wid ahn . ”
60001010	Grace	Dis salvayshan da-mi sohnting weh di prafit dehn mi waahn noa moa bowt . Dehn mi prafesai bowt dis gif weh Gaad mi waahn gi unu fahn way bak den ahn dehn mi saach fi fain owt bowt it .
63001007	Sin	Wahn lata peepl weh laik fool op peepl , di goh owt aal oava di werl . Dehn noh waahn bileev ahn seh dat Jeezas Krais mi kom eena di werl az wahn hyooman been . Peepl laik dat noh di taak di chroot , ahn dehn da di Enimi a Krais .
44024005	Sin	“ Dis man ya da wahn chroblmayka ahn ih reeli laik ster op faiya monks di Jooz dehn aal oava di werl . Hihn da di ringleeda fi wahn rilijos paati weh nayhn di Nazareen dehn .
54003016	Grace	Dis da di seekrit bowt wi fayt , ahn nobadi kyaahn aagyu gens it : Krais kom eena di werl az wahn hyooman . Gaad Spirit proov seh dat hihn mi raichos . Di aynjel dehn si ahn . Peepl mi tel bowt ahn eena aal di difrent nayshan dehn . Eena di werl lata peepl bileev eena ahn . Ahn Gaad tek ahn op tu hevn .
66016021	Violence	Sohn big haylstoan rayn dong fahn di skai pahn di peepl dehn . Evri wan a di haylstoan dehn mi way bowt wan honjrid pong . Ahn di peepl dehn kers Gaad , kaa di haylstoan dehn mek dehn sofa bad .
61003013	Faith	Bot Gaad pramis wi wahn nyoo hevn ahn wahn nyoo ert wehpaat jostis wahn deh . Wi reeli di luk faawod tu dis .
66006014	Description	Den di skai roal bak ahn gaahn jos laik wahn skroal weh roal op . Ahn aal di mongtin dehn ahn aala di ailan dehn moov fahn owta dehn plays .
58010010	Grace	Weh Gaad waahn da fi mek wee bee hoali chroo weh Krais aafa op fi hihn badi az wahn sakrifais fi sin , wans an far aal .
52001002	Faith	Aal di taim wen wi di pray tu Gaad , wi pray fi unu ahn tel ahn tanks fi aala unu .
66006004	Violence	Den wahn nada haas kom owt . Ih mi brait red . Dehn gi di wan weh mi-di raid ahn atariti fi tek weh pees fahn di werl soh dat peepl wuda staat tu kil op wan anada . Ahn dehn gi ahn wahn big soad .
54006001	Recommendation	Aal dehn wan weh da slayv fi luk pahn dehn maasta az peepl weh dehn fi rispek eena evri way . Aal slayv fi du dis , soh dat nobadi wahn kyaahn taak bad bowt Gaad , needa taak bad bowt weh wi di teech dehn .
51003009	Recommendation	Yu mos stap lai tu wan anada bikaaz yu don giv op da way a laif deh wid dehndeh bad habit .
66002020	Sin	Stilyet , Ah ga wan ting gens unu . Unu mek da uman Jezebel , weh seh ih da wahn prafit fahn Gaad , stay deh monks unu . Unu mek ih di teech unu sohn rang tingz , laik fi eet food weh dehn don aafa tu aidal ahn fi du aal dehn sin weh ga fi du wid loos livin .
48003008	Grace	Di Skripcha mi pridik dat di peepl dehn weh da noh Joo mi wahn get rait wid Gaad wen dehn chros ahn . Gaad mi tel Aybraham dis Gud Nyooz fahn lang taim wen ih tel ahn seh , “ Sayka yoo , Ah wahn bles aala di nayshan a di werl dehn . ”
58012005	Recommendation	Unu don faget weh Gaad mi seh tu unu aredi , wen ih mi taak tu unu laik ih oan pikni dehn fi inkorij unu ? Ih mi seh , “ Mi son , noh tek it lait wen di Laad ponish yu , ahn noh geh diskorij wen ih karek yu .
58013017	Recommendation	Obay dehn wan weh deh oava unu , ahn put unuself anda dehn , kaa da dehn di wach oava unu soal , ahn dehn haftu ansa tu Gaad . Soh noh mek dehn feel sad az dehn di du dehn werk . Mek dehn hapi fi du it ; adawaiz dehn wahn kyaahn help unu .
44013019	Description	Ih dischrai sebm nayshan weh mi eena Kaynan fi dehn . Den ih tek dehn lan ahn ih gi di peepl a Izrel .
54006003	Faith	Enibadi weh di teech peepl sohnting difrent , noh agree wid di chroo teechin weh kohn fahn wi Laad Jeezas Krais .
63001010	Recommendation	Soh den , if sohnbadi kohn tu yoo , ahn dehn noh kohn wid di karek teechin , noh ga notn fi du wid dehn . Noh eevn welkom dehn eena yu hows ; noh eevn hayl dehn .
47001005	Grace	Kaa jos laik how wee sofa plenti sayka weh wee bilangz tu Krais , sayhn way , hihn gi wee lata komfert .
65001011	Sin	Dehn deh een fi big chrobl ! Kaa dehn di fala Kayn egzampl , weh mi kil ih oan breda . Ahn dehn di bee laik Baylam weh wuda mi du eniting fi moni . Ahn sayhn laik Kora , weh mi ton gens Gaad , dehn wahn geh dischrai .
65001010	Sin	Bot dehnya faals teecha dehn tek eniting weh dehn noh andastan mek papishoh , ahn seh aal kaina eevl ting gens dehn . Dehn da jos laik dehn animal weh du evriting weh dehn sens tel dehn fi du , ahn dat da how dehn en op di dischrai dehn oanself .
58011007	Faith	Ahn da mi bikaaz a Noawa fayt eena Gaad mek Gaad waan ahn bowt sohnting weh hihn neva si hapm yet . Ih bil wahn aak weh hihn ahn ih famili geh sayv eena . Noawa fayt eena Gaad mi shoa dat di ada peepl dehn eena di werl mi wikid , ahn dat hihn mi raichos eena Gaad sait .
58009006	Description	Afta dehn don geh di plays redi laik dat , wid aala dehn ting eena plays , di prees dehn kuda mi goh eena di fos room evri day wehpaa dehn du dehn werk fi Gaad .
44007051	Sin	Steeven gaan aan fi seh , “ Unu stobant laik myool , ahn unu haat stil wikid . Stik brok eena unu ayz wen ih kohn tu obay weh Gaad seh . Unu aalwayz fait gens di Hoali Spirit jos laik unu grayt-grayt-grayt-granfaada dehn .
54001009	Sin	Wi noa tu dat di Laa neva mek fi gud peepl weh kip it . Di Laa mi mek fi peepl weh noh waahn fi kip it , ahn fi di kriminal dehn , fi dehn weh noh noa Gaad , ahn fi dehn sina , fi dehn wan weh noh ga no rispek fi Gaad ahn tek di tingz a Gaad fi meen notn , ahn fi dehn wan weh kil dehn oan faada ahn mada , ahn dehn wan weh kil ada peepl .
46005009	Recommendation	Ah mi don rait eena mi leta tu unu , dat unu noh fi ga notn fi du wid peepl weh liv loos .
48001015	Grace	Wel , Gaad mi shoa mi ih grays wen ih pik mi ahn set mi wan said fi serv ahn , eevn bifoa Ah mi baan . Ai neva dizerv dat .
45007015	Description	Ah noh andastan dehn ting weh Ah du , an Ah noh du weh Ah waahn du . Insteda dat , Ah di du di ting dehn weh Ah hayt fi du .
61003018	Faith	Bot yu fi kantinyu fi groa eena grays ahn kantinyu fi laan moa ahn moa bowt wi Laad ahn Sayvya Jeezas Krais . Mek wi gi ahn gloari now ahn fareva . Aymen .
46004010	Description	Sayka weh wee bilangz tu Jeezas Krais wee luk laik wee da fool , bot sayka hihn unu geh waiz . Wee week , bot unu oanli schrang ! Peepl aana unu , bot dehn luk dong pahn wee .
60005009	Faith	Soh yu haftu schrang eena yu fayt soh dat yu ku stan op gens ahn . Memba seh dat ada bileeva dehn aal oava di werl di goh chroo dehn sayhn kaina sofarin .
51003022	Recommendation	Unu weh da slayv , unu fi obay unu maasta dehn weh deh pahn dis ert , noh oanli wen dehn di wach unu bikaaz unu waahn dehn feel gud bowt yu , bot du it wid yu hoal haat fi aana di Laad .
66017012	Description	“ Di ten haan dehn weh yu mi si , dehn da fi ten king weh noh staat fi rool yet . Bot dehn wahn geh atariti fi rool laik king wid di bees fi wan owa .
46002012	Grace	Wee noh tink ahn andastan ting laik di peepl dehn eena dis werl . Gaad gi wee fi hihn Hoali Spirit soh dat wee ku andastan aal di blesin dehn weh Gaad gi wi .
59005001	Recommendation	Wach ya , unu rich peepl ! Unu beta hoal unu hed ahn baal , sayka di chrobl weh di kohn pahn unu .
66002010	Recommendation	Unu noh fi frayd a notn weh unu wahn sofa . Ah di tel unu , di devl wahn chrai unu fi si if unu reeli bileev Gaad fi chroo . Ih wahn put som a unu eena prizn . Fi ten dayz unu wahn sofa wahn lat . Bot unu mosn stap bileev eena mi , eevn if ih kehr unu tu unu det , an Ai wahn gi unu di krong a laif weh wahn laas fareva .
54006011	Recommendation	Bot Timoti , yu da wahn man weh di gi yu laif fi du weh Gaad waahn , ahn yu mosn ga notn fi du wid dehn ting deh . Chrai haad fi liv rait , ahn fi du weh Gaad waahn , fi chros Gaad ahn lov peepl . Ahn chrai haad fi bayr op wan anada eena evriting ahn chreet peepl wid wahn kain haat .
59005005	Sin	Unu wikid ahn grabalishos ahn kraybm ! Unu fatn op unuself fi di day a slaata .
66004004	Description	Tweni-foa ada chroan mi deh aal rong di fos chroan . An Ah si tweni-foa eldaz di sidong pahn dehndeh chroan . Dehn mi gat aan wait kloaz , ahn goal krong pahn dehn hed .
66018007	Description	Shee mi injai richiz ahn pleja ; wel now mek ih injai sofarin ahn payn . Ih boas eena ih haat seh , ‘ Ai da kween pahn mi chroan ! Ai da noh no wido ; Ai noh wahn noa weh ih meen fi bee sad . ’
60003007	Recommendation	Eena di sayhn way , unu hozban fi aana unu waif . Chreet ahn wid rispek az unu liv tugeda . Memba seh dat shee da di weeka wan , bot at di sayhn taim shee da wahn eekwal paadna eena di gif a nyoo laif weh Gaad gi wi . If yu noh chreet ahn di rait way , den Gaad noh wahn yehr yu pryaaz .
54002012	Recommendation	Ahn noh mek no uman teech , needa ga atariti oava di man dehn . Di uman fi kip kwaiyet .
46001009	Faith	Unu ku chros Gaad fi du aal weh ih pramis . Ih don kaal unu fi shayr unu laif wid ih Son , wi Laad Jeezas Krais .
48005013	Recommendation	Az fi unu , mi bradaz ahn sistaz , Gaad kaal unu fi bee free , bot dat noh meen dat unu ku goh ahn du eniting weh unu feel laik du . Insted , unu fi help wan anada sayka di lov weh Gaad put eena unu haat ,
59002012	Recommendation	Unu mos taak ahn ak laik peepl weh noa dehn wahn geh joj bai di way dehn lov wan anada . Dat da di Laa weh set wi free .
46012005	Faith	Difrent way deh fi serv , bot da di sayhn Laad wi di serv .
45009005	Description	Di Jooish peepl dehn da di disendant dehn a sohn impoatant ansesta . Ahn wen Krais kohn ya az wahn hyooman , hihn da mi wahn Joo . Mek wi prayz Gaad , weh rool oava evriting . Mek wi prayz ahn fareva ! Aymen .
47001006	Description	If wi di sofa , da fi unu benifit , ahn fi mek unu geh sayv . Kaa wen Gaad komfert wee , da fi mek wee ku komfert unu , ahn inkorij unu . Den unu wahn ku ga di payshens fi goh chroo di sayhn sofarin dehn weh wee di goh chroo .
47001021	Faith	Da Gaad da di Wan weh mek wi stan op schrang fi Krais ; da hihn pik wee ahn gi wi di powa fi du fi hihn werk .
44010015	Recommendation	Den dis sayhn vais seh tu ahn agen , “ Yoo noh ga no rait fi seh sohnting noh kleen wen Gaad ihself mek it kleen . ”
66018009	Sin	Dehn king a dis werl weh mi sleep wid ahn weh mi injai ih loos laif ahn ih los , dehn wahn moan . Dehn wahn baal wen dehn si di smoak fahn weh ih geh bon op .
43014023	Faith	Jeezas ansa seh , “ Dehn wan weh lov mi wahn du weh Ah seh , ahn mai Faada wahn lov dehn , ahn mee ahn hihn wahn kohn liv wid dehn .
62004010	Grace	Dis da weh da reel lov ; da noh dat wee mi lov Gaad , bot da hihn mi lov wee ahn sen ih Son fi bee di sakrifais , soh dat ih ku fagiv wi a wi sin dehn .
62001007	Faith	Bot if wi di liv eena di lait laik how hihn deh eena di lait , den wi shayr laif wid wan anada , ahn di blod a Jeezas , Gaad Son , mek wi kleen fahn aal sin .
48004007	Grace	Soh unu da noh kaman slayv nohmoh , bot unu da Gaad pikni . Ahn if unu da fi hihn pikni , den evriting weh hihn ga da fi unu tu .
58001008	Faith	Bot wen Gaad taak tu ih Son , ih seh , “ Yoo da Gaad , ahn yu kingdom wahn laas fareva ahn eva ! Yu rool yu peepl dehn fyaa-wan .
43010033	Sin	Dehn ansa ahn seh , “ Da noh fi non a dehn gud ting deh wi di stoan yu fa , bot da kaa yu di insolt Gaad . Yoo da oanli hyooman ahn yu di seh dat yoo da Gaad ! ”
66014011	Description	Di smoak fahn di faiya weh wahn neva stap bon wahn mek dehn sofa . Soh dehn peepl weh di wership di bees ahn ih stachu , ahn weh mek dehn put di maak a ih naym pahn dehn , wahn sofa day ahn nait , fareva . ”
47004001	Faith	Soh den , laik how da Gaad eena ih mersi gi wi dis speshal werk fi du , wi noh wahn giv op .
58013006	Faith	Soh wi ku ga kanfidens wen wi seh , “ Di Laad da di Wan weh di help mi ; Ai noh wahn frayd fi notn . Da weh enibadi ku du mee ? ”
45014003	Recommendation	Sohn peepl bileev dat ih rait fi eet aal kaina food , bot dehn noh fi luk dong pahn dehn wan weh noh tink ih rait fi eet meet . Ahn dehn peepl weh noh tink ih rait fi eet aal kaina food noh fi joj dehn wan weh tink ih rait fi eet it . Kaa aftaraal Gaad don aksep dehn fi bee fi hihn oan .
45015005	Grace	Gaad da di wan weh inkorij wi ahn gi wi payshens . Ah di pray dat hihn wahn mek unu gree wid wan anada ahn liv peesabl az unu fala Krais Jeezas .
58007027	Description	Jeezas da noh laik dehn ada hai prees . Dehn neks wan dehn mi haftu aafa sakrifais tu Gaad evri day fi fi dehn oan sin fos , ahn den fi di ada peepl dehn sin . Bot Jeezas mi oanli haftu aafa wan sakrifais , wans ahn far aal , wen ih aafa op ihself pahn di kraas .
62003017	Sin	If sohnbadi rich ahn ga evriting weh dehn need , ahn si dat ih brada er sista need sohnting , ahn rifyooz fi help ahn owt , how da persn ku seh dat ih ga di lov a Gaad di liv eena ahn ?
47005008	Faith	Soh mek wi tek korij . Ah noa wi wuda raada deh owta dehnya badi , kaa den wi wahn ku deh hoam wid di Laad Jeezas .
60002011	Recommendation	Mi dyaa fren dehn , unu noh bilangz tu dis ert ; unu da aylyan ahn schraynja . Soh Ah di waan unu noh fi giv een tu dehn sinful feelinz weh di fait gens unu oan soal .
60002017	Recommendation	Yu fi rispek evribadi . Shoa speshal lov fi yu bradaz ahn sistaz weh da bileeva . Yu mos fyaa Gaad ahn rispek di King .
44007025	Description	Hihn mi tink seh fi hihn oan peepl mi wahn riyalaiz bai dis dat hihn da-mi di man weh Gaad sen fi set dehn free fahn slayvri . Bot ih neva luk laik dehn mi andastan .
50003002	Violence	Wach owt fi dehn daag—dehn wikid peepl weh laik kot op dehn badi . Dehn insis dat yu hafu geh serkomsaiz fi geh sayv .
56001016	Sin	Dehn seh dehn noa Gaad , bot di ting dehn weh dehn di du shoa dat dehn noh noa ahn ataal . Dehn wikid , ahn dehn noh pay no main tu weh Gaad tel dehn fi du . Dehn noh fit fi du notn gud .
45010002	Faith	Ah noa dehn waahn pleez Gaad bad , bot dehn noh andastan di rait way .
47001004	Grace	Hihn komfert wi eena aala wi chroblz , soh dat wee ku komfert dehn wan weh di goh chroo fi dehn oan chroblz tu . Wi komfert dehn wid di sayhn komfert weh Gaad gi wee .
55002015	Recommendation	Du aal yu kud fi mek Gaad satisfai wid yu , az wahn werkman weh noh ga notn fi bee shaym fa , ahn weh di teech peepl di chroo Werd a Gaad , eena di rait way , jos laik yu shuda teech it .
53002004	Description	Da man weh di fait gens Gaad , ih wahn fait gens aala di spirit dehn ahn ting dehn weh peepl kaal dehn gaad weh dehn wership . Ih wahn put ihself op hai , di seh dat ih ga moa powa dahn aala dehn ting deh . Ahn ih eevn wahn sidong eena Gaad templ ahn tel evribadi dat ih da Gaad .
49006004	Recommendation	Unu weh da faada , noh fi seh ahn du tingz tu unu pikni weh wahn mek dehn beks wid unu . Insteda dat , unu fi teech dehn ahn chrayn dehn eena di Laad way .
45008037	Grace	Bot eevn wen aala dehn ting deh hapm tu wee , Krais weh lov wi di mek wi ga vikchri oava aala dehn ting deh aal di taim .
44026014	Violence	Aala wi faal dong pahn di grong , an Ah yehr wahn vais seh tu mi eena Heebroo , ‘ Saal , Saal ! Da wai yu di persikyoot mi ? Yu di hert yuself wen yu di chrai hert mee . Da laik wahn bul weh di kik gens di stik weh ih oana di yooz fi gaid ahn wid . ’
66002009	Sin	Ah noa unu sofa bikaaz a di chrobl dehn weh unu di goh chroo . Ah noa dat unu poa bot akchwali unu rich ! Ah noa bowt how dehn peepl weh kaal dehnself Joo di slanda unu . Dehn da noh chroo chroo Joo , bot dehn da wahn groop weh bilangz tu Saytan .
46013006	Faith	If unu lov ada peepl , unu noh wahn rijais oava notn weh eevl , bot unu wahn rijais oava di chroot .
59001021	Recommendation	Soh unu mos get rid a aala di dotinis ahn wikidnis weh deh soh kaman monks wi . Eena wahn hombl way , unu mos aksep di Werd weh Gaad plaant eena unu weh ku sayv unu soal .
46003006	Grace	Ai mi plaant di seed eena unu haat ahn Apolos waata it , bot Gaad da di Wan weh mek di plaant groa .
66014008	Sin	Wahn nada aynjel mi fala di fos wan . Ih mi-di hala seh , “ Babilan , da siti weh ga lata powa , don kohn tu notn . Ih mi mek aal di nayshan dehn a di werl jrink ih wain . Da wain deh da di loos laif a sin weh mek peepl du eniting bad . ”
43015014	Recommendation	Unu da mi chroo chroo fren dehn if unu du weh Ah tel unu fi du .
62005021	Recommendation	Unu weh da mi dyaa pikni dehn , unu mos kip weh fahn eniting weh wahn tek Gaad plays eena unu haat .
55003006	Sin	Som a dehn goh eena peepl hows ahn tek kanchroal a dehn sili uman weh berdn dong wid dehn sin ahn weh goh afta aal kaina eevl tingz weh di kanchroal dehn .
49004015	Faith	Insteda dat , wi wahn lov wan anada , ahn soh tel wan anada di chroot . If wi du dat , wi wahn groa op moa ahn moa eena evri way fi bee wan wid Krais , di hed a di cherch .
49004003	Faith	Di Hoali Spirit di jain unu tugeda eena pees , soh unu fi chrai wid aal unu haat fi gree tugeda , soh dat unu kud aal ga pees wid wan anada .
44009005	Description	Ih aks , “ Da hoo yoo , Laad ? ” Di vais ansa ahn seh , “ Ai da Jeezas , di sayhn wan weh yu di persikyoot .
60003015	Recommendation	Insteda dat , yu mos wership Krais az Laad a yu laif . Ahn if enibadi aks yu bowt di hoap weh yu ga bikaaz yu da wahn bileeva , yu fi redi fi eksplayn it .
44007033	Recommendation	“ Di Laad Gaad seh tu ahn , ‘ Tek aaf yu sandalz bikaa dis plays weh yu di stan op pan da hoali grong .
62002024	Faith	Mek weh unu yehr fahn di biginin aalwayz liv eena unu . If unu mek weh unu yehr fahn di biginin aalwayz stay eena unu haat , den unu wahn aalwayz bee wan wid di Son ahn wid di Faada .
43008051	Faith	Ah di tel unu di chroot , enibadi weh du weh Ah tel dehn wahn neva ded . ”
66020011	Description	Den Ah si wahn big wait chroan ahn di Wan weh sidong pan it . Di ert ahn di skai jos disapyaa fahn fronta di Wan pahn di chroan , ahn nobadi neva si dehn nohmoh .
46006013	Recommendation	Ada peepl ku seh , “ Food da fi di stomok , ahn di stomok da fi food . ” Dat da chroo , bot Gaad wahn dischrai di too a dehn . Di Laad noh mek peepl badi fi di sleep rong . Ih mek peepl badi soh dat dehn ku serv hihn . Ahn di Laad da di Wan weh gi peepl evriting weh gud fi dehn badi .
45006011	Faith	Sayhn way , yu mos luk pahn yuself laik yu don ded wen ih kohn tu sin , ahn alaiv weh Gaad kansaan , kaa yu da wan wid Krais Jeezas .
47002014	Faith	Ah giv tanks tu Gaad , weh aalwayz leed wi eena Krais vikchri maach . Ahn now , ih di yooz wee fi spred di Gud Nyooz evriway , dat peepl ku noa Krais , ahn fi noa hihn da laik di smel a wahn sweet perfyoom .
62001005	Grace	Dis da di mesij weh wee mi yehr fahn Jeezas Krais , ahn weh wi mi preech tu unu , dat Gaad da lait , ahn no daaknis noh deh eena hihn ataal .
43006037	Grace	Aala dehn wan weh di Faada gi mi wahn kohn tu mi ; enibadi weh kohn tu mee , Ai wahn neva ton dehn weh .
58013001	Recommendation	Unu mos kip aan di lov wan anada laik bradaz ahn sistaz .
58007025	Grace	Soh , now ahn fareva , hihn wahn ku sayv evribadi weh kohn tu Gaad chroo hihn , kaa hihn liv fareva fi pleed wid Gaad fi fi dehn sayk .
43019015	Violence	Di peepl dehn hala , “ Kehr dis man fahn ya ! Kehr ahn ! Kroosifai ahn ! ” Pailat aks dehn seh , “ Unu waahn Ah kroosifai unu king ? ” Di cheef prees dehn ansa seh , “ Di oanli king weh wee ga da Seeza . ”
45011005	Grace	Wel , da di sayhn way ih stan now . Yu stil ga wahn lee bit a peepl lef weh Gaad pik fi wership hihn , ahn fi shoa ih grays tu .
66017002	Sin	Di king dehn a di werl mi sleep wid da uman deh , ahn di peepl a dis werl mi jronk wid di wain weh ih gi dehn fi jrink . Dat da di loos laif weh dehn mi liv wid ahn . ”
45012010	Recommendation	Unu fi lov wan anada laik peepl weh bilangz tu di sayhn famili . Ahn unu fi bee hapi fi aana unu bradaz ahn sistaz moa dan how unu aana unuself
45008014	Faith	Den aala dehn peepl weh Gaad Spirit di leed , dehn da Gaad pikni .
66012003	Description	Den Ah si wahn nada sain op eena di skai . Wahn big red jragan mi deh op deh , ahn ih mi ga sebm hed ahn ten haan . Ahn evri wan a ih sebm hed mi ga wahn krong pan it .
45008017	Faith	Ahn sayka weh wee da Gaad pikni , wi wahn geh di blesin dehn weh Gaad di kip fi ih peepl dehn . Kaa if wee shayr eena Krais sofarin , wi wahn shayr eena fi hihn gloari tu .
54005017	Recommendation	Bowt di elda dehn weh di du wahn gud werk di leed di cherch , espeshali dehn wan weh di werk haad di preech ahn di teech , di peepl a di cherch shuda noa dat dehn fi gi dehn dobl pay .
46008007	Sin	Bot noh evribadi noa dis . Sohn peepl weh doz bileev eena aidal stil tink seh di aidal dehn reel , soh wen dehn di eet food weh dehn noa mi aafa op tu aidal , dehn bileev dat di food stil bilangz tu di aidal . Now sayka weh dehn main week , dehn tink seh dehn di du rang wen dehn eet da food deh .
43015002	Grace	Hihn chap weh eni branch weh noh di bayr , bot aala dehn wan weh bayr , ih chrim dehn kleen kleen soh dat dehn ku bayr moa froot .
60005003	Recommendation	Noh di baas op di peepl weh deh eena yu kyaa , bot bee wahn egzampl tu dehn .
52004013	Recommendation	Wi bradaz ahn sistaz , wi waahn unu fi noa di chroot bowt di bileeva dehn weh don ded , soh dat unu noh wahn sad laik how dehn ada peepl sad , bikaaz dehn noh ga no hoap eena Gaad .
58011029	Description	Da mi bikaaz a dehn fayt eena Gaad mek di peepl a Izrel paas chroo di Red See sayhn laik if dehn mi deh pahn jrai grong . Bot wen di Eejipshan dehn chrai fala dehn , aala dehn jrongdid .
44007020	Description	“ Da rong dis sayhn taim Moaziz mi baan . Hihn da-mi wahn priti baybi eena Gaad sait . Ih ma ahn pa tek kayr a ahn hoam fi chree monts ,
58005002	Grace	Ahn laik how di hai prees ihself week eena lata wayz , ih ku deel wid dehn eena wahn jentl way , wen dehn mek mistayk ahn noh noa weh dehn di du .
45013012	Recommendation	Di nait nayli oava ahn day redi fi brok , soh mek wi stap du dehn bad ting weh wikid peepl du eena daak . Sayhn laik dehn soalja weh jres fi fait , mek wi bee redi fi fait eena di lait .
49006009	Recommendation	Unu weh da maasta , unu fi chreet unu slayv dehn eena di sayhn way . Unu noh fi chretn dehn ahn mek dehn feel frayd fi unu , kaa unu noh fi faget seh dat unu ahn unu slayv dehn bilangz tu di sayhn Maasta eena hevn . Ahn hihn noh wahn chreet wan persn moa beta dan di ada .
45012015	Recommendation	Wen enibadi di rijais , rijais lang wid dehn tu . Ahn wen peepl di feel sad , unu mos feel sad lang wid dehn tu .
45002005	Sin	Bot unu haat haada dahn rak , ahn unu noh waahn ton fahn unu sin dehn . Soh den , unu wahn mek ting wos fi unuself pahn Jojment Day wen Gaad wahn shoa ih raat ahn joj di werl fyaa-wan .
44014019	Violence	Noh tu lang afta dat , sohn Jooz kohn fahn Antiyak ahn Ikonyom ahn ton di sayhn krowd gens Paal . Dehn stoan Paal ahn den dehn jreg ahn owta di siti kaaz dehn mi tink ih ded .
43013021	Description	Wen ih don seh dat , Jeezas haat geh hevi hevi , soh ih tel dehn playn-wan , “ Ah di tel unu di chroot , wan a unu wahn sel mi owt . ”
48003022	Faith	Bot di Skripcha seh dat di hoal werl deh anda di powa a sin ; soh wi ku oanli get weh Gaad pramis if wi bileev eena Jeezas Krais .
66011007	Violence	Now den , wen dehn don tel di peepl Gaad mesij , di wail bees weh kohn fahn owta di deep deep hoal wahn kohn ahn fait dehn . Ih wahn ga vikchri oava dehn ahn kil dehn .
58003014	Faith	Kaa if wi faytful tu di en , ahn bileev Gaad jos laik how wi mi bileev eena ahn schrang-wan fahn di biginin , wi wahn ga shayr eena aal weh bilangz tu Krais .
45008010	Faith	Bot if Krais liv eensaida unu chroo ih Spirit , den eevn doa di badi ded sayka sin , stilyet Gaad Spirit mek yu ga laif , kaa Krais don mek evriting rait bitween unu ahn Gaad .
44007052	Sin	Dehn mi ga eni prafit weh dehn neva chreet laik daag ? Dehn kil aala di mesinja dehn weh Gaad sen , weh fahn lang taim mi anonks dat fi hihn Raichos Servant mi-di kohn . Ahn now unu sel ahn owt ahn merda ahn .
48005021	Sin	Dehn red dehn aiy aafa weh ada peepl ga ; dehn jrink ahn jronk op ahn ga lata wail paati , ahn ting laik dehndeh . Ah don waan unu aredi , an Ah di waan unu agen : dehn wan weh liv da kaina laif noh ga no paat eena Gaad kingdom .
43012036	Faith	Soh unu beta bileev eena di Wan weh gi unu lait wail ih stil deh wid unu ; den unu wahn bee dehn peepl weh bilangz tu di lait . ” Afta Jeezas don seh dat , ih gaahn fahn monks dehn ahn dehn kudn fain ahn no way .
58003002	Faith	Jeezas mi faytful tu Gaad , weh mi pik hihn , jos laik how Moaziz mi faytful eena how ih mi leed Gaad peepl dehn .
56003006	Grace	Gaad neva hoal bak notn wen ih poar owt fi hihn Hoali Spirit pahn wi kyaahn don , chroo Jeezas Krais wi Sayvya .
44004036	Description	Dehn mi ga dis wan man nayhn Joazef weh mi kohn fahn di chraib a Leevai . Hihn mi baan eena di konchri a Saipros . Di apasl dehn kaal ahn Baanabas ( weh meen “ sohnbadi weh inkorij ada peepl . ” )
48006009	Recommendation	Soh mek wi noh geh taiyad a du weh rait , kaa wen di rait taim kohn , wi wahn geh weh joo wi if wi noh giv op .
48002019	Faith	Wen Ah doz chrai kip di Laa , dat neva wahn geh mi rait wid Gaad , soh sayka dat , Ai ded tu da Laa now soh dat Ah ku liv fi Gaad .
66011001	Recommendation	Afta dat , dehn gi mi wahn stik laik weh dehn yooz fi meja tingz wid . Den dehn tel mi seh , “ Yu fi goh meja Gaad templ ahn di alta deh . Ahn yu fi konk di peepl dehn weh di wership Gaad eena ih templ .
66014004	Description	Dehnya da-mi man weh neva sleep wid no uman yet , kaa dehn mi waahn stay hoali ; soh dehn da-mi verjin . Dehn fala di Lam eniway weh ih goh . Dehn da-mi di fos wan dehn weh geh pik owt fahn monks di peepl pahn di ert ahn dehn da-mi wahn speshal aafrin tu di Lam ahn tu Gaad .
66009007	Description	Di loakos dehn luk jos laik haas weh don redi fi goh fait eena waar . Sohnting weh luk laik goal krong mi deh pahn dehn hed , ahn dehn fays mi luk laik hyooman fays .
60002016	Recommendation	Unu da noh slayv ; unu free . Bot noh bikaaz unu free unu wahn yooz dat fi ekskyooz fi goh du rang . Yu free fi liv laik wahn slayv weh bilangz tu Gaad .
54004010	Faith	Ahn dat mek wi werk moa , ahn wi kip aan di chrai haada , bikaaz wi chros eena Gaad , weh liv fareva , weh da di Sayvya a aal peepl , ahn espeshali fi dehn wan weh bileev .
58010029	Sin	Wel den , tink da humoch wosa di ponishment wahn bee fi dehn wan weh stamp op pahn di Son a Gaad ahn chreet ih blod weh hihn shed az paat a di pramis laik if da sohnting cheep . Peepl weh du dat reeli insolt di Hoali Spirit weh bring Gaad mersi .
43020021	Grace	Jeezas tel dehn agen , “ Pees deh wid unu . Sayhn way how mai Faada sen mee , da rait soh Ai di sen unu . ”
65001016	Sin	Aal weh dehnya peepl du da grombl op ahn komplayn , ahn dehn du eni eevl weh dehn feel laik . Dehn bregin , ahn dehn sweet op peepl wid dehn big mowt jos fi geh weh dehn waahn .
66006015	Description	Den di king dehn eena di werl ahn dehn ada big taim roola , ahn di hed man dehn fi di soalja dehn , dehn wan weh rich ahn ga atariti oava ada peepl , ahn aal di ada peepl dehn , evri slayv ahn evri free man , dehn aal ron ahn gaahn haid eena di kayv dehn , ahn monks dehn big rak pahn di mongtin dehn .
66021008	Sin	Bot dis da weh wahn hapm tu aala dehn peepl weh mi frayd fi stan op fi Gaad , ahn dehn wan weh noh bileev eena Krais nohmoh , dehn wan weh du dehn doti sin , dehn wan weh di kil , dehn wan weh sleep rong , dehn wan weh di du oabya , dehn wan weh di wership dehn ting weh dehn mek fi dehnself , ahn aal dehn wan weh tel lai . Aala dehn peepl weh di du dehn ting deh , dehn plays wahn bee eena di layk a faiya weh di bon wid solfa . Dat da di sekant det . ”
44022016	Recommendation	Soh weh yu di wayt fa ? Get op ahn goh geh baptaiz ahn kaal pahn di Laad fi wash weh yu sin dehn . ’
66009008	Description	Dehn hyaa mi luk laik wahn uman hyaa , ahn dehn teet mi luk laik laiyan teet .
55002024	Recommendation	Di wan weh di du di Laad werk noh fi kwaaril . Ih fi bee kain tu evribadi , ahn ku teech gud ahn bayr payshens wid peepl weh haad fi get lang wid .
51002005	Faith	Bikaaz eevn doa Ah noh deh wid unu rait now , mi spirit dehdeh wid unu , an Ah glad fi noa seh dat unu di liv di way unu shuda liv ahn dat unu fayt eena Jeezas stil schrang .
60003012	Sin	Bikaaz di Laad di kip wach oava dehn wan weh di liv rait , ahn ih lisn tu fi dehn pryaaz . Bot di Laad ton ih fays gens dehn wan weh du eevl . ”
53002013	Faith	Wi bradaz ahn sistaz , unu weh di Laad lov , wi fi tel Gaad tanks fi aala unu aala di taim . Kaa fahn di fos , Gaad don pik unu fi sayv unu bai di powa a di Hoali Spirit ahn fi mek unu kohn fi bee Gaad oan hoali peepl , ahn fi sayv unu bai unu fayt eena di chroot .
66022011	Recommendation	Mek enibadi weh di du bad tingz kip aan di du bad tingz . Mek enibadi weh di du dehn doti livin kip aan di du it . Ahn mek enibadi weh di du rait kip aan di du rait , ahn mek enibadi weh di waak aal di taim wid Gaad kip aan di waak wid Gaad . ”
44002038	Faith	Peeta ansa dehn ahn seh , “ Unu ton fahn unu sin dehn , aala unu , ahn geh baptaiz eena di naym a Jeezas Krais , soh dat Gaad ku fagiv unu a unu sin dehn , ahn gi unu di Hoali Spirit weh ih mi pramis .
52005015	Recommendation	Mek shoar dat nobadi noh pay bak eevl wid eevl . Yu fi chrai aal di taim fi du gud tu wan anada ahn tu evribadi .
45001027	Sin	Sayhn way , di man dehn stap sleep wid uman , ahn dehn gaahn du aala dehn doti ting weh mi eena dehn haat wid ada man , ting weh Gaad neva mek man fi du wid ada man . Dehn doti ting weh dehn du wid ada man shuda mek dehn shaym . Sayka dat , dehn geh di ponishment weh dehn dizerv , eena dehn oan badi .
50002018	Recommendation	Ahn unu shuda bee glad ahn rijais lang wid mee tu .
44003019	Recommendation	Soh unu mos ton fahn unu sin dehn ahn ton tu Gaad soh dat Gaad ku waip owt unu sin dehn . Den , sayka weh Gaad deh wid unu , hihn wahn poar blesin pahn unu fi rifresh unu ahn hihn wahn sen Jeezas , weh da di Krais weh Gaad ih oanself mi pik owt fi unu .
66021025	Description	Di gayt dehn a di siti , dehn wahn stay oapm aal day lang . Dehn noh wahn shet non ataal , kaa dehn noh wahn ga no nait deh .
43006054	Faith	Aala dehn wan weh eet mai flesh ahn jrink mai blod don ga di laif weh wahn neva en , an Ai wahn rayz dehn bak op pahn Jojment Day ;
43019011	Sin	Jeezas tel ahn seh , “ Luk ya , yu oanli ga powa oava mee kaa Gaad gi yu . Soh di wan weh han mi oava tu yu ga wosa sin dan yoo . ”
59002017	Faith	Sayhn way , if wahn persn noh du notn fi shoa dat dehn bileev Gaad , den di fayt weh dehn ga ded , ahn dehn noh wot notn .
45008003	Sin	Gaad du weh di Laa kudn du , kaa wee wid wi sinful haat kudn help wiself fi du weh di Laa seh . Gaad sen ih oan Son eena di werl fi bee hyooman laik wee , fi pay fi fi wee sin dehn . Gaad ponish ih Son Jeezas Krais insteda wee wen ih mek Krais bee di sakrifais fi aala fi wee sin .
60003014	Recommendation	Bot eevn if unu sofa bikaaz unu di du gud , Gaad wahn bles yu far it . “ Noh frayd fi nobadi , ahn dehdeh di wori bowt weh dehn mait du yu . ”
51003021	Recommendation	Unu weh da pa , unu noh fi du unu pikni notn fi mek dehn geh beks wid unu ; dat wahn oanli diskorij dehn .
66018002	Sin	Ih hala haad-wan seh , “ Babilan di grayt siti don dischrai ! Ih da now di hoam fi deeman , ahn fi aal kaina eevl spirit weh kohn fahn Saytan , fi aal kaina doti berd weh eet ded meet , ahn fi aal kaina animal weh fraitnin .
62002022	Sin	Da hoo di lai ? Da dehn wan weh seh dat Jeezas da noh di Krais . Da dehn da di Enimi a Krais , kaa dehn noh bileev eena di Faada ahn di Son .
46011027	Sin	Soh , enibadi weh eet dis bred ahn jrink fahn dis kop eena wahn kyaalis way weh noh aana di Laad , dehn gilti a sin , kaa dehn noh di aana di Laad badi ahn ih blod .
59002020	Faith	Yoo fool-fool man . Yoo waahn mek Ai shoa yu dat fayt widowt akshan noh gud fi notn ?
43018003	Description	Wel , Joodas hihn gaahn da di gyaadn ahn kehr sohn Roaman soalja wid ahn . Di cheef prees dehn ahn di Farisee dehn sen sohn templ gyaad lang wid ahn tu . Aala dehn mi-di kehr lamp ahn toach ahn difrent kaina wepan .
53003003	Grace	Bot di Laad , hihn faytful . Ih wahn mek unu moa schranga ahn kip unu sayf fahn di eevl wan .
44007021	Description	ahn den wen dehn mi hafu put ahn owta di hows , Fayro daata adap ahn , ahn bring ahn op laik da fi shee oan pikni .
66008005	Description	Den di aynjel tek di insens pat ahn ih tek faiya fahn di alta ahn put it eena di insens pat . Den ih chroa it pahn di werl . Den tonda staat tu roal ahn laitnin staat tu flash , ahn den da mi di naiz a wahn big ertwayk .
66018003	Sin	Kaaz aal di nayshan dehn mi jrink ih wain . Da wain da di loos laif weh dehn mi-di liv wid ahn . Di king dehn a di werl mi sleep wid ahn . Di bizniz peepl dehn geh richa kaaz shee mi soh grabalishos . ”
44026021	Violence	Sohn Jooz ares mi eena di templ fi di preech dis , ahn dehn chrai fi kil mi .
55004004	Sin	Dehn wahn rijek di chroot ahn bileev loan lai-an-stoari .
43006064	Faith	Bot dehn ga sohn monks unu weh noh bileev . ” Jeezas seh dat kaa hihn mi don noa fahn lang taim aala dehn wan weh neva mi wahn bileev , ahn hihn mi don noa tu , hoo mi wahn sel ahn owt .
43013026	Description	Jeezas ansa seh , “ Ah wahn dip dis pees a bred eena di dish , ahn di persn weh Ah wahn gi di bred tu , hihn da di wan weh wahn sel mi owt . ” Soh ih dip di pees a bred ahn gi Joodas , weh da-mi Saiman Iskariyat son .
54006020	Recommendation	Timoti , kip sayf weh Gaad chros yu fi tek kayr a . Noh ga notn fi du wid dehn kaina taak weh noh ga notn fi du wid Gaad . Ton weh fahn dehn teechin weh noh agree wid Gaad , weh sohn peepl kaal “ nalij , ” bot dat da noh soh .
44017005	Violence	Bot di Jooz dehn geh jelos ahn dehn get tugeda sohn wotlis bwai aafa di schreet fi staat wahn raiyat , ahn dehn ton di hoal siti opsaid dong . Dehn gaahn da Jayson hows kaaz dehn mi tink seh Paal ahn Sailas mi dehdeh , kaa dehn mi waahn jreg dehn owt fronta di krowd .
62005016	Sin	If unu si wahn brada er wahn sista di sin eena wahn way weh noh wahn leed tu det , den unu ku pray far ahn , ahn Gaad wahn gi ahn laif . Dehn ga wahn sin weh leed tu det . Ah noh di seh dat unu shuda pray bowt dat .
43013020	Faith	Ah di tel unu di chroot , if eni wan a unu aksep enibadi weh Ai sen , unu di aksep mee ; ahn enibadi weh aksep mee aksep di Wan weh sen mi . ”
58012028	Faith	Soh , mek wi tel Gaad tanks , kaa ih di gi wi wahn kingdom weh notn kyaahn shayk . Mek wi wership ahn wid wahn fyaa weh hoali , ahn mek wi shoa ahn lata aana ahn rispek .
44019013	Description	Wel , dehn mi ga sohn Jooz weh chravl rong di jraiv owt eevl spirit . Dehn chrai fi yooz di naym a di Laad Jeezas tu . Dehn seh tu di eevl spirit dehn , “ Ah koman yu , eena di naym a Jeezas weh Paal preech , fi kom owt . ”
44015040	Grace	Bot Paal pik Sailas fi goh wid hihn . Di bileeva dehn da Antiyak put dehn eena Gaad han ahn sen dehn aaf .
63001008	Recommendation	Soh den , unu fi tek kayr dat unu noh laas weh unu don werk fa , bot dat unu wahn geh aal dehn ting weh Gaad don pramis unu .
66011006	Violence	Dehn too peepl ga powa fi hoal bak di rayn eena di skai soh dat di rayn noh faal joorin di taim wen dehn di prafesai . Ahn dehn ga powa fi mek di waata weh kohn fahn owta di grong ton tu blod . Ahn dehn ga powa fi sen eni kaina bad ting eena di werl , enitaim dehn waahn fi du it .
44008021	Sin	Yoo noh ga no paat er shayr eena disya werk ya bikaa yu haat noh rait wid Gaad .
43017010	Faith	Ahn aala dehn wan weh bilangz tu mee da fi yoo tu , ahn dehn wan weh bilangz tu yoo da fi mee . Evribadi ku si mai gloari sayka dehn .
45003012	Sin	Evribadi don ton dehn bak pahn Gaad . Non a dehn noh wot notn . Nobadi noh deh weh di du di rait ting , noh eevn wan . ”
50002003	Recommendation	Unu mosn du notn owta selfishnis er praid . Unu sopoas tu bee hombl ahn unu noh fi tink dat unu beta dahn enibadi els .
66001013	Description	Eena di midl a di lampstan dehn , Ah si sohnbadi weh luk laik wahn man . Ih mi-di wayr wahn lang roab weh reech ahn dong tu ih fut , ahn wahn goal sash mi tai rong ih ches .
66022003	Faith	Ahn notn ner nobadi weh mi deh anda Gaad kers wahn deh eena da siti . Di chroan a Gaad ahn a di Lam wahn dehdeh , ahn ih servant dehn wahn wership Gaad deh .
60004007	Recommendation	Di en a di werl di kohn soon , soh yu haftu geh seeryos ahn kanchroal yuself soh dat yu wahn kud pray .
44014026	Grace	Fahn deh dehn sayl bak da Antiyak weh da-mi di sayhn siti weh dehn mi staat owt fram . Da dehsoh di bileeva dehn mi put dehn eena Gaad han fi du di werk weh dehn don now .
46007028	Recommendation	Bot if wahn man weh noh marid goh goh geh marid , ih noh di sin . Ahn if wahn verjin geh marid , ih noh di sin needa . Ah jos di chrai sayv unu fahn aala di prablem dehn weh yu wahn ga wen yu marid .
49006012	Sin	Bikaaz wi noh di fait gens peepl . Wi di fait gens dehn powa weh wi kyaahn si , di eevl spirit dehn weh liv hai op deh eena di ayaa . Wi di fait gens di schrang powa dehn weh di rool oava peepl weh noh bileev eena Gaad , dehn powa weh ga atariti now eena dis daak taim weh wi di liv eena .
59001005	Recommendation	Ahn if eni a unu noh ga di wizdom weh Gaad gi , yu mos aks Gaad fi gi yu . Hihn wahn gi yu nof , ahn yu noh hafu shaym fi aks .
52005019	Recommendation	Yu noh fi put owt di faiya a di Hoali Spirit .
58009002	Description	Dis tent mi ga too room . Dehn mi kaal di fos room “ Di Hoali Plays . ” Wahn lampstan , wahn taybl , ahn di hoali bred dehn weh di prees dehn doz aafa tu Gaad mi deh een deh .
66003018	Recommendation	Soh den , Ah di tel unu seh dat unu mos kohn tu mee ahn bai pyoa goal , soh dat unu ku bee rich eena Gaad sait . An Ah di tel unu seh dat unu mos kohn bai wait kloaz fi wayr soh dat unu noh wahn bee shaym kaaz unu naykid . Ahn kohn bai medisn fi put eena unu aiy soh dat unu wahn ku si .
62005013	Faith	Ah di rait dehnya tingz tu unu weh bileev eena di naym a di Son a Gaad , soh dat unu ku noa dat unu ga laif weh wahn neva en .
43007018	Faith	If Ai mi waahn aana maiself , den Ah wuda taak fi mai oanself . Bot Ai waahn aana di Wan weh sen mee . Dat da wai Ai tel di chroot ; Ai noh tel lai .
47004007	Grace	Stilyet , eevn doa wee ga dis chreja eensaida fi wee week badi , weh da jos laik kaman klay pat , wee noa dat di reel grayt powa kohn fahn Gaad , ahn noh fahn wee .
45012019	Recommendation	Mi dyaa bradaz ahn sistaz , wen sohnbadi du unu bad , unu mos neva pay dehn bak bad . Insteda dat , unu mos mek Gaad joj dehn ahn gi dehn weh dehn joo , kaa eena di Skripcha di Laad seh , “ Ai wahn mek peepl weh du ada peepl bad sofa fi di bad weh dehn du . Ai wahn pay dehn bak . ”
43008054	Faith	Jeezas ansa dehn seh , “ If Ai prayz op mai oanself , dat noh meen notn . Da mai Faada da di Wan weh prayz mee . Da hihn sayhn wan weh unu seh da unu Gaad , eevn doa unu noh reeli noa ahn . Bot Ai noa hihn . If Ai wuda seh dat Ai noh noa ahn , den Ai wuda laiyad jos laik unu . Bot unu si , Ai doo noa hihn , an Ai du weh hihn seh .
45014020	Recommendation	Unu noh fi dischrai di werk a Gaad sayka food . Gaad alow yu fi eet aal kaina food , bot yu mosn eet notn weh wahn mek wahn nada persn sin .
43019040	Description	Dehn rap op Jeezas badi eena sohn lang pees a linin klaat lang wid sohn sweet aintment , jos laik how di Jooish peepl dehn doz du wen dehn beri dehn ded .
58010034	Faith	Unu doz feel fi dehn wan weh mi eena jayl . Ahn unu mi kwait hapi eevn doa peepl mi teef evriting weh unu mi oan . Unu mi noa seh dat unu mi ga beta ting di wayt fi unu , ting weh wahn laas fareva .
44013023	Grace	“ Gaad mi pramis fi sen wahn Sayvya fi di peepl a Izrel chroo dis sayhn Dayvid famili lain , ahn dis Sayvya da Jeezas .
46002009	Faith	Bot laik weh rait eena di Skripcha seh , “ Nobadi neva si , ahn nobadi neva yehr , ahn nobadi neva yet imajin , aal weh Gaad ga plan fi dehn wan weh lov ahn . ” Gaad Spirit saach owt evriting , eevn aal di seekrit ting dehn bowt Gaad .
45008011	Grace	Di Spirit a Gaad weh mek Jeezas rayz op bak fahn di ded ahn liv agen , da hihn liv eensaida unu . Soh den , jos laik how Gaad rayz op bak Jeezas Krais agen , da rait soh hihn wahn rayz op fi unu badi bak tu laif bai di sayhn Spirit .
45008016	Faith	Gaad Spirit di jain wid fi wee spirit fi seh dat wee da Gaad pikni dehn .
48006007	Recommendation	Noh mek nobadi fool unu : nobadi kyaahn tek Gaad mek papishoh . Eniting weh yu soa , yu wahn reep .
45011022	Grace	Soh dat mek wi si dat Gaad gud , bot ih ku bee haad pahn yu tu . Gaad haad pahn dehn wan weh bileev ahn den stap bileev eena hihn . Bot ih gud tu yu if yu kip aan di chros eena ih mersi . Bot if yu noh chros eena ahn , Gaad wahn kot yu aaf tu .
59005007	Recommendation	Mi bradaz ahn sistaz , unu bayr payshens til di Laad kohn bak . Luk how di faama hafu wayt fi di rayn weh kohn wen ih plaant owt di seed dehn , ahn den ih hafu wayt agen fi di rayn weh kohn jos bifoa taim fi reep . Si how payshent ih wayt fi di lan gi ahn ih gud krap ?
55001016	Grace	Mek di Laad shoa ih mersi tu aal dehn wan weh liv da Onisiforos hows , bikaaz ih inkorij mi lata taim , ahn ih neva mi shaym a mi bikaaz Ah deh eena prizn .
62002028	Faith	Ahn now , unu weh da mi pikni dehn , kantinyu fi bee wan wid Krais , soh dat wen ih kohn bak , unu wahn ga korij fi fays ahn , ahn unu noh wahn haftu feel shaym ahn haid fahn ahn pahn da Day .
48005016	Recommendation	Bot dis da weh Ah di tel unu : Mek di Hoali Spirit kanchroal how unu liv . If unu du dat , den unu noh wahn di fala weh unu sinful hyooman naycha waahn du .
54001015	Grace	Soh den , dis weh Ah di tel unu da chroo ahn evribadi shuda bileev it , dat Krais Jeezas kom eena di werl fi sayv sinaz . An Ai da di wos wan weh sin moa dahn evribadi els .
49006010	Faith	Mek Ah tel unu dis laas ting . Unu fi mek di Laad mek unu schrang ahn gi unu ih maiti powa .
46010012	Recommendation	Soh , if eni wan a unu tink seh unu di stan op schrang , unu beta kyaaful dat unu noh faal dong .
58010014	Grace	Soh aala dehn wan weh bilangz tu Gaad , Krais mek dehn bee weh dehn shuda bee , chroo di wan sakrifais weh hihn mek fi sin .
43010031	Violence	Di Jooish leeda dehn pik op stoan fi stoan Jeezas agen ,
46011003	Description	Bot Ah waahn unu andastan dat Krais da di hed a evri man , ahn di hozban da di hed a di waif , ahn Gaad da di hed a Krais .
58011036	Violence	Sohn nada wan , dehn mi tek mek papishoh , ahn dehn beet sohn wid wip , ahn chayn op sohn ahn put dehn eena jayl .
58006019	Faith	Wee ga dis hoap weh da laik wahn anka fi fi wee soal , weh kip wi soh dat notn kyaahn moov wi . Dis anka soh sayf ahn shoar , dat ih mek wee kud eevn goh bihain di kertn tu di hoaliyis plays wichpaa Gaad deh !
49005011	Recommendation	Yu noh fi ga notn fi du wid dehn wotlis tingz weh peepl du , weh bilangz tu di daaknis . Weh unu fi du da fi bring dehn owt eena di lait fi mek evribadi si .
59004011	Recommendation	Mi bradaz ahn sistaz , unu mosn slanda wan anada . Kaa wen unu di taak bowt wan anada , er joj wan anada , unu di taak gens di Laa a Gaad ahn unu di joj it . If unu di joj di Laa , den unu noh reeli di kip it , ahn unu di mek unuself di joj .
66021021	Description	Di twelv gayt dehn da-mi twelv perl . Evri wan a di gayt dehn da-mi jos wan big perl . Ahn di siti schreet dehn da-mi owta pyoa goal , weh di shain klyaa , jos laik glaas .
58003006	Faith	Bot Krais , az Gaad Son , mi in chaaj a Gaad hows . Ahn wee da Gaad hows , weh da Gaad peepl , if wi kip op wi korij ahn ga kanfidens eena di hoap weh wi ga eena Krais .
45012009	Recommendation	Wen unu lov enibadi , unu mos lov dehn wid aala unu haat , ahn noh jos priten seh yu lov dehn . Unu fi hayt eniting weh eevl , ahn hoal aan tu weh gud .
66011013	Violence	Jos den , wahn terabl ertwayk hapm . Wan-tent a di siti mi dischrai , ahn sebm towzn peepl mi ded . Di ada peepl dehn weh neva ded , dehn mi frayd bad , soh dehn prayz Gaad weh rool eena hevn .
48003020	Description	Now wen too peepl di mek wahn agreement , yu need sohnbadi fi stan bitween dehn too peepl . Bot eena dis kays wid di pramis weh Gaad mek tu Aybraham , da mi Gaad wan weh mek it aal bai ihself .
43019010	Description	Soh Pailat seh tu ahn , “ Yu noh waahn ansa mi noh ? Yu noh noa seh Ai ga di powa fi let yu goh , ahn di powa fi kroosifai yu ? ”
44008032	Description	Di paat a di Skripcha weh di man mi-di reed da-mi dis paat ya : “ Dehn kehr ahn sayhn laik wen dehn di kehr sheep fi kil , ahn jos laik how wahn lam kwaiyet wen dehn di kot aaf ih wul , sayhn way hihn neva oapm ih mowt .
44013021	Description	Den afta dat dehn mi waahn wahn king , soh Gaad gi dehn Saal , weh mi rool oava dehn fi faati yaaz . Hihn da-mi Kish son weh da-mi fahn Benjamin chraib .
56001010	Sin	Yu ga lata dehn breda , espeshali monks dehn wan weh seh yu haftu geh serkomsaiz , weh noh di pay no main tu di chroo teechin . Dehn jos di fool op peepl wid di naansens weh dehn di teech .
44010012	Description	Eena di sheet mi ga aal kaina animal ahn reptail ahn berd weh flai eena di ayaa .
43017022	Grace	Ai di aana dehn sayhn way how yoo aana mee , soh dat dehn ku bee wan sayhn laik how mee ahn yoo da wan .
55001013	Faith	Dehn song teechin weh Ah paas aan tu yu , yu fi put aal yu haat pahn dehn ahn fala dehn . Yu mos kip aan di liv eena di fayt ahn lov weh wi gat bikaaz wi da wan wid Krais Jeezas .
43002006	Description	Now siks big stoan kantayna mi dehdeh weh di Jooz dehn mi hafu yooz fi dehn washin serimoni . Dehn kantayna dehn kuda mi hoal bowt tweni tu terti gyalan .
46015034	Recommendation	Kohn tu unu sensiz , man ! Stap unu sinful wayz . Som a unu shuda shaym a unuself kaa unu noh noa Gaad .
49004002	Recommendation	Unu noh fi tink dat unu moa beta dan sohnbadi els . Noh bee rof wid peepl , bot ga payshens wid dehn . Shoa yu lov ahn ga payshens wid wan anada .
65001023	Recommendation	ahn den sayv sohn neks wan sayhn laik wen yu di grab dehn owta faiya ; ahn stil yu ga sohn nada wan weh yu fi bee kain tu , bot sayhn taim , yu fi bee kyaaful . Yu fi hayt eevn di kloaz weh kom aafa dehn , kaa di doti ting dehn weh dehn du eevn mek dehn kloaz doti tu .
45008028	Grace	Wi noa dat fi dehn wan weh lov Gaad , Gaad mek evriting werk fi dehn oan gud . Gaad du dat fi dehn wan weh hihn don pik fi du weh hihn plan .
45016019	Recommendation	Evribadi yehr how unu di fala di way a di Gud Nyooz wid aala unu haat , ahn dat mek Ah ful op wid jai fi weh unu di du . Bot Ah waahn unu ga sens fi noa fi du weh gud , ahn mek unu noh ga notn fi du wid eevl .
58009004	Description	Di goal alta weh dehn bon insens pan mi deh een deh . Di Agreement Baks mi dehdeh tu . Dat mi kova oava eensaid ahn owtsaid wid goal . Chree ting mi deh eena di goal baks . Yu mi ga wahn goal jaar weh mi ful op wid mana . Den Ayron waakin stik weh mi-di groa leef mi deh een deh tu ; ahn di terd ting da-mi di too slab a stoan dehn weh di Ten Komanment dehn weh Gaad mi gi Moaziz mi rait pan .
45003027	Faith	Soh den , weh wi ku boas bowt ? Notn ataal . Wi ku boas kaa wi obay di Laa ? No , kaa da Gaad mek wi rait wid ihself chroo fayt .
43014010	Faith	Filip , yoo noh bileev seh dat Ai liv eena mai Faada , ahn hihn liv eena mee ? Di werd dehn weh Ai seh tu unu da noh weh Ai jos tink op , yu noh ; da mai Faada weh liv eena mee di du fi hihn oan werk chroo mee .
44016022	Violence	Wel , di krowd jain een fi atak Paal ahn Sailas . Den di ofishal dehn tayr di kloaz aafa Paal ahn Sailas ahn aada wahn wipin fi dehn .
43013034	Recommendation	“ Ah di giv aala unu wahn nyoo koman : Lov wan anada . Unu mos lov wan anada jos laik how Ai lov aala unu .
47005001	Grace	Wi noa dat dis badi weh wi liv eena now pahn dis ert da laik wahn tent . If dis tent geh dischrai , Gaad ihself wahn mek wahn nyoo wan fi wi , wan weh deh op da hevn , ahn weh wahn laas fareva .
43012044	Faith	Den Jeezas hala owt haad-wan , “ Enibadi weh bileev eena mee noh oanli di bileev eena mee , bot dehn di bileev eena di Wan weh sen mi .
44009013	Description	Wen Ananaiyas yehr dis , ih seh , “ Laad , Ai yehr aal kaina ting bowt dis man ahn aala di wikidnis weh ih du tu yu peepl dehn da Jeroosalem .
55003002	Sin	Kaaz yu wahn ga peepl weh jos lov dehnself , ahn lov moni . Dehn wahn boas ahn tink dehn beta dan ada peepl . Dehn wahn insolt peepl , ahn noh wahn pay no main tu weh dehn ma ner dehn pa tel dehn fi du . Dehn noh wahn tel nobadi tanks fi notn , ahn dehn noh wahn waahn ga notn fi du wid di wayz a Gaad .
45005009	Grace	Now den , sayka weh Jeezas Krais shed ih blod fi wee , hihn don mek evriting rait bitween wee ahn Gaad . Soh wi eevn moa shoar dat sayka Jeezas Krais , Gaad noh wahn poar owt ih raat pahn wee pahn da Day wen ih wahn joj evribadi .
45014014	Sin	Ai bilangz tu di Laad Jeezas , ahn sayka dat , Ai noa dat no food noh deh weh noh rait fi eet . Bot if sohnbadi bileev dat ih noh rait fi eet sohnting , den ih noh rait fi da persn fi eet it .
54004006	Faith	If yu teech wi bradaz ahn sistaz fi du dehn ting ya weh Ah di tel yu , yu wahn du di werk weh Krais Jeezas gi yu fi du gud . Ahn yu wahn groa schranga ahn schranga eena Krais bai dehn chroo tingz weh wi bileev ahn dehn chroo teechin ya weh Ah di teech yu , weh gud , ahn weh yu di fala .
