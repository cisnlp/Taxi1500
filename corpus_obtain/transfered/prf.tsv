62003016	Faith	Iddi pakatukuyan tamid ten tatarudan a págmahal : inyalay ni Cristo en biyag na para dikotam . Kaya dapat tam bi a iyalay en biyag tam para ten kákkapatkaka tam .
43013001	Grace	Nadid , dikona a saldew dálla bagu a Piyesta nen Aldew nen Págtalib ay tukoy ni Jesus a dumemát dán en panahun a lumakad dán siya ti munduwiday tánni sumoli dán siya ten Ama . Mahal ni Jesus en disepulus na hidi a ked ti munduwiday , sakay en págmahal na dikodi ay hanggan ten katapusan .
58003017	Sin	Sakay kándeya a minaiyamut en Diyos ten áppat a pulu a taon ? Awan beman , ten nagkasala hidi sakay minágkatay ten kaparangan ?
60001014	Recommendation	Bilang masássunudán a anak , dyan kam paalipin ten kagustuwan nen bággi a kona dikona a awan kam palla ti pánnampalataya .
45011032	Grace	Gapu pinabayan nen Diyos a maalipin nen kasalanan di en atanan a tolay tánni mepabati dikodi en habag na .
66006006	Description	Tehudák a nasanig a boses a kumán a gubwat ten páppágyanan nen áppat a linalang a biyag . Kinagi na , “ Essa la a takal a sebada i mabaliyid nen saldew a hornal , sakay tállu la a takal a arina i mabaliyid ni halagaid a iyud . Peru dyan sidaán en langis ni olibo sakay en alak ! ”
59004010	Recommendation	Magpakababa kam ten atubengán nen Panginoon sakay itaas na kam .
44017031	Grace	Gapu intakda na dán en aldew nen pághatul ti munduwiday , sakay iyád ay gamitán na a makatarungan ten pamamag-itan nen essa a tolay a pinili na . Pinatunayan na iyud dikona biniyag a ruway i tolayid a iyud . ”
43019002	Description	En sundalu hidi ay nangalap ti masaet a mula , ginamet di a kurona , sakay ingkurona di kánni Jesus . Sakay binaduwan di siya ti inubi .
54005014	Recommendation	Kaya para dikoku ay mas maganda pa ni mákkabinga a ruway en anak palla hidi a bilu a bábbi , magkaanak hidi sakay pospusán di en sadili di a pamilya tánni en kadima tam ay awan ti pagkakataun a mangsesti dikotam .
43014011	Faith	Maniwala kam a sikán ay ked ten Ama sakay en Ama ay ked dikoku . Ni umád kam a maniwala ten kákkagiyán ku ay maniwala kam gapu ten ginamet ku .
66020014	Violence	Káttapos ay imbut bi ten malawak a apoy en Kamatayan sakay en lugar nen patay hidi . En malawak a apoy ay en kaduwwa a kamatayan .
58009026	Description	Ni awan konahud , ay kailangan nakuwan a paruway-ruway siya a magdusa sapul dikona lalangán i munduwiday . Peru pumensan la siya a pinumeta , nadid a pagtapusan dán nen panahun tánni buraán na en kasalanan ten pamamag-itan nen páng-alay na ten sadili na .
44013018	Description	Nagtiisan na hidi a inalagaan ti áppat a pulu a taon dikona a ked hidi ten kaparangan .
46011033	Recommendation	Kaya ngani , kákkapatkaka ku hidi , ni magipun-ipun kam a kuman ay dapat a mamagurayan kam .
66006012	Violence	Dikona sinida nen Kordero en kaánnám a silyu , ay minaglinug ti tunay ti begsák . Nginumitet en aldew a kona ten damit a págluksa sakay en bulan ay dinumidig a kona ten digi .
58011035	Violence	Gapu ten pánnampalataya ten Diyos , ay nesoli ten sangan a bábbi hidi en patay di hidi káttapos a mabiyag a ruway . En agum ay pinahirapan sakay awan di gustu a tanggapán a makalaya , gapu mas pinili di en matay ti hirap para biyagán a ruway sakay magkahud ti mas maganda a biyag .
44016037	Violence	Peru kinagi ni Pablo dikodi , “ Pinayabat di kami ten atubengán nen makpal a tolay sakay impiresu di kami maski awan kami palla naimbistigaan , samantala taga-Roma kami bi ! Nadid ay gustu di kami a palayaán ti sekretu ! Awan , awan maari ! Kailangan a hidi angayid háddi a mangpalaya dikomi . ”
45013009	Recommendation	En utus hidi a kona ten , “ Dyan ka mangalunya , dyan ka mamunu , dyan ka magtakaw , dyan mu gustuwán a makao mu en kao nen agum , ” sakay en ányaman a utus a kona ti hidi iyád ay mabuu a atanan ti eessa a utus , “ Mahalán mu en kaparehu mu a kona ten págmahal mu ten sadili mu . ”
62003003	Faith	Kaya ni deyaman en tehud a kona haád a pag-asa ay pagsikapan na a magin malinis en kákkabiyag na a kona kánni Cristo .
45007022	Faith	Buu i pusu kuwiday a masaya ten Kautusan nen Diyos .
50004004	Recommendation	Magin masaya kam nakuwan a pirmi ten pákpagkaessa moy ten Panginoon . Iruway ku dámman a kagiyán : magsaya kam !
66001012	Description	Linumingaták tánni ketan ku ni deya en magupos , ay netan ku en pittu a págdáttonan ti simbuwan a gintu .
58003018	Sin	Sakay deya en kinagiyan na a awan makasasáddáp ten páppágyanan na sakay makaimang ? Awan beman , en masuwayin hidi ?
43010008	Sin	En nágdipalongu dikoku ay mágtakaw sakay tulisan , peru awan hidi sinanig nen tupa hidi .
60002018	Recommendation	Sikam a alipin hidi , igalang moy en amu moy hidi sakay pasakup kam dikodi , bakán la a ten mágkabait hidi nan pati ten loku hidi .
44006013	Description	Dikona bistaán di siya ay náng-atubeng pa hidi ti mágkabuli a tistigu kontra kánni Esteban a kinagi di , “ I tolayen ay awan ti imang a mággauposán ti madukás kontra ten banal a Templo sakay ten Kautusan ni Moises .
47005018	Faith	En Diyos en nanggamet ti atananid a iyád . Ten pamamag-itan ni Cristo , imbilang na kitam a amigu bakán dán a kadima , sakay pinili na kami tánni en agum hidi a tolay ay magin amigu na bi .
59005010	Recommendation	Kákkapatkaka ku hidi , ilingán moy en propeta hidi a nangaral ten ngaran nen Panginoon , a matiyaga hidi a nagtiis ten kahirapan di , kaya arigán moy hidi .
44002021	Faith	Sakay ti panahunid a iyud en atanan a mággid ti tulung ten ngaran nen Panginoon ay maligtas . ’
66007012	Faith	Kinagi di , “ Amen ! Kao nen Diyos tam en kapuriyan , kaluwalhatian , karunungan , pasalamat , karangalan , kapangyariyan , sakay begsák a awan ti katapusan ! Amen . ”
60003003	Recommendation	En ganda moy ay awan dapat a pangluwas la , kona ten pággayus ti buuk , págsulot ti alahas , sakay págsulot ti mágkaganda a badu .
55001008	Faith	Kaya dyan mu ikasaniki a ipahayag en tungkul ten Panginoon tam , sakay dyan mu bi ikasaniki en kákkepiresu ku alang-alang kánni Cristo . Nan mákhati ka ten pághirap alang-alang ten Maganda a Bareta , gapu átdenan ka nen Diyos ti begsák mu a gamitán iyád .
43017019	Description	Sakay alang-alang dikodi ay ilaan ku sadili kuwidi dikomu , tánni melaan bi hidi dikomu ten pamamag-itan nen katutuhanan .
66003002	Recommendation	Kaya lumukag ka ! Sakay pabegsákkán mu en nawarak palla hidi a katangian ten biyag mu tánni awan tulos a matay . Netan ku en gamet mu a awan palla karapatdapat ten pangileng nen Diyos ku .
66016004	Description	Imbulak nen katállu a anghel en lasán nen malukung na ten konayan hidi sakay bukal , sakay nagin digi bi hidi .
45005002	Faith	Ten pamamag-itan nen pánnampalataya tam kánni Jesu-Cristo ay mabati tamon en kabaitan nen Diyos , sakay masaya kitam a tarud gapu ten pag-asa tam a makabahagi kitam ten kaluwalhatian na .
49005005	Sin	Tukoy moy dán a awan ti bahagi ten kahariyan ni Cristo sakay nen Diyos en tolay a mángngalunya , mahalay , sakay sakim , gapu en kasakiman ay essa a kalasi ni págsamba ti diyos-diyosan .
58011008	Faith	Gapu ten pánnampalataya ten Diyos , ay sinumunud ti Abraham dikona a dulawán siya nen Diyos a umangay ten lugar a impangaku a iyatád dikona . Sakay summunud siya , maski awan na tukoy ni hádya angayan naid .
49005018	Recommendation	Dyan kam maglasing , gapu dilan iyán ni magulu a kákkabiyag . Nan dapat kam a maputat ti Banal a Ispiritu .
61002002	Sin	Konapamanhud ay makpal en maakit di a mangunonud ten kahalayan di , sakay gapu ten gággamitán di , en agum ay magupos ti madukás tungkul ten Dilan nen katutuhanan .
49002018	Faith	Gapu kánni Cristo , ay parehu kitamon a makaadeni ten prisensiya nen Ama ten pamamag-itan nen eessa a Ispiritu .
44021025	Recommendation	Tungkul ten Hentil a mánnampalataya ay sinulatan mi hidi a nagkaessaan mi a dyan hidi kuman ti ányaman a makan a neatang ten diyos-diyosan , sakay dyan kuman ti digi sakay hayup a nabitti sakay dyan mangalunya . ”
44005003	Sin	Kaya kinagi ni Pedro dikona , “ Ananias , bakin nagpadaig ka kánni Satanas sakay nagbuli-buli ka ten Banal a Ispiritu ? Bakin nángtagu ka ten naglakuwan mu ten luta ?
49004014	Recommendation	Ni magkakonahud ay awan kitamon magin kona ten anak hidi a alistu a matawid nen sari-sari a toldu . Awan kitamon metawtaw nen tolay hidi a gustu di laid ay meangay kitam ten liwat ten pamamag-itan nen pangluloku di .
46006009	Sin	Awan moy beman tukoy a en makasalanan hidi ay awan ti kabahagi ten kahariyan nen Diyos ? Dyan moy dáddayaán i sadili moyen ! En mangalunya , págsamba ten diyos-diyosan , sakay pákkabinga ti kaparehu na a lállaki sakay kaparehu na a bábbi ,
58010025	Recommendation	Sakay dyan moy pabayan en pággipun-ipun a kona ten gamet nen agum . Nan pabegsákkán moy en isip nen balang essa , lalu dán nadid a ketan tamon a adeni dán en káddemát nen Panginoon .
51003005	Sin	Kaya dapat a ibutan moy dán en kagustuwan nen bággi moy : en pángngalunya , kahalayan , pággamet ti mágkalaswa a bagay , madukás a kagustuwan , sakay en kasakiman a essa a kalasi ni págsamba ten diyos-diyosan .
52005008	Faith	Peru gapu kaguman kitamon ten aldew , ay dapat a magin malinaw en isip tam . Isulot tam en baluti nen pánnampalataya sakay págmahal , sakay en helmet nen pag-asa ten págligtas a gamitán nen Diyos dikotam .
55001007	Grace	Gapu en Ispiritu a inyatád nen Diyos dikotam ay bakán a ispiritu ni kaársotan , nan Ispiritu ni kapangyariyan , págmahal , sakay págpugád ti sadili .
62002004	Sin	Ni deya en magkagi a , “ Kilala ku siya , ” peru sumuway labi ten utus na hidi ay mabuli sakay awan dikona en katutuhanan .
50002002	Faith	Agidán ku dikomoy a pasayaánnák moy ti hustu , magkahud kam ti essa a kaisipan , essa a págmahal , essa a pusu sakay kagustuwan .
43007030	Description	Laan dán siya a dikáppán nen sangan a ked haud , peru awan ti nangahas gapu awan na palla odas .
54006018	Recommendation	Tolduwan mu hidi a maggamet ti maganda sakay magpakayaman ten mágkaganda hidi a gamet , magin handa a mangatád sakay tumulung ten kaparehu di .
43018030	Description	Tummábbig hidi , “ Ni awan siya naggamet ti madukás , ay awan mi siya iyangay dikomu . ”
45014006	Faith	En mangpahalaga ten essa a aldew ay pahalagaan na iyád alang-alang ten Panginoon . En kumákkan ti maski ni ánya ay kuman alang-alang ten Panginoon , gapu magpasalamat siya ten Diyos . En awan bi kumákkan ten sangan a kalasi ni makan ay maggamet ti kona haud alang-alang bi ten Panginoon , sakay magpasalamat bi siya ten Diyos .
45012012	Recommendation	Magsaya kam gapu ten pag-asa moy , magtiyaga kam ten págdusa moy sakay pirmi kam a magdasal .
44024023	Description	Káttapos ay inyutus na ten kapitan a bantayan ti Pablo , peru dyan hidi maghigpit dikona nan pabayan di a bisitaán siya sakay tulungan nen amigu na hidi .
46013007	Description	En págmahal ay mapagpatawad , tehud a tiwala , putat ti pag-asa , sakay mapagtiis hanggan ten katapusan .
47004013	Faith	Kinagi ten Kasulatan a , “ Magupusák gapu sumampalatayaák . ” Ti iyud labi a ispiritu ni pánnampalataya , magupos kami bi gapu sumampalataya kami .
52005014	Recommendation	Kákkapatkaka mi hidi , mákkekagbi kami dikomoy a pagkagiyan moy en tamad hidi , pabegsákkán en mágkahina hidi ti kaluuban , tulungan en mágkahina hidi sakay pagtiyagaan moy en balang essa .
66016010	Description	Imbulak bi nen kalimma a anghel en lasán nen tawid na a malukung ten trono nen makaánteng a hayup , sakay dinumiklám en kahariyan na . Ingkaga-kagat nen tolay hidi ten dila di en apdás ,
48006016	Grace	Atanan nen mangsunud ti kautusanid a iyád , ay manatili nakuwan dikodi en kapayapaan sakay habag nen Diyos , sakay kona bi ten atanan a tolay nen Diyos .
44018025	Faith	Natolduwan siya tungkul ten Dilan nen Panginoon sakay masipag siya a mangaral sakay intáttoldu na ti tama en tungkul kánni Jesus . Peru en tukoy na la ay en págbinyag ni Juan .
46010031	Recommendation	Kaya , ányaman en gamitán moy , kuman kam man oni uminom , ay gamitán moy atananid a iyud para ten karangalan nen Diyos .
62002027	Recommendation	En Banal a Ispiritu en mángtoldu dikomoy ten atanan a bagay . Atanan a itáttoldu na ay tatarudan , awan iyád ti kaguman a kakabuliyan . Sakay kona ten itáttoldu nen Ispiritu , pumirmi kam kánni Cristo .
59002026	Faith	Ni konya a en bággi a awan ti ispiritu ay patay , ay kona labi hud , en pánnampalataya a awan ti gamet ay patay .
44027035	Description	Káttapos na a kagiyán iyud ay nangalap siya ten tinapay sakay nagpasalamat siya ten Diyos ten atubengán nen atanan sakay tináppeng-táppeng na iyud sakay kumman .
44015020	Sin	Mas mapiyya pa ni sulatan tam hidi a dyan kuman ti neatang ten diyos-diyosan hidi , dyan mangalunya , dyan kuman ten hayup hidi a nabitti sakay dyan kuman ti digi .
44023003	Sin	Peru kinagi ni Pablo , “ Haplitán ka nen Diyos , siko a magkukunwari ! Mággetnud ka la haán tánni maghatul ayun ten Kautusan , peru labag ten Kautusan a padapangák mu . ”
45008001	Description	Kaya awan dán hatulan a maparusaan en tolay hidi a nákpagkaessa kánni Cristo Jesus .
52005009	Grace	Awan kitam pinili nen Diyos tánni parusaan , nan tánni iligtas na ten pamamag-itan nen Panginoon tam a ti Jesu-Cristo .
66020008	Violence	Lumuwas siya sakay dayaán na en bansa hidi ti munduwiday , iyád en Gog sakay Magog . Ipunán na hidi a atanan sakay ikuyug na a mákpaggera . En kakpal di ay kona ten kakpal nen baybay ten gilid nen diget .
46006011	Grace	Kona haán en agum dikomoy tenhud . Peru napatawad kamon ten kasalanan moy hidi sakay pinagin-banal kamon nen Diyos . Nawan dán en kasalanan moy ten pamamag-itan nen ngaran nen Panginoon a ti Jesu-Cristo sakay ten Ispiritu nen Diyos tam .
55001012	Faith	a nagin dahilan nen págdusa ku nadid . Peru awanák masaniki , gapu talaga a tukoy ku en sinampalatayaan ku , sakay siguraduwák a mabantayan na hanggan ten katapusan a aldew en impagkatiwala na dikoku .
49006018	Faith	Gamitán moy i atananid a iyád ten pamamag-itan nen págdasal sakay pákkekagbi ten Diyos . Magdasal kam ten atanan a pagkakataun ten tulung nen Ispiritu . Pirmi kam a maghanda sakay tulos-tulos a ipagdasal en atanan a tolay hidi nen Diyos .
52001001	Grace	Iyád a sulat ay gubwat kánde Pablo , Silas , sakay Timoteo . Para ten simbaan ti Tesalonica , en pinili hidi nen Diyos Ama sakay nen Panginoon a ti Jesu-Cristo . Magkahud kam nakuwan ti pagpapala sakay kapayapaan a gubwat ten Diyos .
50004005	Faith	Ipeta moy en kabaitan moy ten atanan . Adeni dán a dumemát en Panginoon .
46011026	Faith	Gapu ni kada kuman kam ti tinapayid a iyád sakay uminom ti tasaid a iyád ay ipahayag moy en kákkatay nen Panginoon hanggan ten kássoli na a ruway .
59005015	Faith	Pagpiyyaán nen Diyos en tehud a saket gapu ten dasal a tehud a pánnampalataya . Pabegsákkán siya nen Panginoon sakay patawadán na en kasalanan na hidi .
55001003	Faith	Kada a maala-ala taka ten págdasal ku hidi aldew ay ti gibi ay magpasalamaták ten Diyos a pagserbiyan ku ti buu a katapatan , a kona ten ginamet nen ninunu ku hidi .
66006016	Description	Sakay kinagi di ten bukid hidi ay ten batu hidi a , “ Taporan moy kami tánni awan mi ketan en rupa nen mággetnud ten trono , sakay tánni awan mi dán mabati en iyamut nen Kordero !
61002003	Sin	Gapu ten kasakiman di ay linlangán di kam ten pamamag-itan nen mágkaganda di a pággupos . Nalay dán a nakahanda en hatul a para dikodi sakay en mangpuksa dikodi ay awan tidug .
53002011	Sin	Kaya pinabayan hidi nen Diyos a maloku sakay maniwala ten kakabuliyan .
45002024	Sin	Gapu nakasulat a , “ Gapu dikomoy a Judio hidi , en ngaran nen Diyos ay awan igagalang nen Hentil hidi . ”
55003008	Sin	Kona kánde Janes ay ti Jambres a kinumontra kánni Moises , kona bi hidi haud a kumontra ten katutuhanan . Awan hidi ti maisip a mapiyya , sakay awan tatarudan en pánnampalataya di .
66003019	Recommendation	Punaán ku sakay parusaan en atanan a minahal ku . Kaya magsumikap ka sakay pagsisiyan mu sakay adággan en kasalanan mu hidi .
45005001	Faith	Nadid ta imbilang kitamon nen Diyos a awan ti kasalanan ten pamamag-itan nen pánnampalataya , tehud kitamon a mapayapa a relasyon ten Diyos ten pamamag-itan nen Panginoon tam a ti Jesu-Cristo .
54004016	Recommendation	Bantayan mu en ararikad mu sakay en págtoldu mu . Itulos-tulos mu a gamitán i bagayid a hidi iyád tánni maligtas ka , sakay en mágsanig hidi dikomu .
44026011	Violence	Sináddáp ku en atanan a sinagoga , sakay parusaan en deyaman a keabutan ku sakay pilitán ku hidi a magupos ti kontra ten pánnampalataya di . Gapu ten iyamut ku ay áusigán ku hidi maski ten prubinsiya nen agum hidi a bansa . ”
48005019	Sin	Awan mepamen en hilig nen bággi : pángngalunya , kahalayan , sakay kalaswaan ;
46003007	Grace	Bakán a en nagmula oni en nagdilig en mahalaga nan en Diyos , gapu siya en magpatubu sakay magpalagu .
46001007	Faith	kaya awan kam nagkulang ten ányaman a pagpapala a ispirituwal , mentras a maguray kam ten kássoli nen Panginoon tam a ti Jesu-Cristo .
66014002	Description	Sakay nasanig ku en boses a gubwat dilanget a kumán a tánnug ni tagmák ten diget sakay galungogung ni káddur . En boses a nasanig ku ay kumán a tánnug nen mamagtugtugan hidi ti alpa .
44010043	Faith	Siya en gustu a kagiyán nen atanan a propeta a ni deyaman en maniwala dikona ay patawadán na en kasalanan di hidi ten pamamag-itan nen kapangyariyan nen ngaran na . ”
45002007	Faith	Átdenan na ti biyag a awan ti katapusan en magtulos-tulos hidi a maggamet ti maganda , en masor hidi ti karangalan , kadakilaan sakay biyag a awan ti katapusan .
66001004	Grace	Gubwat iyád kánni Juan , para ten pittu a simbaan ten prubinsiya a Asia . Magkahud kam nakuwan ti pagpapala sakay kapayapaan a gubwat ten Diyos . Siya en Diyos ten kasalukuyan , Diyos ten nakalipas , sakay Diyos a dumemát . Sakay iyád ay gubwat bi ten pittu a ispiritu a ked ten atubengán nen trono na ,
44019004	Faith	Kinagi ni Pablo , “ En págbinyag ni Juan ay para ten tolay a nagsisi dán ten kasalanan na . Impangaral na ten Israelita hidi en págsisi tánni sumampalataya hidi kánni Jesus , en dumemát a kasunud na . ”
61002009	Violence	Kaya tukoy nen Panginoon ni konya na a iligtas ten pagsubuk en tolay hidi a maka-diyos , sakay ni konya na a parusaan en tolay hidi a mágkadukás káddemát nen Aldew nen Pághatul .
58011016	Grace	Peru en gustu di ay essa a banuwan a mas maganda , en ked dilanget . Kaya awan ingkatagama nen Diyos a siya ay magin Diyos di , gapu nánghanda siya ti lugar para dikodi .
54004007	Recommendation	Dyan mu pagsayangan ti odas en awan hidi tatarudan a istorya nan pagsikapan mu a sanayán en sadili mu a magin maka-diyos .
66020009	Violence	Kinumalat hidi ti buuwiday a mundu sakay pinalebutan di en kampu nen tolay hidi nen Diyos sakay en siyudad a minahal na . Peru naguden ti apoy a gubwat dilanget sakay tinánggáb na en atanan a kaguman ni Satanas .
44010048	Description	Inyutus ni Pedro a binyagan hidi ten ngaran ni Jesu-Cristo . Káttapos ay inakit di ti Pedro a mágyan pa siya haud ti sangan a aldew .
45002019	Grace	I palagay muwid ay tagagiyya ka nen burák , demlag ten madiklámman hidi ti isip ,
62002025	Grace	Sakay siya iddi en pangaku ni Cristo dikotam , biyag a awan ti katapusan .
59003017	Description	Peru en karunungan a gubwat ten Diyos , purumeru ten atanan ay tehud a malinis a kákkabiyag , masássorán ti kapayapaan , mahinahun , awan makutid , makákkagbiyán , masipag a maggamet ti maganda , parehu en pangileng na ten tolay sakay awan magkukunwari .
43003035	Faith	Mahal nen Diyos en Anak , sakay inyatád nen Diyos dikona en pámmahala ten atanan a bagay .
61003009	Grace	Awan pabayan nen Panginoon en impangaku na , a kona ten isipán nen agum . Nan tarudid ay gustu na a makapagsisi en atanan , gapu awan na gustu a mepahamak en deyaman .
46007007	Grace	Gustu ku nakuwan a en balang essa dikomoy ay magkakona dikoku . Peru tehud a kaluub a gubwat ten Diyos en balang essa . Sakay hidi iyád ay awan magkapare-parehu .
46014001	Recommendation	Pakagustuwán moy en págmahal ! Hangadán moy en kaluub hidi a ispirituwal , lalu dán en makapagpahayag ten mensahi a gubwat ten Diyos .
47004006	Grace	Gapu en Diyos a nagkagi a , “ Magkahud ti demlag ten kadiklámman , ” ay siya en nangatád ti demlag ten isip mi tánni matenggi mi en kaluwalhatian nen Diyos a ketan ten rupa ni Cristo .
44018024	Description	Tehud a dummemát a essa Judio ti Efeso a Apolos en ngaran na , neenak siya ti Alejandria sakay malalaki siya a magdiskurso sakay makpal a kabetuwan ten Banal a Kasulatan .
58013012	Grace	Kaya kona labi hud , natay ti Cristo ten luwas nen banuwan tánni malinis na en tolay ten kasalanan di hidi , ten pamamag-itan nen digi na .
56002015	Recommendation	Itoldu mu hidi iyád sakay gamitán mu en buu mu a kapangyariyan mentras a magpabegsák ka ti isip dikodi sakay magsaway ten tolduwan mu hidi . Dyan mu pabayan a imemenos ka nen deyaman .
62004009	Grace	Impeta dán nen Diyos en págmahal na dikotam dikona pinaangay na ti munduwiday en bugtung na a Anak tánni magkahud kitam ti biyag ten pamamag-itan na .
43017024	Grace	Ama , gustu ku a makaguman ten páppágyanan ku en inyatád mu hidi dikoku , tánni maáeleng di en karangalan a inyatád mu dikoku , gapu minahalák mu dán bagu pa lalangán i munduwiday .
45003016	Sin	Kumán a nagdamanan ni salot en madamanan di ,
58004014	Faith	Dapat kitam a magpakatatag ten pánnampalataya tam gapu tehud kitam a Dakila a Kapunuwan a Padi , sinumáddáp siya dilanget ten atubengán nen Diyos . Siya ay ti Jesus a Anak nen Diyos .
61001017	Grace	Dikona parangalan siya nen Diyos a Ama ay nasanig mi en boses a gubwat ten dakila a kaluwalhatian dilanget a kinagi na , “ Iyád en mahal ku a Anak a kasayaan ku a tarud . ”
46012011	Description	Peru essa la a Ispiritu en manggamet ti atananid a iyád sakay magbahagi ten iba-iba a kaluub ten balang essa , ayun ten kagustuwan na .
66008012	Description	Dikona yopyopan nen kaáppat a anghel en trumpeta na , ay napinsala en katállu a bahagi nen aldew , nen bulan , sakay nen biton hidi , kaya nawan en katállu a bahagi nen demlag di . Dinumiklám en katállu a bahagi nen maghapun , sakay awan dán ti nangdemlag ten katállu a bahagi nen magdamag .
44018017	Violence	Sinunggaban di ti Sostenes a pinunu ten sinagoga . Binálbág di siya ten atubengán nen pághatulan peru awan iyud pinospos ni Galio .
43010039	Violence	Laan di dámman siya a dikáppán , peru nakalisi siya .
47004016	Faith	Kaya awan kami manghina ti isip . Maski mahina en bággi mi , ay tulos-tulos bi a bumegsák en ispiritu mi aldew-aldew .
43012003	Description	Nangalap ti Maria ti kalahati ni litru a mahal a kalasi ni págpasárrub , iyád ay puru a págpasárrub a gubwat ten mula a nardo . Imbulak na iyud ten babásset ni Jesus . Káttapos ay pinahidan na ten buuk na . Sakay en buu a bilay ay summárrub .
58011009	Faith	Gapu bi ten pánnampalataya na , ay nágyan siya haud bilang dayu ten lugar a impangaku dikona nen Diyos . Nágyan siya ten tolda a kona kánde Isaac ay ti Jacob a parehu a tinumanggap ti kona haud a pangaku a gubwat ten Diyos .
50003017	Recommendation	Kákkapatkaka ku hidi , arigánnák moy , sakay magadal kam ten mangunonud hidi ten halimbawa a impeta mi dikomoy .
48006002	Recommendation	Mamagtulungan kam ten kahirapan nen balang essa , ni magkakonahud ay masunud moy en utus ni Cristo .
59002024	Faith	Kaya ketan moy háddi a magin karapatdapat en tolay ten Diyos ten pamamag-itan nen gamet na , bakán a ten pánnampalataya la .
45009014	Faith	Makagi tam beman a awan makatarungan en Diyos ? Awan !
45014001	Recommendation	Tanggapán moy en mágkahina hidi ti pánnampalataya , sakay dyan hatulan en sadili di a palagay .
66012007	Violence	Káttapos ni iyud ay nagkahud ti gera dilanget . Inggiyya ni Miguel en anghel na hidi a geraán en dragon sakay en nasakupan na hidi .
49004026	Recommendation	Ni magsaranta kam , ay iwasan moy a magkasala . Dyan moy urayán a sarámman nen aldew en iyamut moy .
60003009	Recommendation	Dyan moy gantiyan ti madukás en maggamet ti madukás dikomoy . Dyan moy sumpaán en mangsumpa hidi dikomoy . Nan , pagpalaán moy hidi gapu pinili kam tánni tumanggap ten pagpapala nen Diyos .
43008029	Grace	Sakay kaguman ku en nangutus dikoku , awanák na páppabayan , gapu pirmi ku a gággamitán en makasaya dikona . ”
49006014	Recommendation	Kaya maghanda kam . Isinturon moy en katutuhanan , sakay isulot moy ten rakaw moy en baluti ni pagkamatuwid .
66001020	Description	En gustu a kagiyán nen pittu a biton a tatawid ku , sakay en pittu a págdáttonan ti simbuwan a gintu ay iddi : en pittu a págdáttonan ti simbuwan a gintu ay en pittu a simbaan , sakay en pittu a biton ay en anghel hidi ten pittu a simbaan . ”
58002009	Grace	Peru tukoy tam ti Jesus , maski ni nagin mababa ti sabadit a panahun nan ten anghel hidi , ay minaátdenan ti karangalan sakay kadakilaan gapu ten kákkatay na . Gapu ten habag nen Diyos , ay ingkaluub na a matay ti Jesus para dikotam a atanan .
50002013	Grace	Gapu en Diyos en mangatád dikomoy ti sor sakay begsák a maggamet ten kaluuban na .
43015011	Grace	“ Kinagi ku hidi iyád a bagay dikomoy tánni makabahagi kam bi ten kasayaan ku , sakay magin kompletu en kasayaan moy .
54001001	Description	Iyád a sulat ay gubwat dikoku a ti Pablo a apostol ni Cristo Jesus ayun ten utus nen Diyos a Tagapagligtas tam sakay ni Cristo Jesus a pag-asa tam .
54002009	Recommendation	En bábbi hidi ay dapat a maayus , sakay maingat ti págbadu . Awan hidi dapat magdikurasyon ti sari-sari ten buuk di oni magbadu ti mágkamahal sakay magsulot ti alahas a gintu oni perlas .
43002015	Violence	Naggamet ti Jesus ti pághaplit a lubid sakay intabuy na a paluwas ten Templo en máglaku-laku hidi , pati en baka hidi sakay tupa hidi . Insapwar na en pilak nen mágpalit hidi sakay impágpasakáb na en lamisaan di hidi .
49002010	Grace	Linalang kitam nen Diyos , sakay ten pákpagkaessa tam kánni Cristo Jesus , ay linalang na kitam tánni maggamet ti maganda a inhanda na dán para dikotam tenhud pa .
60004012	Recommendation	Kákkapatkaka ku hidi , dyan moy pagtakaan en mágkadággi a pagsubuk a danasán moy a kumán a bihira la a mangyari .
66019007	Recommendation	Magsaya kitam ! Puriyán tam siya gapu adeni dán en kasal nen Kordero . En bábbi a kakasal na ay inhanda na dán en sadili na ,
49006017	Recommendation	Isulot moy en helmet nen kaligtasan , sakay gamitán en ispada nen Ispiritu , a awan ti agum nan en Upos nen Diyos .
44007024	Violence	Ten káddemát na haud ay netan na a apiyán nen essa a taga-Egipto en essa ten kasa-Israelita na . Insurug ni Moises en Judio kaya nabunu na en Egipcio .
53003013	Recommendation	Kákkapatkaka hidi , dyan kam magsawa a maggamet ti maganda .
46016013	Faith	Magin handa kam sakay magpakatatag ten pánnampalataya moy . Magpakatapang kam sakay magpakatibay .
44007043	Sin	Babáklay moy en kubu nen diyos-diyosan moy a ti Moloc sakay en diyos-diyosan moy a ti Renfan a kumán a biton . Hidi iyud en ribultu a ginággamet moy tánni sambaán , kaya ibut takam ten lugar a mas adeyu pa ti Babilonia . ’
53002015	Recommendation	Kaya kákkapatkaka ku hidi , magpakatatag kam ten katutuhanan a intoldu mi dikomoy , ayun ten pángngaral mi sakay sulat mi hidi dikomoy .
47005005	Grace	En Diyos a mismu en nánghanda dikotam para ti iyád a págbagu , sakay impagkaluub na dikotam en Ispiritu bilang katunayan a iyád ay matupad .
54002011	Recommendation	En bábbi hidi ay dapat a kumabetu a tumahimik sakay magpasakup .
54005019	Recommendation	Sakay dyan mu paniwalaan en reklamu kontra ten pinunu nen simbaan ni awan ti duwwa oni tállu a mangtistigu .
45016016	Recommendation	Mágbatiyan kam bilang matátkaka kánni Cristo .
66018019	Description	Dináttonan di ti abu en ulu-ulu di sakay mamagsangetan hidi a kinagi di , “ Makaánteng ! Makaánteng en nangyari ten dakila a siyudad ! Yinumaman en atanan a dinumung dikona . Peru ten alay la nen essa a odas ay nawanan ti kuwenta ! ”
62003001	Grace	Ilingán moy la ni sakonya ti kadikál en págmahal nen Ama dikotam ! Dinulaw na kitam a anak nen Diyos , ta iyán en tatarudan a anak na kitam . Iddi en dahilan ni bakin awan kitam maintendiyan nen makamundu hidi a tolay : awan di tenggiyán en Diyos .
60005005	Recommendation	Sakay sikam a kabataan hidi , pasakup kam ten pinunu hidi nen simbaan . Magpakababa kam a atanan sakay magserbi ten balang essa , gapu nakasulat a , “ Sasala nen Diyos en tolay hidi a mapagmadikál , peru kasayaan na en magpakababa hidi . ”
45003004	Faith	Awan ! Gapu matapat en Diyos maski ni mágkabuli en atanan a tolay . Ayun ten nakasulat a , “ Tánni tenggiyán ka a matuwid ten pággupos mu , sakay manalu ka ni hatulan ka dán . ”
44009014	Violence	Ummangay siya ti Damascowiday a tawid na en kapangyariyan a gubwat ten pinunu hidi nen padi hidi tánni dikáppán en atanan nen magdasal hidi dikomu . ”
61002001	Sin	Tenhud ay tehud a awan tatarudan a propeta ten Israelita hidi . Kona labi nadid a panahun , tehud a umangay dikomoy a liwat a tagapagtoldu . Samantalaán di kam a tolduwan ti liwat a toldu a mángpahamak dikomoy . Sakay maski en Panginoon a nángligtas dikodi ay tanggiyan di , peru awan magmalay ay mepahamak hidi .
43005018	Violence	Gapu ti iyud , ay lalu di a pinagsikapan a pabunu ti Jesus gapu linabag na dán en batas nen Aldew nen Káimang ay kinagi na pa a en Diyos i Ama naid , gustu naid a kagiyán ay ipantay na en sadili na ten Diyos .
46011002	Faith	Ipágmadikál takam gapu pirmiyák moy a maala-ala sakay sássunudán moy en intáttoldu ku dikomoy .
44002025	Faith	Kona ten kinagi ni David tenhud tungkul dikona , ‘ Tukoy ku a pirmi ku a kaguman en Panginoon , kaya awanák mabalisa gapu kaguman ku siya .
60001023	Grace	Gapu neenak kam a ruway bakán a ten pamamag-itan nen kákkeenak a tehud a kamatayan , nan ten biyag sakay awan magbabagu a upos nen Diyos .
59005016	Recommendation	Kaya itapat moy ten kákkapatkaka moy hidi en kasalanan moy sakay idasal moy en balang essa tánni magpiyya kam . Dikál en magamet nen dasal nen tolay a matuwid .
43006047	Faith	Tandaan moy kagiyán kuwidi dikomoy : en sumampalataya dikoku ay magkahud ti biyag a awan ti katapusan .
43014018	Grace	“ Awan takam iwarak a awan ti kaguman ; soliyán takam .
45003002	Grace	Makpal ! Purumeru ten atanan , en Judio hidi en pinagkatiwalaan ten impahayag hidi nen Diyos .
49006005	Recommendation	Sikam a alipin hidi , sunudán moy en amu moy hidi ti lutaiday a tehud a buu a pággalang , ánteng sakay katapatan , a kumán a ti Cristo en pagserbiyan moy .
45002004	Grace	Oni gustu mu pa a hamakán en Diyos gapu ten kabaitan na , mapagpugád sakay mapagpasensiya ! Awan mu beman tukoy a tunay ti bait en Diyos kaya átdenan na ka ti pagkakataun a magsisi sakay umadág ten kasalanan mu ?
62005014	Faith	Awan kitam magalangan a umadeni dikona gapu tukoy tam a iyatád na en ányaman a agidán tam ni iyud ay ayun ten kaluuban na .
45015013	Faith	Putatán kam nakuwan nen Diyos a pággubwatan ni pag-asa , ti kasayaan sakay kapayapaan ten pamamag-itan nen pánnampalataya moy dikona , tánni tulos-tulos a lumagu en pag-asa moy ten pamamag-itan nen kapangyariyan nen Banal a Ispiritu .
43019041	Description	Ten nángpakuwan di kánni Jesus ay tehud a págmulaan , sakay tehud haud a essa a bigu a páglábbángngan a awan palla naglalábbángngan .
66019020	Violence	Minadikáp en halimaw , kona bi hud ten liwat a propeta a mággagamitán ti himala ten atubengán nen halimaw tánni dayaán en tolay hidi a tehud a tatak nen halimaw sakay sinumamba ten letratu na . En halimaw sakay ten liwat a propeta ay imbatikal a biyag ten apoy a maggerab a asupre .
45012020	Recommendation	Kaya , “ Ni magaláp en kadima mu , ay pakanán mu . Ni mauwaw , ay painomán mu . Ni magkakonahud ay masaniki siya ten sadili na . ”
51003016	Recommendation	Imula moy en upos ni Cristo a masagana ten isip moy . Tolduwan moy sakay paalalahanan en balang essa a tehud a buu a karunungan . Mágkansiyon kam ti papuri sakay págsamba a tehud a pasalamat ten Diyos .
51003019	Recommendation	Lállaki hidi , mahalán moy en kákkabinga moy , sakay dyan magin matapang dikodi .
54005016	Recommendation	Kailangan a alagaan nen bábbi a mánnampalataya en kamag-anak di a bilu a bábbi tánni awan hidi páppospusán nen simbaan , tánni pospusán dállaid nen simbaan ay en bilu hidi a awan ti maasaan .
62005011	Grace	Sakay iddi en págpatunay nen Diyos : inyatád nen Diyos dikotam en biyag a awan ti katapusan sakay iyád a biyag ay matanggap tam ten pamamag-itan nen Anak na .
62005012	Faith	Ni deyaman en páppágyanan nen Anak nen Diyos ay tehud a biyag a awan ti katapusan , peru en awan páppágyanan nen Anak nen Diyos ay awan makaennam ti biyag a awan ti katapusan .
43008036	Grace	Mara ni pinalaya kamon nen Anak , ay talaga ngani a malaya kamon .
49003013	Faith	Kaya agidán ku dikomoy a dyan kam manghina ti isip gapu ten kahirapan a táttiisán ku alang-alang dikomoy , gapu iyád ay para ten karangalan moy .
45016018	Sin	I konaid hidi haán a tolay ay awan magserbi kánni Cristo a Panginoon tam , nan ten makasadili di la a kagustuwan . Itawtaw di en mahina hidi ti pággisipan ten pamamag-itan nen mágkaganda sakay mágkatam-is di hidi a pággupos .
45001029	Sin	Nagin alipin hidi nen atanan a kalasi ni madukás , kalokuwan , kasakiman , sakay madukás a isip . Naputat hidi ti inggit , pámmunu , págtalutalu , págdaya , págmetmet ,
55001014	Recommendation	Ten tulung nen Banal a Ispiritu a mágyan dikotam , ay ingatan mu en mágkaganda hidi a bagay a nepagkatiwala dikomu .
48006008	Faith	Ni magmula ten kagustuwan nen bággi ay magani ti kapahamakan . Peru ni magmula ten kagustuwan nen Ispiritu ay magani ti biyag a awan ti katapusan .
46010009	Recommendation	Dyan tam purbaan ti Cristo , a kona ten ginamet nen agum dikodi . Kaya nágkatay hidi dikona kinákkagat hidi ni kabiklatan .
46013005	Recommendation	awan madukás ti ugali , awan makasadili , awan maáiyamután , sakay awan mágmula ti iyamut .
66009009	Description	Tehud a takáp en rakaw di a baluti a bakal , sakay en lapaklapak nen pakpak di ay kumán a karudukud nen makpal a karuwahe a guyud ni kabayu a pasugud ti labanan .
43015022	Sin	Ni awanák ummangay háddi sakay nangaral dikomoy ay awan nakuwan hidi ti kasalanan . Peru nadid ay awan hidi ti merason ten kasalanan di .
51004005	Recommendation	Magin matalinu kam a mákpággagum ten awan hidi mánnampalataya . Samantalaán moy en bawat pagkakataun .
45006006	Faith	Tukoy tam a en dati tam a pagkatolay ay nepaku dán ten kudus a kaguman ni Cristo , tánni en makasalanan tam a pagkatolay ay matay sakay awan kitamon maalipin nen kasalanan .
62003010	Sin	Iddi en pakatukuyan ni deya en anak hidi nen Diyos sakay ni deya en anak hidi nen diyablo : ni deyaman en awan maggamet ti matuwid sakay awan magmahal ten kapatkaka na ay bakán a anak nen Diyos .
45008007	Sin	Gapu kalaban nen Diyos en deyaman a sumássunud ten hilig nen bággi , gapu sala na a sumunud ten kautusan nen Diyos sakay talaga a awan na magamet a sumunud .
44002026	Faith	Sakay magpuri i pusu kuwidi ta mabiyagák a tehud a pag-asa
46010020	Sin	Awan ! En gustu ku a kagiyán , ay en paganu hidi ay magalay ten dimonyo hidi , bakán a ten Diyos . Kaya awan ku gustu a mákpagkaessa kam ten dimonyo hidi .
44013001	Description	Ten mánnampalataya hidi ti Antioquia ay tehud a sangan a mágpahayag ten Maganda a Bareta sakay tehud bi a sangan a mágtoldu ten mánnampalataya hidi . Kabilang hád ti Bernabe , ti Simeon a nginaranan di a Negro , sakay ti Lucio a taga-Cirene , ti Manaen ( a kaguman ni gubernador a Herodes dikona anak palla hidi a duwwa ) sakay ti Saulo .
49005006	Recommendation	Dyan kam padaya ten deyaman ten pamamag-itan nen pángngatuwiran a awan ti kuwenta . Gapu ti hidi iyád ay maiyamut en Diyos ten suwail hidi .
56001011	Sin	Kailangan a paimangán hidi ti gággamitán diyid a iyád , gapu gágguluwán di en pamilya hidi ten pamamag-itan nen adal hidi a awan di dapat a itoldu . Gággamitán di iyád tánni kumita la hidi ti pilak .
43013011	Sin	( Kinagi ni Jesus a awan atanan ay malinis gapu tukoy na ni deya en mángtokyon dikona . )
43010001	Sin	Kinagi ni Jesus , “ Tandaan moy iddi , en awan maglakad ten pintuwan nen kulungan nen tupa hidi , nan umunek siya ten awan páglakadan , ay mágtakaw sakay tulisan .
61002015	Sin	Linisiyan di dán en matuwid a dilan , sakay netawtaw hidi . Inarig di ti Balaam a anak ni Beor a masaya ten pilak a gubwat ten madukás a gamet .
44014005	Violence	Nadid , nagbalak ti madukás en Hentil hidi , en Judio hidi , sakay en pinunu di hidi , kontra ten apostol hidi . Inggayak di hidi a pahirapan sakay batuwán .
43021017	Description	Katállu a ruway a tanung ni Jesus dikona , “ Simon , anak ni Juan , mahalák mu beman ? ” Nalungkut ti Pedro gapu pentállu dán siya a tinanung ni Jesus ti : “ Mahalák mu beman ? ” Sakay tummábbig siya , “ Panginoon , tukoy mu atanan a bagay ; tukoy mu a mahal taka . ” Kinagi ni Jesus dikona , “ Pakanán mu en tupa ku hidi .
66021027	Sin	Peru awan makasáddáp haud en ányaman a bagay a madingát ten pangileng nen Diyos . Hidi iyád en mággamet hidi ti madukás , sakay en mágkabuli hidi . Nan makasáddáp laid ten siyudad ay en nakasulat en ngaran di ten libru nen biyag a ked ten Kordero .
66017004	Sin	En badu nen bábbi ay inubi sakay madidig . En alahas na hidi ay gintu , mahalaga a batu , sakay perlas . Tatawid na en tasa a putat ten atanan a gamet na a sinumpa sakay makasaniki a kahalayan .
51003014	Recommendation	Sakay higit ten atanan , magmahalan kam gapu iyád en mangatád ti tunay a págkakaessa .
43012023	Description	Kinagi ni Jesus , “ Dummemát dán en odas tánni parangalan en Anak nen Tolay .
45002022	Sin	Kákkagiyán mu a dyan mangalunya , peru mángngalunya ka . Maiyamut ka ten diyos-diyosan hidi , peru sumáddáp ka ten templo di , tánni magtakaw la .
45007008	Sin	Peru gapu ten kautusan , ay linukag nen kasalanan i bággi kuwidi para ten atanan a kalasi ni kasakiman . Gapu awan ti kasalanan ni awan ti kautusan .
44026017	Grace	Iligtas taka la ten kabanuwan mu hidi sakay ten Hentil hidi a pángpaangayan ku dikomu .
56003003	Sin	Tenhud ay nagin mangmang kitam , masuwayin , mangluloku , sakay nagin alipin nen atanan a kagustuwan nen bággi sakay atanan a kalasi ni kalayawan . Naghari dikotam en madukás a isip sakay inggit . Kinaiyamutan kitam nen agum sakay kinaiyamutan tam bi hidi .
54005021	Recommendation	Ten atubengán nen Diyos sakay ni Cristo Jesus , sakay ten banal hidi a anghel ay iyutus ku a sunudán mu i tolduwid a hidi iddi a awan ka ti panigan .
58010035	Recommendation	Kaya dyan moy pabayan a mawan en pánnampalataya moy , ta ked haán en dikál a piremyu .
46004002	Faith	En katiwala ay kailangan a magin tapat ten amu na .
44009043	Description	Nalay a nágyan ten siyudad a Joppa ti Pedro . Náktulos siya kánde Simon a en tarabahu na ay mággamet ti leder .
46003016	Grace	Awan moy beman tukoy a templo kam nen Diyos sakay mágyan dikomoy en Ispiritu na ?
58010019	Faith	Ni konahud kákkapatkaka ku hidi , malaya kitamon a makasáddáp ten Lugar a Kabanal-banalan gapu ten kákkatay ni Jesus .
43008021	Sin	Ruway a kinagi ni Jesus dikodi , “ Adeniyák dán a lumakad sakay aryokánnák moy ; peru awan kam makaangay ten angayan ku . Mágkatay kam a awan palla mapatawad en kasalanan moy hidi . ”
51003012	Recommendation	Kaya ngani gapu pinili kam nen Diyos , minahal sakay pinili para dikona , dapat kam a magin makákkagbiyán , mapagpakumbaba , mabait , mahinahun sakay mapagtiis .
43012026	Faith	Ni deyaman en magserbi dikoku ay dapat a sumunud dikoku , sakay ni ked hádyaák ay ked bi siya haud . Ni deyaman en magserbi dikoku ay parangalan nen Ama . ”
54003004	Description	Kailangan a mahusay siya a mamahala ten sadili na a pamilya , igalang sakay sunudán nen anak na hidi .
52005011	Recommendation	Kaya pabegsákkán moy en isip nen balang essa , sakay mágtulungan kam a kona ti gággamitán moyen nadid .
62003011	Recommendation	Iddi en adal a nasanig moy dán ten sapul pa : magmahalan kitam .
46007026	Recommendation	Gapu ti kahirapanid nadid a panahun , ten palagay ku ay maganda pa ni manatili en essa a tolay ten kalagayan na .
43003001	Description	Nadid , tehud a essa a pinunu nen Judio hidi a en ngaran na ay ti Nicodemo . Kabilang bi siya ten grupu nen Pariseo hidi .
59002025	Description	Kona labi ten nangyari kánni Rahab a mángngilállaki , imbilang siya nen Diyos a matuwid gapu ten ginamet na a pinatulos na en Israelita hidi a espiyya sakay tinulungan na hidi a makaginan ten pamamag-itan nen iba a dilan .
54002015	Faith	Peru maligtas en bábbi ten pággenak na , ni magtulos-tulos siya ten pánnampalataya , págmahal , kabanalan sakay malinis a kákkabiyag .
44013017	Grace	En Diyos nen lahi ni Israel en nangpili ten ninunu tam hidi , sakay pinakakpal na hidi ti hustu dikona a nákpágyan palla hidi ti Egipto . Inluwas na hidi haud ten pamamag-itan nen kapangyariyan na .
44015008	Grace	En Diyos a makatukoy ten isip nen balang essa dikotam en nangpatunay a tinanggap na hidi dikona nagkaluuban na hidi ti Banal a Ispiritu a kona labi dikotam .
59002011	Sin	Inyutus nen Diyos a , “ Dyan kam mangalunya . ” Tehud pa bi siya a utus a , “ Dyan kam mamunu . ” Nadid maski ni awan kam nangalunya ni namunu kam , ay sinuway moy padi en utus nen Diyos .
43010028	Grace	Atáddán ku hidi ti biyag a awan ti katapusan . Maski nikan ay awan hidi mepahamak sakay awan hidi maagew nen deyaman dikoku .
45016020	Grace	En Diyos en bukal ni kapayapaan . Adeni na dán a pasukuwán dikomoy ti Satanas . Pagpalaán kam nen Panginoon a ti Jesu-Cristo
55003005	Sin	Magkukunwari hidi a maka-diyos peru awan ketan en talaga a kapangyariyan na . Adeyuwan mu en kona hidi haud a kalasi ni tolay .
45012005	Description	ay kona labi hud maski ni makpal kitam ay mabuu kitam ten eessa a bággi ni Cristo , sakay atanan tam ay bahagi nen balang essa .
56003008	Faith	Mapagtiwalaan i adalid a iyád . Kaya gustu ku a itoldu mu hidi iyád ti mapiyya ten mánnampalataya hidi ten Diyos tánni ilaan di en sadili ten pággamet ti maganda . Tunay hidi iyád ti ganda sakay mapakinabangan nen atanan a tolay .
59002023	Faith	Kaya nangyari dán en nakasulat a , “ Summampalataya ti Abraham ten Diyos , sakay imbilang siya nen Diyos a matuwid gapu ten pánnampalataya na . ” Kaya ti Abraham ay nangaranan a amigu nen Diyos .
59002001	Faith	Kákkapatkaka ku hidi , bilang mánnampalataya kánni Jesu-Cristo a maluwalhati a Panginoon tam , dapat a parehu la en pangileng tam ten atanan a tolay .
45003013	Sin	“ En ngusu di ay kumán a en lábbáng a mabuyok , en pággupos di ay purus a págdaya . En bibig di ay makamandag a kona ten biklat . ”
49005028	Recommendation	Kona labi hud , dapat a mahalán nen lállaki en kabinga na a kona ten págmahal na ten sadili na . Gapu en magmahal ten kabinga na ay magmahal ten sadili na .
45009030	Faith	Ánya nadid makagi tamid ? En Hentil hidi a awan nagsikap a magin makasaya ten Diyos ay tinanggap na hidi ten pamamag-itan nen pánnampalataya di dikona .
54003009	Faith	Kailangan a matapat hidi ten pánnampalataya sakay tehud hidi a malinis a konsensiya .
54006002	Recommendation	Sakay ni en amu di ay kaparehu di a Cristiano ay dapat igalang di hidi gapu matkaka hidi ti pánnampalataya . Dapat di pa ngani a husayán en págserbi di gapu en pagserbiyan di ay kaessa di ti pánnampalataya sakay págmahal . Itoldu mu sakay pasunud i bagayid a hidi iyád .
45003003	Faith	Ánya nadid ni awan nagin tapat en sangan dikodi ? Gustu na bemanid a kagiyán ay awan dán bi tapat en Diyos ten pangaku na hidi ?
43019034	Violence	Peru essa ten sundalu hidi en nangpika kánni Jesus ten wares na , sakay bigla bummulos en digi sakay ten dinom .
43015012	Recommendation	Iddi en utus ku : magmahalan kam a kona ten págmahal ku dikomoy .
45006013	Recommendation	Dyan moy dán gamitán ten kapangyariyan nen kasalanan en ányaman a bahagi nen bággi moy ten pággamet ti kadukássan . Nan , pasakup kam ten Diyos bilang tolay hidi a natay dán sakay nabiyag a ruway . Sakay iyalay moy dikona en bággi moy para ten pággamet ti maganda .
58010039	Faith	Peru awan kitam kabilang ten umadág hidi sakay mepahamak , nan ten tehud hidi a pánnampalataya ten Diyos sakay maligtas .
45011026	Grace	Ni konahud , ay maligtas en buu a Israel , kona ten nakasulat : “ Maggubwat ti Zion en Tagapagligtas . Ibutan na en kadukássan ten lahi ni Jacob .
52002015	Violence	Hidi iyád a Judio en nangbunu ten Panginoon a ti Jesus sakay ten propeta hidi . Hidi bi en nangusig dikomi . Sasala hidi nen Diyos , sakay kadima hidi nen atanan a tolay .
58010026	Sin	Ni magtulos-tulos kitam padi ten pagkakasala káttapos a matukuyan tam sakay matanggap en katutuhanan , ay awan dán ti alay para mapatawad en kasalanan tam .
49002006	Grace	Gapu ten pákpagkaessa tam kánni Cristo Jesus ay biniyag kitam a ruway a kaguman na tánni magin pinunu a kaguman na dilanget .
49004025	Recommendation	Kaya adággan tamon en págbuli-buli , sakay sikitam a atanan ay magkagi ti tatarudan ten balang essa gapu kabilang kitam ten eessa a bággi .
48002005	Faith	Peru awan kami naakit ten kagustuwan di maski ni saglit la , tánni mabantayan mi en tunay a kahulugan nen Maganda a Bareta para dikomoy .
46014013	Recommendation	Gapu háddi , ay kailangan a ipagdasal nen magupos ti iba-iba a upos a átdenan bi siya ti kaluub a mángpaliwanag ten kinagi na .
44009001	Violence	Nadid , tulos en sigasig ni Saulo a mapabunu en mánnampalataya hidi ten Panginoon . Kaya ummadeni siya ten kapunuwan a padi nen Judio hidi ,
43017013	Description	Peru nadid , soliyák dán dikomu ; sakay kagiyán ku iyád mentras kedák palla ti munduwiday , tánni magkahud bi hidi ti dikál a kasayaan a kona ten kasayaan ku .
60004013	Recommendation	Nan dapat kam a magsaya gapu nákbahagi kam ten pághirap ni Cristo , tánni masaya kam a tarud káddemát nen aldew a ketan tam en kaluwalhatian na .
44011006	Description	Minámmalas ku iyud ti mapiyya , netan ku haud en atanan a kalasi ni hayup . En hayup hidi a maglakad sakay en magarakas hidi ti lutaiday , sakay en mágkailam hidi kona bi ten magegbár hidi .
51003008	Recommendation	Peru nadid , tanggiyan moy dán atananid a hidi iddi : págsaranta , kákkaiyamut sakay madukás a isip . Iwasan moy dán en páglait sakay en mágkalaswa a pággupos .
44018003	Description	sakay gapu parehu hidi a mággamet ti tolda ay nákpágyan dán siya haud sakay nákpagtarabahu dikodi .
45006012	Sin	Dyan moy pabayan a maghari en kasalanan ten bággi moy a matay , sakay dyan moy sunudán en mágkadukás na hidi a kagustuwan .
53003012	Recommendation	Nadid , ten ngaran nen Panginoon tam a ti Jesu-Cristo , ay mahigpit mi a iyutus ti tolayid a hidi iyád a magtarabahu hidi ti maayus sakay dyan umasa ten agum .
44007009	Sin	“ En anak hidi ni Jacob a lállaki ay summeni ten kapatkaka di a ti Jose , kaya inlaku di siya tánni magin alipin ti Egipto . Peru kakaguman na en Diyos .
44011028	Description	Tummaknág en essa dikodi a Agabo en ngaran na , ten tulung nen Banal a Ispiritu ay kinagi na a tehud a dumemát a mahigpit a aláp ti munduwiday . Nangyari iyád ten kapanahunan ni Emperador a Claudio .
44020036	Description	Káttapos ni Pablo a nagupos ay lummuhud siya sakay nagdasal a kaguman di .
48005024	Faith	Sakay binunu dán nen nákpagkaessa kánni Cristo Jesus en makasadili di a pagkatolay , sakay en mágkadukás a kagustuwan na .
59001002	Recommendation	Kákkapatkaka ku hidi , magsaya kam ni demáttan kam ni ányaman a kalasi ni pagsubuk ,
62001006	Sin	Kaya ni kagiyán tam a tehud kitam a pákpagkaessa dikona peru mabiyag kitam labi ten kadiklámman , ay nagbuli-buli kitam sakay awan mabiyag ayun ten katutuhanan .
44010011	Description	Bummukas dilanget sakay netan na a tehud a tummonton a dikál a ulás a tehud a igut en áppat na a kantu a mágdiba-dibábbi ti lutaiday .
44002009	Description	Tehud dikotam a taga-Partia , tehud a taga-Media , taga-Elam , tehud a gubwat ti Mesopotamia , ti Judea sakay Capadocia , ti Ponto , sakay Asia .
51001010	Faith	Ni magkakonahud , ay mabiyag kamon a karapatdapat sakay makasaya ten Panginoon , magbunga ti mágkaganda a gamet sakay lumawak en pákkatukoy moy ten Diyos .
54001018	Recommendation	Timoteo a anak ku , itiwala ku dikomu i tolduwid a hidi iyád ayun ten nehula hidi a tungkul dikomu tánni ten pamamag-itan ni iyád ay mabegsák ka a makalaban ,
66019001	Faith	Káttapos iyád , ay nasanig ku en mabegsák a boses a kumán a boses ni tunay ti kakpal ni tolay dilanget . Mágkansiyon hidi ti kona háddi , “ Puriyán en Panginoon ! En kaligtasan ay ten karangalan , sakay kapangyariyan ay kao la nen Diyos !
49002001	Grace	Tenhud ay patay kam gapu ten kássuway moy sakay ten kasalanan moy hidi .
46010021	Sin	Awan kam maari a uminom ten tasa nen Panginoon sakay ten tasa nen dimonyo hidi . Sakay awan kam bi maari a kuman ten lamisaan nen Panginoon sakay ten lamisaan nen dimonyo hidi .
49005003	Recommendation	Tolay kam nen Diyos , kaya awan dapat a maski mabanggit man dálla dikomoy a nangalunya kam oni naggamet ti ányaman a kalasi ni kahalayan oni kasakiman .
56001015	Sin	Malinis en atanan a bagay ten tolay a malinis ti pággisipan , peru awan ti malinis ten tolay a madingát ti pággisipan sakay awan ti pánnampalataya , gapu en konsensiya di sakay en isip di ay madingát .
44009021	Description	Nagtaka en atanan nen nakasanig dikona sakay namágtanungan hidi a kinagi di , “ Awan beman siya en nágpapahirapán ten tolay hidi a sumamba kánni Jesus ti Jerusalem ? Sakay awan beman kaya a ked siya haád ay tánni dikáppán na hidi sakay iyangay na ten pinunu hidi nen padi hidi ? ”
58008006	Description	Peru en tungkulin a neatád kánni Jesus ay mas mataas nan en neatád a tungkulin ten agum a padi . Gapu siya en mángtaknág ten bigu a kasunduwan a mas maganda , sakay pinatibay iyád nen Diyos ten pangaku na .
50001021	Faith	Gapu para dikoku , biyag kuwidi ay para kánni Cristo . Ni matayák ay mas higit pa en pakinabang ku .
50001006	Faith	Siguraduwán ku dikomoy a en maganda a gamet a sinapulan nen Diyos dikomoy , ay tapusán na a hanggan ten Aldew nen kássoli ni Cristo Jesus .
62005020	Faith	Tukoy tam a ummangay dán háddi en Anak nen Diyos sakay inatáddan na kitam ti pággintendi tánni makilala tam en tatarudan a Diyos . Sakay ked kitam ten tatarudan a Diyos , ten Anak na a ti Jesu-Cristo . Siya en tatarudan a Diyos sakay en biyag a awan ti katapusan .
45012018	Recommendation	Ni maari , ay mákpággagum kam ti mapayapa ten atanan a tolay .
58010023	Faith	Magpakatibay kitam ten pag-asa tam a awan magduwwa-duwwa , gapu matapat en nangaku dikotam .
43014027	Grace	“ Kapayapaan en iwarak ku dikomoy . En kapayapaan ku en iyatád ku dikomoy ; bakán iyád a kona ten iyatád ni munduwiday . Dyan kam mabalisa sakay dyan kam manteng .
47005006	Faith	Kaya pirmi a mabegsák en isip tam . Tukoy tam a mentras ked kitam palla ti makaluta a bággi , ay awan kitam makasáddáp ten bilay a inhanda nen Panginoon .
43012047	Grace	Ni deyaman en nakasanig ten upos ku hidi peru umád a sumunud ay awan ku siya hatulan . Gapu ummangayák háddi bakán a tánni hatulan ku i munduwiday nan para iligtas iyád .
62003012	Sin	Dyan kitam umarig kánni Cain ; siya ay sakup nen diyablo . Binunu na en kapatkaka na . Bakin ? Gapu madukás en gamet na hidi , peru matuwid en gamet nen kapatkaka na .
66016020	Description	Minágkawan en atanan a puduk , sakay minágkawan en atanan a bukid .
58011012	Description	Kaya ti Abraham a mebilang a ngari-ngari a patay dán ay naggubwatan nen essa a lahi a kona ten katodu nen biton hidi dilanget sakay nen baybay hidi ten gilid nen diget .
54001017	Faith	Puriyán tam sakay luwalhatiyán a awan ti katapusan en eessa a Diyos , Hari a awan ti katapusan , awan ti kamatayan , sakay awan ketan ! Amen .
66014007	Faith	Kinagi na ti mabegsák , “ Magkahud kam ti ánteng ten Diyos , sakay parangalan moy siya ! Gapu dinumemát dán en odas nen pághatul na . Sambaán moy en Diyos a nanglalang ten langet , luta , diget , sakay ten bukal hidi nen dinom ! ”
44006001	Description	Nadid , tulos-tulos en págkakpal nen mánnampalataya hidi sakay dummemát en panahun a nagreklamu en Helenista hidi ten Hebreo hidi . Kinagi di a en bilu hidi a bábbi a Helenista ay napabayan ten págbunong-bunong di ten pang-aldew-aldew a kabiyagan .
60002021	Grace	En págtiis ti hirap ay bahagi nen pángpili nen Diyos dikomoy , gapu nagtiis bi ti Cristo ti hirap alang-alang dikomoy . Inyatád na iyád a halimbawa tánni arigán moy .
53003010	Recommendation	Dikona kaguman moy kami palla ay iddi en intoldu mi dikomoy , “ Dyan moy pakanán en umád a magtarabahu . ”
43003016	Grace	Gapu mahal a tarud nen Diyos en atanan a tolay ti munduwiday , kaya inyatád na en bugtung na a Anak , tánni deyaman en sumampalataya dikona ay awan mepahamak nan magkahud ti biyag a awan ti katapusan .
44019015	Description	Peru tinábbig hidi nen madukás a ispiritu , “ Matenggi ku ti Jesus sakay matenggi ku bi ti Pablo . Peru sikam deya kam ? ”
66019019	Violence	Sakay netan ku a namagipun-ipun en halimaw sakay en hari hidi ti lutaiday , kaguman en sundalu di hidi tánni geraán di en mágkabayu sakay en sundalu na hidi .
44027002	Description	Summakay kami ten barku a gubwat ti Adramicio a patamu ten prubinsiya a Asia , sakay kaguman mi ten lakad mi ti Aristarco a mágyan ti Tesalonica a sakup ni Macedonia .
58013003	Recommendation	Alalahanán moy en nágkepiresu hidi , a kumán a kaguman di kam a nepiresu . Sakay tulungan moy en kákkapatkaka a apiyadu a kumán a sikam en magdanas ti kona haud .
51003017	Recommendation	Sakay ányaman en kagiyán moy oni gamitán , ay gamitán moy a atanan ten ngaran nen Panginoon Jesus , sakay ten pamamag-itan na ay magpasalamat kam ten Diyos Ama .
48006006	Recommendation	Kailangan a bahagiyan nen tinolduwan hidi ten upos nen Diyos ten atanan a natanggap di a pagpapala en magtoldu hidi dikodi .
44007005	Description	Peru dikona ummangay siya háddi ay awan palla siya inátdenan nen Diyos ti maski sabadit a luta nan nagpangaku la a magin kao na sakay nen lahi na hidi i lugarid a iddi . Maski ni awan palla ti anak ti Abraham .
44007019	Description	Linoku na en ninunu tam hidi sakay pinahirapan na hidi sakay pinilit na en dáddikál hidi a ibut en atanan nen anak di hidi a lállaki a bigu a lagsang tánni matay hidi .
43020003	Description	Kaya ti Pedro sakay ten disepulus a mahal ni Jesus ay ummangay ten páglábbángngan .
44024016	Faith	Kaya pilitán ku a magin malinis i konsensiya kuwiday ten atubengán nen Diyos ay ten tolay hidi .
65001013	Description	Kumán hidi a en tagmák ten diget a en ruru na ay en gamet di hidi a makasaniki . Kumán hidi a en tawtaw a biton a nakalaan ten kadiklámman a awan ti katapusan .
48001012	Description	Awan ku iyád tinanggap a gubwat ti tolay , sakay awan bi iyád intoldu nen deyaman a tolay dikoku . Ti Jesu-Cristo a mismu i nángpakapospusid dikoku ti iyád .
45007005	Sin	Dikona ked kitam palla ten makamundu hidi a kákkabiyag , ay en mágkadukás tam a kagustuwan en maghari ten bággi tam , sakay lalu pa a pinabegsák nen Kautusan kaya a nagamet tam en bagay hidi a humayun ti kákkatay .
54002007	Faith	Kaya gapu háddi ay napiliyák a magin tagapangaral , apostol , sakay tagapagtoldu ten Hentil hidi tánni ipahayag en pánnampalataya sakay i katutuhananid a iyád . Tatarudan i kagiyán kuwidi , awan iyád ti kakabuliyan !
62003024	Faith	En sumunud ten utus hidi nen Diyos ay pumirmi ten Diyos , sakay manatili bi dikona en Diyos . Sakay matukuyan tam a manatili siya dikotam ten pamamag-itan nen Banal a Ispiritu a impagkaluub na dikotam .
46010024	Recommendation	Bakán a en para ten sadili moy en idipalongu moy , nan para ten agum .
45012016	Recommendation	Magkaessa kam ti kaluuban . Dyan kam maghambug , nan mákpággagum kam maski ten pubri hidi .
49004031	Recommendation	Ibutan moy dán en ányaman a saket ni isip , iyamut ; dyan kamon magababuy , manglait sakay magpasaket ti isip ten agum .
51001025	Faith	Ginamiták nen Diyos a tagapagserbi na ten simbaan tánni ipahayag dikomoy ti buu en upos na .
66001014	Description	En ulu na sakay en buuk na ay kumán a mapudew a dutdut ni tupa sakay niyebe , sakay en mata na ay maggerab a kona ten apoy .
47004015	Grace	En atanan a págtatiis ku ay para iyád ten kapiyyaan moy , tánni lalu a kumakpal en tolay a makatanggap ten kaluub hidi nen Diyos , sakay makpal pa en magpasalamat sakay magpuri dikona .
43006056	Faith	Kaya ni deyaman en mangkan ten bággi ku sakay uminom ten digi ku ay manatili dikoku sakay manatiliyák bi dikona .
43011027	Faith	Tummábbig siya , “ Maniwalaák Panginoon ! Sumampalatayaák dikomu sakay maniwalaák a siko en Cristo , en Anak nen Diyos , a áorayán mi a pademát ti munduwiday . ”
44002042	Faith	Nanatili hidi ten intoldu nen apostol hidi ten pamagipun-ipun di a bilang matátkaka , ten págtáppeng-táppeng di ti tinapay , sakay ten págdasal di .
58001009	Grace	Kasayaan mu en pággamet ti matuwid , peru en pagkamasuwayin ay sasala mu . Kaya pinili ka nen Diyos a Diyos mu , sakay inátdenan na ka ti kasayaan a higit ten kaguman mu hidi . ”
44012002	Violence	Pinaputol na en ulu ni Santiago a kapatkaka ni Juan .
55002016	Recommendation	Iwasan mu en uronan hidi a malaswa sakay awan ti serbi , gapu hidi iyád en magin dahilan nen káadeyu nen tolay hidi ten Diyos .
62003015	Sin	Mágbabonu en maiyamut ten kapatkaka na sakay tukoy moy a awan ten mágbabonu en biyag a awan ti katapusan .
43021015	Faith	Káttapos di a kumman , ay tinanung ni Jesus ti Simon Pedro , “ Simon , anak ni Juan , mahalák mu beman nan hidi iddi ? ” “ Opo , Panginoon , tukoy mu a mahal taka , ” tábbig na . Kinagi ni Jesus dikona , “ Pakanán mu en bábbadit ku hidi a tupa . ”
46012008	Grace	En agum dikotam ay napagkaluuban ti kakayanan a magupos ti mensahi ni karunungan . En agum ay napagkaluuban ti katalinuwan . Peru eessa la a Ispiritu en nángkaluub ti hidi iyád .
44007013	Description	Ten kapenduwwa di a ummangay haud ay nagpakilala dán ti Jose ten kákkapatkaka na hidi sakay natukuyan nen Faraon en tungkul ten pamilya ni Jose .
60003010	Recommendation	Kona ten nakasulat ten Kasulatan , “ En maghangad a mabiyag ti mapayapa sakay sagana , ay dapat a magpugád ten dila na sakay pággupos ti madukás . En ányaman a pangluloku sakay madaya a pággupos ay awan dapat a lumuwas ten bibig na .
44004032	Description	Nagkaessa en isip nen atanan nen sumampalataya hidi kánni Jesus . Awan sinadili nen balang essa en ari-ariyan di nan para ten atanan .
46015003	Grace	Gapu inyatád ku dikomoy i adaliday a tunay ti halaga a tinanggap ku labi : ti Cristo ay natay gapu ten kasalanan tam hidi , bilang pangtupad ten kinagi na ten Kasulatan .
66018024	Violence	Pinarusaan siya gapu pinabulos na en digi nen propeta hidi , en tolay hidi nen Diyos , sakay en atanan a binunu ti munduwiday .
44013048	Faith	Tunay ti saya en Hentil sakay nagpuri hidi ten Panginoon gapu ten kinagi de Pablo ay ti Bernabe . Summampalataya en pinili hidi nen Panginoon a magkahud ti biyag a awan ti katapusan .
66022020	Description	Kinagi nen magpatunay ti atananid iyád , “ Tatarudan ! Pademátták dán ! ” Dumemát ka dán nakuwan , Panginoon a Jesus !
50004009	Recommendation	Igamet moy en atanan a natukuyan moy , natanggap , nasanig sakay netan dikoku . Ni magkakonahud , ay pumirmi dikomoy en Diyos nen kapayapaan .
53003015	Recommendation	Peru dyan moy hidi ipalagay a kadima moy nan pangaralan moy hidi bilang kapatkaka moy .
51002008	Recommendation	Magingat kam a awan maalipin ni deyaman ten pamamag-itan nen awan ti kuwenta sakay mágkadaya a karunungan a awan gubwat kánni Cristo , nan gubwat ten dati a kaugaliyan nen tolay hidi sakay ispiritu hidi a maghari ti munduwiday .
50003014	Faith	Kaya magtulos-tulosák a tamu ten hangganan tánni matanggap ku en piremyu , a awan ti agum nan en pángdulaw nen Diyos dikoku para ten biyag dilanget ten pamamag-itan ni Cristo Jesus .
56002014	Faith	Inyatád na en sadili na dikotam tánni iligtas na kitam ten atanan a kadukássan sakay linisán na kitam tánni magin tolay na kitam a masigasig a maggamet ti maganda .
43005024	Faith	“ Kagiyán ku dikomoy en tatarudan , en mágsanig ten upos ku sakay en sumampalataya ten nangutus dikoku ay magkahud ti biyag a awan ti katapusan . Awan dán siya mahatulan nan neagton dán siya ten biyag gubwat ten kamatayan .
66021015	Description	En anghel a nanguron dikoku ay tehud a tatawid a págsukat a gintu tánni sukatán na en siyudad , kona bi ten pintuwan na hidi sakay ten kudal na a pader .
50003019	Sin	Kapahamakan sangpáttán diyid gapu diyusán diyid ay en kagustuwan nen bággi di . Ipagmadikál di pa en bagay hidi a dapat nakuwan a ikasaniki di , sakay en páppospusán di dálla ay en bagay hidi ti munduwiday .
54003006	Sin	Kailangan a nalay dán siya a mánnampalataya ; gapu ni awan , ay bakay magin hambug siya sakay mepahamak a kona ten diyablo .
65001003	Recommendation	Mahal ku hidi a kákkapatkaka , en gustu ku nakuwan a isulat dikomoy ay en tungkul ten kaligtasan a naranasan tamon ten biyag tam . Peru nadid ay naisipan ku a isulat en mangpabegsák dikomoy tánni ipaglaban en pánnampalataya a mensan a impagkaluub nen Diyos dikotam a tolay na hidi .
44004002	Description	Maiyamut hidi a tarud kánde Pedro ay ti Juan gapu impangaral di ten tolay hidi a biniyag a ruway nen Diyos ti Jesus bilang patunay a mabiyag bi a ruway en nágkatay dán hidi .
66018005	Sin	Gapu inumabut dán dilanget en kakpal nen kasalanan na hidi , sakay awan malimunan nen Diyos en kadukássan na .
43004046	Description	Ummangay a ruway ti Jesus ti Cana a sakup ni Galilea a nanggamitan na ten dinom a nagin alak . Ti Capernaum ay tehud a essa a pinunu ni gubiyernu a tehud a anak a lállaki a tehud a saket
45012011	Recommendation	Magpakasipag kam sakay dyan magin tamad . Magserbi kam ten Panginoon ti buu a pusu .
60001008	Faith	Maski awan moy palla siya netan ay mahal moy dán siya . Hanggan ngani nadid ay awan moy palla siya netan peru maniwala kamon dikona . Kaya tunay dán en kasayaan moy a awan mepaliwanag ti upos .
62004013	Grace	Tukoy tam a nakapirmi kitam ten Diyos sakay kona bi siya haud dikotam , gapu ingkaluub na dikotam en Ispiritu na .
43019029	Description	Tehud a essa a malukung haud a putat ti maapsot a alak . Insawsaw di haud en essa a damit , sakay inggalot ten pinget nen isopo sakay impasápsáp di kánni Jesus .
51001013	Grace	Inligtas na kitam ten kapangyariyan nen kadiklámman sakay inyagton ten kahariyan nen mahal na a Anak ,
45016017	Recommendation	Ipákpágguron ku dikomoy , kákkapatkaka hidi : magingat kam ten mágpasapul hidi ti kampi-kampiyan sakay magin dahilan nen káadág ten pánnampalataya gapu ten pángkontra di ten toldu a tinanggap moy . Adeyuwan moy hidi .
45012007	Recommendation	Ni págserbi en kaluub tam , ay magserbi kitam . Magtoldu en tummanggap ti kaluub ni págtoldu .
43016023	Faith	Ti aldewid a iyud ay awan moy dán kailangan a magtanung dikoku . Tandaan moy : ányaman en agidán moy ten Ama ten pamamag-itan nen ngaran ku ay iyatád na dikomoy .
66021019	Description	En pundasyon hidi nen kudal ay napagandaan ti atanan a mágkahalaga a batu . En purumeru ay haspe , en kaduwwa ay safiro , en katállu ay kalsedonia , en kaáppat ay esmeralda ,
59004017	Sin	En awan manggamet ten tama a tukoy na a dapat na a gamitán , ay magkasala .
66019005	Faith	Tehud a nagupos a gubwat ten trono a kinagi na , “ Puriyán moy en Diyos tam , atanan moy a tagapagserbi na , mágkataas oni mágkababa , sikam a tehud a banal a ánteng dikona ! ”
47005002	Faith	Mágdadadaingán kitam mentras a ked kitam ti iyád a bággi , sakay tunay en sor tam ten bilay a makalanget ,
48006004	Recommendation	Suriyán nen balang essa en sadili na a gamet . Ni ketan na a maganda ay magsaya siya . Awan na dán iyud dapat a iparehu ten gamet nen agum .
46007036	Recommendation	Tungkul dámman ten magkatipan a nagkasundu a awan palla pakasal , ni inakala nen lállaki a masor dán a mák-aladug ten katipan na , a awan palla nerarapat , ay kailangan a magpakasal dán hidi . Itulos di en dati di a planu ; awan kasalanan a magpakasal dán hidi .
43016002	Violence	Palayasán di kam ten sinagoga hidi . Ti katunayanid dumemát en panahun a en deyaman a mangbunu dikomoy ay magakala a magserbi ten Diyos .
66015001	Description	Sakay netan ku bi en essa pa a makataka a pangitain dilanget : tehud a pittu a anghel a tehud a tawid a pittu a salot . Hidi iyád en katapusan hidi a salot gapu háddi a matapos en iyamut nen Diyos .
43018023	Description	Tinábbig siya ni Jesus , “ Ni nagupusák ti madukás , patunayan mu ! Peru ni tatarudan en kinagi ku , bakin dinapangák mu ? ”
50004003	Recommendation	Sakay siko , tapat ku a kaguman , tulungan mu i duwwaid a iyád a bábbi . Tummulung bi hidi dikoku ten págpahayag ten Maganda a Bareta , kaguman de Clemente sakay ten agum pa hidi a kakagumanan ku . En ngaran di ay nakasulat ten libru nen biyag .
66016006	Sin	En nangpabulos hidi ten digi nen pinili hidi nen Diyos sakay nen propeta hidi ay inátdenan mu ti digi a inumán di . Iyán i dapatid dikodi ! ”
45006002	Sin	Awan ! Gapu patay kitamon ten kasalanan , konya kitam pa a mabiyag ti págkasala ?
66017011	Violence	En halimaw a biyag tenhud peru nadid ay awan dán , ay essa siya ten pittu a hari , siya en magin kawalu . Mepahamak siya .
48004030	Recommendation	Peru kona háddi en nesulat ten kasulatan , “ Palayasán mu en bábbi a alipin sakay ten anak na , gapu en anak nen alipin ay awan dapat a mákbunong ten mana nen anak nen malaya a bábbi . ”
54006009	Sin	Peru en masor hidi a yumaman ay matápduk ten toksu , sakay maekrutan hidi nen mágkadukás di hidi a kagustuwan a mángpalulung dikodi ten kamatayan sakay kapahamakan .
66017016	Violence	En mineta mu a sapulu a saduk sakay en halimaw ay maiyamut ten raina ni kahalayan . Agiwán di en atanan a ari-ariyan na sakay lakadan di siya a eklas . Kanán di en pilas na sakay en maburay ay tutudán di .
46008003	Faith	Peru tukoy nen Diyos en deyaman a magmahal dikona .
45003009	Sin	Ánya nadid ? Sikitam beman a Judio hidi ay mas higit nan ten Hentil hidi ? Awan ! Gapu napatunayan mi a ked ten kapangyariyan nen kasalanan en atanan a tolay , magin Judio ay ti Hentil .
44007041	Sin	Kaya naggamet hidi ti diyos-diyosan di a kumán a bul-u a baka . Piniyesta di iyud sakay inatangan di bilang págsamba di ten diyos-diyosan a ginamet la nen lima di .
66009020	Sin	En tolay hidi a nawarak , en awan hidi natay ten salot ay awan hidi nagsisi . Awan hidi inumimang a magsamba ten dimonyo hidi , sakay ten diyos-diyosan hidi a hidi labi en nanggamet . Diyos-diyosan hidi a gintu , silber , tangsu , batu , sakay kayu a awan maketa , makasanig , oni makalakad .
47005011	Faith	Kaya ngani , gapu tehud kami a ánteng ten Panginoon , ay sikapán mi a akitán en tolay hidi a sumoli dikona . Tukoy nen Diyos en tunay mi a pagkatolay , sakay inasaan ku bi a tunayák moy a kilala .
49002003	Sin	I tarudid , sikitam a atanan ay nagin kona bi dikodi a nabiyag ayun ten kagustuwan nen bággi tam , ginamet tam en ányaman a kagustuwan nen bággi sakay isip tam . Kaya ti kalagayan tamid a iyud ay kabilang kitam bi ten kaiyamutan hidi nen Diyos .
44002040	Recommendation	Makpal pa a impahayag ti Pedro tánni pangpatunay ten kinákkagi na , sakay kinagiyan na hidi , “ Iligtas moy i sadili moyen ten parusa a dumemát ti lahiyid a iddi a mágkadukás . ”
45008013	Faith	Gapu matay kam ni mabiyag kam a ayun ten bággi peru ni bunuwán moy ten pamamag-itan nen Ispiritu en gamet hidi nen bággi ay mabiyag kam .
45010011	Faith	Kinagi ten Kasulatan a , “ Ni deyaman en sumampalataya dikona ay awan mapasaniki . ”
45001008	Faith	Purumeru ten atanan ay magpasalamaták ten Diyos ku ten pamamag-itan ni Jesu-Cristo gapu dikomoy a atanan , gapu mabábbareta ti buu a mundu en pánnampalataya moy .
52001004	Faith	Kákkapatkaka mi hidi , tukoy mi a pinili kam nen Diyos a magin tolay na .
60004008	Recommendation	En pinakamahalaga ten atanan ay magmahalan kam ti tapat , gapu en págmahal ay makapagpatawad ti makpal a kasalanan .
44027001	Description	Dikona napagkasunduwan a dapat kami a mággabeng a patamu ti Italia , ti Pablo sakay en agum pa a piresu ay impebahala di kánni Julio , essa kapitan nen sundalu a Romano a nadulawan a “ Sundalu hidi nen Emperador . ”
66015003	Faith	Mágkansiyon hidi ten kansiyon ni Moises a tagapagserbi nen Diyos , sakay ten kansiyon nen Kordero ; “ Panginoon a Diyos a makapangyariyan ten atanan , dakila sakay kahanga-hanga en gamet mu hidi ! Siko a Hari nen bansa hidi , Matuwid sakay tatarudan en paraan mu hidi !
60002002	Faith	Umarig kam ten anak a bábbadit a pirmi a mauwaw ten tunay a ispirituwal a gatas tánni bumegsák en pánnampalataya moy a hanggan matanggap moy en kaligtasan .
66014013	Faith	Sakay nasanig ku en boses a gubwat dilanget a kinagi na , “ Isulat mu iddi : sapul nadid ay pinagpala en magserbi hidi ten Panginoon a hanggan kamatayan ! ” Sakay kinagi nen Ispiritu , “ Tatarudan ! Matapos dán en pághirap di , gapu en mangpatunay ten katapatan di hidi ay en ginamet di . ”
59001027	Faith	En rilihiyon a ibilang nen Diyos Ama a malinis sakay awan ti kapintasan ay kona háddi : en tumulung ten ulila hidi sakay ten bilu hidi ten kahirapan di , sakay en awan hidi mák-arig ten mágkadukás a gamet ti munduwiday .
51002004	Recommendation	Kagiyán ku iyád dikomoy tánni awan kam metawtaw nen deyaman ten pamamag-itan nen makaakit hidi a pággupos .
66005013	Description	Sakay nasanig ku a mamagkansiyonan en atanan a linalang dilanget , ti lutaiday , disalad ni lutaiday , ten diget sakay ten atanan a ked haud : “ Iyatád ten mággetnud ten trono sakay ten Kordero , en kapuriyan sakay karangalan , kaluwalhatian sakay kapangyariyan a awan ti katapusan ! ”
66008008	Description	Dikona yopyopan nen kaduwwa a anghel en trumpeta na , ay tehud a tinumáppug ten diget a kumán a dikál bukid a mággapo-apoy . Nagin digi en katállu a bahagi nen diget .
44007058	Violence	Binerber di siya a inluwas ten siyudad sakay haud di siya a binábbatu tánni matay . En tolay hidi a nangtistigu kontra dikona ay nageklas hidi ten alikábkáb di sakay intád di ten lállaki a en ngaran na ay Saulo .
45015011	Faith	Sakay kinagi na a ruway , “ Puriyán moy en Panginoon , sikam a Hentil hidi , atanan a bansa ay magpuri dikona ! ”
45011036	Faith	Gapu en atanan a bagay ay gubwat dikona , ten pamamag-itan na , sakay kao na . Kao na en karangalan a awan ti katapusan ! Amen .
43001029	Faith	Ten kailawan na , ay netan ni Juan ti Jesus a umadeni dikona . Kaya kinagi na ten tolay hidi , “ Siya iddi en Tupa nen Diyos . Siya en mangibut ten kasalanan nen tolay ti munduwiday .
58011031	Description	Gapu ten pánnampalataya ten Diyos , ti Rahab , en bábbi a belyas , ay awan nepahamak a kaguman nen umád hidi a pasakup ten Diyos , gapu tinanggap na ti maayus en espiyya hidi .
43010010	Grace	Dumemát en mágtakaw tánni magtakaw sakay mamunu sakay mangperhisyu . Peru sikán , ummangayák háddi tánni magkahud ti biyag en tupa hidi , biyag a masagana sakay ganap .
50003020	Faith	Peru dilanget i tatarudanid a banuwan tam . Kaya tunay en kasayaan tam a maguray ten Tagapagligtas tam , en Panginoon a ti Jesu-Cristo a gubwat dilanget .
45015007	Recommendation	Ni konya kam a masaya a tinanggap ni Cristo ay tanggapán moy bi en balang essa tánni mapapuriyan moy en Diyos .
44021024	Recommendation	Ikuyug mu hidi sakay mákpagtupad ka bi ten páglinis ayun ten Kautusan . Bahala ka dán ten atanan nen magastus tánni makapagpapolpok dán hidi . Ti paraanid a iyud ay matukuyan nen atanan a Judio a kakabuliyan en nabareta di tungkul dikomu , nan sumássunud ka ten Kautusan ni Moises .
45004012	Faith	Sakay siya ay ama bi nen naturi hidi , bakán la a gapu naturi hidi nan gapu a hidi ay summampalataya bi a kona ten ninunu tam a ti Abraham bagu siya naturi .
44001026	Description	Káttapos di a nagdasal ay nagbunutan hidi ni deya ten duwwa en mapili di . Sakay en napili ay ti Matias kaya siya en indagdag di ten sapulu ay ti essa a apostol .
45004007	Grace	Kinagi na a , “ Pinagpala en tolay a pinatawad dán en kasalanan na hidi , sakay pinatawad bi en págsuway na hidi .
66011004	Description	I tistiguwid a hidi iyád ay en duwwa a ponan a olibo sakay en págdáttonan ti simbuwan a ked ten atubengán nen Panginoon ti lutaiday .
59004009	Recommendation	Magluksa kam sakay magsanget ; palitan moy en págtawa moy ti págsanget sakay en kasayaan moy ti kalungkutan .
64001011	Recommendation	Mahal ku a amigu , dyan mu arigán i halimbawaid a iyád a madukás . En arigán mu ay en maganda , gapu en maggamet ti maganda ay anak nen Diyos ; en maggamet ti madukás ay awan palla makatenggi ten Diyos .
45004011	Faith	Tinuri ti Abraham bilang tanda a imbilang siya nen Diyos a matuwid gapu ten pánnampalataya na ten dikona a awan palla siya naturi . Kaya siya ay nagin ama nen atanan a mánnampalataya ten Diyos tánni kona haud ay mebilang hidi a matuwid maski ni awan hidi naturi .
45006007	Grace	Gapu en natay dán ay pinalaya ten kapangyariyan nen kasalanan .
47004010	Faith	Pirmi a ked ti bággi miyiday en kákkatay ni Jesus , tánni ten pamamag-itan ni bággi miyiday ay ketan en biyag na .
50002021	Sin	Gapu en gustu nen agum ay en pangsadili di la a kapiyyaan , bakán a en para kánni Jesu-Cristo .
58011011	Faith	Gapu bi ten pánnampalataya , ay nagkahud ti Abraham ti kakayanan a magin ama , maski ni lakay dán siya sakay ti Sara ay awan dán maari a magenak . Nanalig siya a tupadán nen Diyos en pangaku na .
43006039	Grace	Iddi en kagustuwan na : awan ku dapat a pabayan a mepahamak maski essa ten inyatád na hidi dikoku , nan biyagán ku siya a ruway ten katapusan a aldew .
46008006	Faith	Tehud kitam a eessa la a Diyos siya en Ama . Linalang na en atanan a bagay sakay mabiyag kitam para dikona . Ti Jesu-Cristo en mággeessa tam a Panginoon ginamet na en atanan , sakay siya en nangatád ti biyag dikotam .
52003006	Description	Nadid dikona a nakasoli dán háddi ti Timoteo ay maganda en imbareta na tungkul ten pánnampalataya sakay págmahal moy . Imbareta na bi dikomi a pirmi moy kami a maala-ala sakay maammaw kamon dikomi a kona ten pággammaw mi dikomoy .
60005004	Grace	Sakay káddemát nen Kapunuwan a Pastol ay makatanggap kam ti maluwalhati a kurona a awan magkukupas .
47003012	Faith	Gapu ti pag-asa miyid a iyád , ay mabegsák en pággisipan mi .
61002012	Sin	Peru i tolayid a hidi iyád ay kumán hidi a hayup a neenak tánni dikáppán sakay bunuwán , awan di gamitán en isip di ten ányaman a gamitán di . Kalabanán di en bagay hidi a awan di maintendiyan , kaya bunuwán bi hidi a kona ten mágkailam hidi a hayup .
43012006	Sin	Kinagi na iyud bakán a gapu tehud siya a malasakit ten mágkahirap hidi nan gapu a essa siya a mágtakaw . Siya en mágsaddi ten pilak di sakay kákkupitán na iyud .
62004016	Faith	Tukoy tam a mahal kitam nen Diyos sakay maniwala kitam ti hustu ti iyád a katutuhanan . En Diyos ay págmahal . En tulos-tulos a magmahal ay pumirmi ten Diyos , sakay en Diyos ay pumirmi bi dikona .
44011019	Description	Nadid en mánnampalataya hidi ay minawatak-watak gapu ten págpahirap dikodi , sapul dikona a binunu di ti Esteban . Tehud a nakaabut ti Fenicia , ti Chipre hanggan ti Antioquia . Maski hádya en demáttan di a lugar ay ipangaral di en Maganda a Bareta peru ten Judio la hidi .
54006006	Faith	Sabagay dikál ngani pakinabangid ten rilihiyon , ni en tolay ay makabetu a makontentu ten kalagayan na .
66013007	Violence	Pinakultadan bi en halimaw a manggera sakay mangtalu ten pinili hidi nen Diyos . Sakay naátdenan siya ti karapatan a mamahala ten balang lahi , tribu , upos , sakay bansa .
60002020	Faith	Ni naparusaan kam gapu ten ginamet moy a madukás ay awan kam ti pakinabang . Peru ni naparusaan kam gapu ten ginamet moy a maganda ay pagpalaán kam nen Diyos .
58009015	Grace	Ti Cristo en mángtaknág ten bigu a kasunduwan . Gapu ten pamamag-itan nen kákkatay na ay napatawad en katolayan ten kássuway di dikona a sakup palla hidi nen purumeru a kasunduwan . Kaya gapu haud , ay matanggap nen dinulaw hidi nen Diyos en impangaku na a awan ti katapusan a pagpapala .
45006001	Sin	Ánya nadid i kagiyán tamid ? Tulos-tulos kitam beman a magkasala tánni lalu pa a madagdagan en habag nen Diyos ?
49005004	Recommendation	Dyan kam bi maggamet ti ányaman a malaswa oni awan ti kuwenta a pággupos sakay usekan a awan nerarapat . Nan , magin mapagpasalamat kam ten Diyos .
66006008	Violence	Sakay netan ku en kabayu a malabut en kulor na . En ngaran nen mágkabayu ay Kamatayan , sakay umunonud bi en Hades . Naátdenan hidi ti kapangyariyan ten kaáppat a bahagi ni lutaiday a magbunu ten pamamag-itan nen ispada , aláp , bisestu sakay mágkatapang a hayup .
45004016	Faith	Kaya en pangaku ay ayun ten pánnampalataya , tánni magin essa iyád a kaluub ten lahi ni Abraham bakán la a ten summássunud hidi ten Kautusan nan para ten atanan a sumampalataya ten Diyos a kona dikona . Gapu siya en ama tam a atanan ,
44028018	Description	Dikona matapusák a imbistigaan nen Romano hidi ay gustuwák di dán nakuwan a palayaán gapu awan hidi ti mapauwat a kasalanan ku a pangbunuwan di dikoku .
45009016	Grace	Maliwanag a en págpili nen Diyos ay bakán a ayun ten kagustuwan nen tolay oni gamet nen tolay , nan ten habag nen Diyos .
46010008	Sin	Dyan kitam mangalunya a kona ten ginamet nen agum dikodi . Kaya duwapulu ay ti tállu a libu a tolay en natay ten maghapun la .
45007023	Sin	Peru tehud a iba a kautusan ti bahagi ni bággi kuwiday a kontra ten kagustuwan nen isip ku . Iyád a kautusan ay paalipinák na ten kasalanan a ked ti bággi kuwiday .
58006001	Faith	Kaya lakadan tamon en pangpurumeru hidi a adal a tungkul kánni Cristo , sakay magtulos-tulos kitamon ten adal hidi a mágkataas . Dyan tamon soliyán en adal hidi a tungkul ten káadág ten gamet hidi a awan maganda ten pangileng nen Diyos , ten kássampalataya dikona ,
46016011	Recommendation	Dyan moy siya imemenos , nan tulungan moy tánni makasoli siya háddi a tehud a kapayapaan , gapu áorayán ku siya a kaguman nen kákkapatkaka hidi .
59002014	Faith	Kákkapatkaka ku hidi , ánya beman serbiyid nen pánnampalataya nen tolay ni awan labi ketan ten gamet na ? Meligtas beman siya ni konaid haud a pánnampalataya ?
43007025	Description	Kinagi nen agum a tolay a taga Jerusalem , “ Awan beman iyán en tolay a gustu di a bunuwán ?
43020022	Faith	Sakay dikona matapos na kinagi iyud , ay inangássan hidi ni Jesus sakay kinagi na , “ Tanggapán moy en Banal a Ispiritu .
45010003	Sin	Gapu awan di tinenggi en katuwiran a gubwat ten Diyos , sakay nagsikap hidi a nanggamet ti sadili di la a paraan embes a en paraan nen Diyos .
62005010	Faith	Ni deyaman en sumampalataya ten Anak nen Diyos ay maniwala ten págpatunay nen Diyos . Peru ni deyaman en awan maniwala ten Diyos ay ginamet na a mabuli en Diyos . Gapu awan siya maniwala ten págpatunay nen Diyos tungkul ten Anak na .
43014012	Faith	Kagiyán ku dikomoy en tatarudan : en manampalataya dikoku ay makagamet bi ten gággamitán ku ti mas higit pa , gapu sumoliyák dán ten Ama .
56002009	Recommendation	Kagiyan mu en alipin hidi a pirmi a sumunud ten amu di tánni kasayaan di hidi . Dyan hidi matatábbig ,
58012015	Recommendation	Pakabantayan moy a awan adággan nen deyaman dikomoy en págmahal nen Diyos . Dyan kam magmula ti saket ni isip a makapagpadukás ten agum .
54003007	Recommendation	Essa pa , ay kailangan a igalang siya nen awan hidi mánnampalataya tánni awan siya mapintasan sakay awan maekrutan nen diyablo .
49004007	Grace	Nakatanggap en balang essa dikotam ti kaluub ayun ten sukat a inyatád ni Cristo .
66016003	Description	Imbulak nen kaduwwa a anghel en lasán nen malukung na ten diget . En dinom ay nagin kumán a digi ni patay a tolay , sakay natay en atanan a linalang a mabiyag ten diget .
49006006	Recommendation	Gamitán moy iyád , tehud man a maketa oni awan bakán a para puriyán nen katolayan hidi nan gapu a tagapagserbi kam ni Cristo sakay sumássunud ti buu a pusu ten kaluuban nen Diyos .
60003016	Recommendation	Ni magpaliwanag kam ay dapat a magalang sakay malamig en pággupos moy . Bilang tagasunud ni Cristo ay siguraduwán moy a pirmi a malinis en konsensiya moy tánni mapasaniki en magupos hidi ti madukás tungkul ten maganda moy a ugali .
43006040	Faith	Gapu iddi en kagustuwan nen Ama ku : en atanan nen tumenggi sakay sumampalataya ten Anak ay magkahud ti biyag a awan ti katapusan . Sakay biyagán ku hidi a ruway ten katapusan a aldew .
44012023	Violence	Ti odas biyid a iyud ay pinagkasakit nen anghel nen Panginoon ti Herodes gapu kinao na en kapuriyan nen Diyos , sakay kinnan siya ni urád a hanggan a matay .
47001003	Grace	Puriyán tam en Diyos sakay Ama nen Panginoon tam a ti Jesu-Cristo , en makákkagbiyán a Ama sakay Diyos a pirmi a mangparapara dikotam .
54001006	Sin	Tehud a sangan a inumadág ti bagayid a hidi iyád sakay inatubeng di en awan ti kuwenta a pákpágdadibati .
45001016	Faith	Awan ku ikasaniki en Maganda a Bareta , gapu iyád en kapangyariyan nen Diyos tánni maligtas en atanan a sumampalataya , purumeru ten Judio hidi sakay kona bi ten Griego hidi .
46003011	Description	gapu awan dán ti iba a pundasyon a maari a idátton maliban ten nedátton dán , awan ti agum nan ti Jesu-Cristo .
49005033	Recommendation	Kaya sikam a kalállakiyan , mahalán moy en kákkabinga moy a kona ten sadili moy ; sikam a bábbi hidi , igalang moy en kákkabinga moy hidi .
51002013	Grace	Sikam a Hentil hidi a dati a patay gapu ten kasalanan , ay biniyag a ruway nen Diyos a kaguman ni Cristo . Pinatawad kitam nen Diyos ten kasalanan tam hidi .
54004014	Recommendation	Dyan mu pabayan en kaluub nen Banal a Ispiritu a inyatád dikomu ten dikona a magupos en propeta hidi sakay itupu dikomu nen pinunu hidi nen simbaan en lima di .
66021001	Description	Káttapos ni iyád ay netan ku en bigu a langet sakay en bigu a luta . Nawan dán en dati a langet sakay en dati a luta ; awan dán bi en diget .
52005016	Recommendation	Magsaya kam a pirmi .
66009006	Description	Ten alay ni panahunid a iyud ay aryokán nen tolay hidi en kamatayan , peru awan di ketan . Gustuwán di a matay , peru adeyuwan hidi nen kamatayan .
52004014	Faith	Maniwala kitam a natay ti Jesus sakay nabiyag a ruway , kaya maniwala kitam bi a biyagán nen Diyos en atanan a nágkatay a mánnampalataya kánni Jesus tánni makaguman na .
62004015	Faith	En mángpahayag a ti Jesus en Anak nen Diyos ay ked ten Diyos sakay en Diyos ay ked bi dikona .
49004022	Recommendation	Adággan moy dán en dati a kákkabiyag . Eklasán moy dán en dati moy a pagkatolay a mepahamak gapu ten mágkadukás a kagustuwan nen bággi .
43010009	Grace	Sikán en tunay a pintuwan . En deyaman a sumáddáp ten pamamag-itan ku ay maligtas . Somdáp siya sakay lumuwas sakay maketa ti kabiyagan na .
58011037	Violence	Binábbatu di hidi , tináppeng ti lagadi , sakay binunu ti ispada . Koblet ni tupa sakay kambing en isássulot di . Pinahirapan hidi , inapi , sakay pináppasaketan .
62002029	Faith	Gapu tukoy moy a ti Cristo ay matuwid , dapat moy bi a matukuyan a en atanan a mággamet ti matuwid ay anak nen Diyos .
44013047	Grace	Gapu kona háddi en inyutus nen Panginoon dikomi , ‘ Pinili taka a magin demlag ten Hentil hidi tánni mepangaral mu en kaligtasan hanggan ten kasuluk-sulukan ni munduwiday . ’ ”
47004002	Faith	Inadággan mi dán en atanan a palihim sakay makasaniki a gamet . Awan kami mangloku ten tolay hidi , sakay awan mi purepáttán en upos nen Diyos . Nan hayagan mi a ipangaral en katutuhanan , sakay tukoy iyád nen Diyos . Kaya handa kami a pahatul maski kándeya .
44002033	Description	Kaya minággetnud siya ten kawanan nen Diyos , sakay tinanggap na ten Ama en nepangaku a Banal a Ispiritu . Iyád en imbuhus na dikomi a kona ti áelingán moyen sakay sássanigán nadid .
51003010	Recommendation	Insulot moy en bigu a pagkatolay a tulos-tulos a mabagu ayun ten wangis nen Diyos a nanglalang dikomoy , tánni lalu moy siya a makilala .
43011004	Faith	Peru dikona masanig iyud ni Jesus , ay kinagi na , “ Awan siya matay ten saket na . Nangyari iyud tánni maparangalan en Diyos sakay ten pamamag-itan ni iyád ay maparangalan en Anak nen Diyos . ”
45001017	Faith	Gapu ipeta nen Maganda a Bareta ni konya a gamitán nen Diyos a magin matuwid en essa a tolay , iyud ay ten pamamag-itan nen pánnampalataya sapul ten sapul hanggan ten katapusan . Kona ten kinagi nen Kasulatan , “ En tolay a imbilang nen Diyos a matuwid gapu ten pánnampalataya na ay mabiyag . ”
43019017	Description	Kaya lummuwas siya a babáklay na en kudus na , tamu ten lugar a ngángngaranan a , “ Lugar ni Bungu ” ( Golgota ten upos ni Hebreo ) .
45012006	Faith	Tummanggap kitam ti iba-iba a kaluub ayun ten kabaitan nen Diyos , kaya gamitán tam hidi iyán a kaluub . Ni en kaluub tam ay pággupos ti pahayag a gubwat ten Diyos ay magpahayag kitam ayun ten sukat nen pánnampalataya tam .
66004007	Description	En purumeru a linalang a biyag ay kumán a leon . En kaduwwa ay kumán a baka , sakay en katállu ay kumán a tolay . En kaáppat ay kumán a magegbár a agila .
49005015	Recommendation	Kaya ingatan moy en kákkabiyag moy . Mabiyag kam a kona ten mágkatalinu hidi bakán a kona ten mangmang hidi .
45010012	Grace	Awan ti pagkakaiba en Judio hidi sakay en Hentil hidi . Eessa la en Panginoon nen atanan sakay siya en mangatád ti sagana ten atanan a dumulaw dikona .
45010004	Faith	Gapu ti Cristo en katuparan nen Kautusan , tánni mebilang a awan ti kasalanan en deyaman a sumampalataya dikona .
50004006	Recommendation	Dyan moy kabalisaan en ányaman a bagay , nan agidán moy ten Diyos en atanan nen kailangan moy ten pamamag-itan nen dasal a tehud a pasalamat .
46010006	Faith	Atananid iyud a nangyari ay babala dikotam , tánni awan tamon gustuwán en mágkadukás hidi a bagay a kona ten ginággamet di .
66009002	Description	Dikona bukasan na en ábbut ay lummuwas en asok a mabagál a kumán a asok nen dikál a tutud , kaya dinumiklám en aldew sakay en kalawakan .
52004006	Recommendation	Tánni awan moy paggamitan ti madukás oni pagsamantalaan en kaparehu moy a Cristiano . Kinagi mi dán iyád dikomoy tenhud , sakay mahigpit mi kam a inátdenan ti babala a parusaan nen Panginoon en maggamet hidi ti kona haud a kadukássan .
47005017	Faith	Kaya ni nákpagkaessa dán kánni Cristo en essa tolay , ay essa dán siya a bigu a linalang . Awan dán en dati na a pagkatolay napalitan dán ti bigu .
43005020	Faith	Gapu mahal nen Ama en Anak , kaya ipeta na ten Anak en atanan a gággamitán na , sakay higit pa ti hidi iyán en gamet a ipeta dikona nen Ama tánni lalu kam a humanga .
49004028	Recommendation	En mágtakaw ay awan dán dapat a magtakaw , nan magaryok siya ti marangal a kabiyagan sakay magtarabahu tánni makatulung siya ten mangailangan hidi .
57001022	Recommendation	Sakay pánghandaák mu ti págyanan ku gapu umasaák a tábbigán nen Diyos en dasal moy a atanan a makasoliyák haán dikomoy .
58013009	Recommendation	Dyan kam paakit ten sari-sari a toldu a makapángtawtaw ten a tama dilan . Gapu mas maganda para dikotam a mapabegsák en isip tam ten pamamag-itan nen habag nen Diyos nan ten pamamag-itan nen kássunud ten utus hidi tungkul ten makan . En sinumunud hidi ti iyád ay awan labi ti naalap a pakinabang .
52005012	Recommendation	Kákkapatkaka mi hidi , mákkekagbi kami dikomoy a igalang moy en magpakahirap hidi dikomoy sakay mágtoldu dikomoy ten kákkabiyag a masunurin ten Panginoon .
50003003	Faith	Alalahanán moy a bakán a hidi en tatarudan a turi nan sikitam , gapu sambaán tam en Diyos ten pamamag-itan nen Ispiritu na sakay ked kánni Cristo Jesus en kasayaan tam . Awan kitam magtiwala ten págturi sakay ten agum pa hidi a serimonya a ipáppasunud di .
62003023	Faith	Iddi en utus na : sumampalataya kitam ten Anak na a ti Jesu-Cristo , sakay magmahalan kitam kona ten inyutus ni Cristo dikotam .
66013011	Description	Nadid , naketaák dámman ti essa pa a halimaw a linumitaw ten luta . Tehud siya a duwwa a saduk a kona ten saduk nen bul-u a tupa , peru en pággupos na ay kumán a pággupos nen dragon .
46014020	Recommendation	Kákkapatkaka hidi , dyan kam magin isip anak . Magin kona kam ten anak a awan ti tukoy tungkul ten madukás , peru ten pággintendi moy ay arigán moy en mágkatanda .
59005013	Recommendation	Ni tehud a maghirap dikomoy ay dapat siya a magdasal . Ni tehud a masaya dikomoy ay dapat siya a mágkansiyon ti papuri ten Diyos .
58012012	Recommendation	Kaya ilangkaw moy i lima moyen hidi a mágkalupoy sakay pabegsákkán moy i áttud moyen hidi a magpágpág .
60001017	Recommendation	Awan ti panigan en Diyos . Pahalagaan na en balang essa ayun ten ginamet na . Gapu ta dulawán moy siya a Ama ay igalang moy siya mentras a biyag kam .
58010036	Recommendation	Kailangan a magtiis kam , tánni masunud moy en kaluuban nen Diyos sakay matanggap moy en impangaku na .
58011001	Faith	Tehud a pánnampalataya en essa a tolay ni magtiwala siya a mangyari en áasaan na , sakay maski ni awan na palla netan en essa a bagay ay siguradu dán siya a mangyari iyud .
49004017	Recommendation	Ten ngaran nen Panginoon , kagiyán ku iddi dikomoy : dyan kamon mabiyag a kona ten kákkabiyag nen awan hidi ti pánnampalataya ten Diyos . Awan ti seserbi en áisipán di ,
51002016	Recommendation	Kaya dyan kamon pasakup ten ányaman a patakaran tungkul ten makan oni mainom , tungkul ten mahalaga hidi a aldew , kasayaan ten bigu a bulan oni ten Aldew nen Káimang .
66007015	Faith	Iyán i dahilanid ni bakin ked hidi ten atubengán nen trono nen Diyos sakay magserbi dikona ten templo aldew ay ti gibi . Sakay en mággetnud ten trono en mangalaga dikodi .
44020010	Description	Ummugsad ti Pablo sakay kinábkábban na siya , kinagi na , “ Dyan kam mabalisa , biyag la siya . ”
55002010	Faith	Pinagtiisan ku en atanan a bagay alang-alang ten pinili hidi nen Diyos . Tánni magkahud bi hidi ti kaligtasan sakay ti biyag a awan ti katapusan a gubwat kánni Cristo Jesus .
60005014	Recommendation	Mágbatiyan kam a masaya bilang matátkaka kánni Cristo . Nakuwan en kapayapaan ay pumirmi dikomoy a atanan a tagasunud hidi ni Cristo .
49005021	Recommendation	Pasakup kam ten balang essa bilang tanda nen pággalang moy kánni Cristo .
61003017	Recommendation	Sikam a kákkapatkaka ku hidi a makatukoy dán ti bagayid a iyád . Dapat kam a magingat tánni awan kam maakit nen tolay hidi a mágtoldu ti liwat , tánni awan kam mesina ten maganda moy a kalagayan .
51003018	Recommendation	Bábbi hidi , pasakup kam ten kákkabinga moy , gapu iyán en kaluuban nen Panginoon .
54005020	Recommendation	Pagkagiyan mu ten atubengán nen atanan en deyaman ay umád a umimang ten pággamet ti madukás tánni meántingan en agum .
45014013	Recommendation	Dyan kitamon maghatul ten balang essa . Dyan kitam dán bi magin dahilan nen págkasala nen kapatkaka tam .
45002010	Grace	Peru átdenan nen Diyos ti karangalan , papuri sakay kapayapaan en atanan a maggamet ti maganda , purumeru ten Judio hidi kona bi ten Griego hidi .
58011034	Violence	nangadáp ti magerab a apoy , sakay nakaligtas ten ispada nen kalaban di hidi . Nanghina hidi peru inatáddan hidi ti begsák tánni magin mabegsák ten labanan , inumatras en dayu hidi a sundalu .
48006017	Faith	Kaya sapul nadid , ay dyan dán dagdagan nen deyaman en pághirap ku hidi . Tama dán i pilat kuwiday hidi a pakatukuyan a tagapagserbiyák ni Jesus .
66018021	Violence	Sakay nangágkat en essa a makapangyariyan a anghel ti batu a kumán a kadikál ni gilingan a batu . Imbatikal na iyud ten diget sakay kinagi na , “ Kona háddi en pángbagsak ten tanyag a siyudad a Babilonia , sakay awan dán keketan a ruway !
65001020	Faith	Kaya magpakatibay kam kákkapatkaka ku hidi , ten tunay ti kabanalan a pánnampalataya moy , sakay magdasal kam ten tulung nen Banal a Ispiritu .
45012002	Recommendation	Dyan kam umayun ten lakad ni munduwiday . Umiba kam ten pamamag-itan nen págbagu moy ten isip moy tánni maintendiyan moy en kaluuban nen Diyos : ni ánya en maganda , makasaya sakay ganap .
46015009	Sin	Gapu sikán en kababaan ten atanan a apostol ; awanák ngani karapatdapat a duluwán a apostol , gapu inusig ku en simbaan nen Diyos .
62002015	Recommendation	Dyan moy mahalán i munduwiday oni en bagay hidi ti munduwiday . En magmahal ti munduwiday ay awan magmahal ten Ama .
45002001	Sin	Kaya ngani awan ka dán ti medahilan , siko a maghatul ten agum . Gapu en pághatul mu ten agum ay hatulan mu bi en sadili mu gapu siko a maghatul ay mággamet labi ti kona haud .
48002009	Description	De Santiago , Pedro , sakay ti Juan a tenggiyán a pinunu nen simbaan ay mineta di a talaga a neatád dikoku i tungkulinid a iyád . Kaya tinanggap di kami ay ti Bernabe a kaparehu di a tagapagserbi . Inalamanu di kami ay ti Bernabe sakay namagkasunduwan mi a mangaral kami ten Hentil hidi , sakay hidi ay ten Judio hidi .
43019023	Description	Dikona nepaku dán nen sundalu hidi ti Jesus , ay inalap di en badu na a malayon sakay pinagáppat di , essa ten kada sundalu . Inalap di bi en badu na a pangdisalad ; iyád ay awan ti dirop buu sapul disunu hanggan ten dibábbi .
45002021	Sin	Kaya a táttolduwan mu en agum , peru bakin a awan mu dálla matolduwan i sadili muwen ? Mangaral ka a dyan magtakaw , peru siko a mismu ay mágtakaw .
46006019	Faith	Awan moy beman tukoy a en bággi moy ay templo nen Banal a Ispiritu a ked dikomoy sakay impagkaluub nen Diyos dikomoy ? Bakán moy dán a kao i bággi moyen ;
47005014	Grace	En págmahal ni Cristo en maghari dikomi , gapu masiguradu mi a tehud a essa a natay para ten atanan , kaya en atanan ay mebilang dán a patay .
58003001	Faith	Kaya ngani , kákkapatkaka ku hidi ti pánnampalataya sakay kaguman ten dulaw nen Diyos , alalahanán moy ti Jesus a pinaangay háddi nen Diyos a magin Kapunuwan a Padi nen pánnampalataya tam .
44020035	Recommendation	Ten atanan a pagkakataun ay impeta ku dikomoy a dapat kitam a magtarabahu ti kona haud tánni matulungan tam en mágkahina hidi . Alalahanán tam en kinagi nen Panginoon a ti Jesus a , ‘ Pinagpala en mangatád nan en tumanggap . ’ ”
58013004	Recommendation	Dapat a igalang nen atanan en pákkabinga , sakay magin tapat ten balang essa en magkabinga . Gapu hatulan nen Diyos en mángngalunya hidi .
43020005	Description	Summedip siya ten disalad sakay netan na en damit a lino a dumáddátton haud , peru awan siya summáddáp .
66016018	Description	Nagkilat , nagkáddur , sakay naglinug ti tunay ti begsák . Iyád en kabegsákkan a linug sapul dikona a lalangán en tolay ti munduwiday .
66019010	Faith	Lummuhudák ten atubengán na tánni sumambaák dikona , peru kinagi na dikoku a , “ Dyan mu ! Kaparehuwák mu la a alipin , sakay kona bi ten mánnampalataya hidi a nagpatunay tungkul kánni Jesus . En Diyos i sambaán muwid , gapu en katutuhanan a impahayag kánni Jesus ay siya en gustu a kagiyán nen impahayag nen propeta hidi ! ”
46002010	Grace	Peru impakapospos dán iyád nen Diyos dikotam ten pamamag-itan nen Ispiritu . Suriyán nen Ispiritu en atanan a bagay , magin ten kadisaladan a layunin nen Diyos .
50002029	Recommendation	Kaya tanggapán moy siya a tehud a kasayaan bilang essa a kapatkaka ten Panginoon . Igalang moy en tolay hidi a kona dikona ,
51003020	Recommendation	Anak hidi , pirmi moy a sunudán en dáddikál moy hidi ten atanan a bagay , gapu iyán en makapangpasaya ten Panginoon .
47001012	Faith	Iddi en mepagmadikál mi sakay patunayan bi nen konsensiya mi : tapat sakay awan ti págwari-wari en pákpággagum mi ten atanan , lalu dán dikomoy . Peru nagamet mi iyád ten tulung nen Diyos bakán a ten pamamag-itan nen karunungan nen tolay .
43014021	Faith	“ Ni deyaman en mangtanggap sakay sumunud ten utus ku hidi ay siya en magmahal dikoku . En magmahal dikoku ay mahalán bi nen Ama ku . Mahalán ku bi siya sakay magpakilalaák dikona . ”
51002023	Sin	Ti bigla ileng ay kumán ngani a karunungan , págsamba , págpakababa sakay págpahirap ten sadili a bággi . Peru hidi iyád ay awan makapangpugád ten kagustuwan nen bággi .
64001006	Recommendation	Tehud a magbareta ten simbaan háddi tungkul ten págmahal mu . Nakuwan ay tulungan mu hidi ten pangangailangan di ten páglakbay di , ten paraan a dapat a gamitán ten tagapagserbi hidi nen Diyos .
55002023	Recommendation	Iwasan mu en awan hidi ti kuwenta a pákpagdibati , gapu meangay la iyán ti pamágdadema .
47003018	Faith	Nadid ta naibut dán en bunbun , magdemlag ten rupa tam en kaluwalhatian nen Panginoon . Sakay i kaluwalhatiyanid a iyán ay gubwat ten Panginoon , a siya en Ispiritu , siya en máng-agton dikotam hanggan magin kaparehu na .
58009014	Grace	Peru mas dikál en magamet nen digi ni Cristo . Ten pamamag-itan nen awan ti katapusan a Ispiritu ay inyalay na ten Diyos en sadili na bilang alay a awan ti kapintasan . En digi na en manglinis ten pusu ay ten isip tam tánni adággan tamon en gamet hidi a awan ti kuwenta sakay pagserbiyan en Diyos a biyag .
44011017	Grace	Inátdenan bi hidi nen Diyos ti Banal a Ispiritu a kona ten pángngatád na dikotam , dikona a naniwala kitam kánni Jesu-Cristo a Panginoon . Nadid , deyaák a mangkontra ten Diyos ? ”
49004030	Faith	Sakay dyan moy átdenan ti kalungkutan en Banal a Ispiritu nen Diyos , gapu siya en tatak nen Diyos dikomoy , en katibayan a tubusán na kam ten netakda a aldew .
66003003	Recommendation	Kaya alalahanán mu en bagay hidi a tinanggap mu sakay nasanig . Gamitán mu hidi iyud , pagsisiyan mu sakay adággan en atanan a mágkadukás a ginamet mu . Ni awan ka lumukag , ay angayák haán a kona ten káddemát nen mágtakaw , sakay awan mu matukuyan en odas nen káddemát ku .
62003007	Recommendation	Anak ku hidi , dyan kam paloku maski kándeya ! Ni deyaman en maggamet ti matuwid ay matuwid a tolay kona kánni Cristo .
62004001	Recommendation	Mahal ku hidi a kákkapatkaka , dyan moy paniwalaan a pagdaka en balang magkagi a ked dikodi en Banal a Ispiritu . Nan purbaan moy pa hidi tánni matukuyan moy ni talaga a gubwat ten Diyos en ispiritu a ked dikodi . Gapu makpal dán a liwat a propeta ti munduwiday .
44013038	Grace	Dapat moy a matukuyan kákkapatkaka ku hidi a ten pamamag-itan ni Jesus ay napatawad dán en kasalanan tam .
50003001	Recommendation	Bagu ku a tapusán i sulat kuwidi ay gustu ku a kagiyán dikomoy kákkapatkaka ku hidi , a magsaya kam ten Panginoon . Awanák magsasawa a mángruway a isulat dikomoy bagayid a hidi iyád a nesulat ku dán tenhud , para labi iyád ten kapiyyaan moy .
46011034	Recommendation	Ni tehud a magaláp dikomoy ay kuman pa siya ten bilay na tánni awan umabut ti hatul a parusa en pamagipun-ipun moy . Tungkul ten agum pa hidi a bagay , ay ayusán ku dálla káddemát ku haán .
43018031	Description	Kinagi ni Pilato dikodi , “ Ikuyug moy siya sakay hatulan ayun ten kautusan moy . ” Tummábbig en Judio hidi , “ Awan kami ti kapangyariyan a humatul ti kamatayan ten deyaman . ”
46012031	Faith	Kaya pagsikapan moy a gustuwán en kaluub hidi a mas mahalaga . Sakay nadid ay itoldu ku dikomoy en awan ti kaparehu ten atanan .
58007026	Description	Siya en kalasi ni Kapunuwan a Padi a kailangan tam . Gapu banal siya sakay awan ti kapintasan , awan ti kasalanan sakay hiwalay ten makasalanan hidi , sakay kataasan siya dilanget .
50004013	Faith	Atananid a iyád ay magamet ku gapu ten begsák a gubwat kánni Cristo .
52004003	Recommendation	Kagustuwan nen Diyos a magin banal kam sakay umadeyu kam ten atanan a kalasi ni kahalayan .
51004002	Recommendation	Magin matiyaga kam ten págdasal , pirmi a handa sakay magpasalamat ten Diyos .
44007029	Description	Pákkasanig ni Moises ten kinagi na ay gumminan siya , ummangay siya ten adeyu a bansa a Midian sakay tulos dán siya a nágyan haud . Nákkabinga siya sakay nagkahud hidi ti duwwa a anak a lállaki .
46011007	Description	Awan kailangan a magbunbun en lállaki gapu siya en mángpeta ten wangis sakay karangalan nen Diyos . Peru en bábbi ay mángpeta ten karangalan nen lállaki .
51003015	Faith	Paghariyán moy ten pusu moy en kapayapaan a gubwat kánni Cristo , gapu iyán en dahilan kaya dinulaw na kam a magin bahagi nen essa a bággi . Magpasalamat kam a pirmi .
58002010	Grace	Karapat-dapat la en ginamet nen Diyos a nanglalang sakay mangalaga ten atanan a bagay . Pinagin-ganap na ti Jesus ten pamamag-itan nen pághirap , tánni makapánggiyya siya ti makpal ten kadakilaan na . Gapu ti Jesus en paggubwatan nen kaligtasan di .
59004001	Sin	Ánya nagsapulanid nen pamágdadema moy ? Awan beman en mágkadukás moy hidi a kagustuwan a mamágdadema ten pusu moy ?
46005001	Sin	Nadid , nakademát dikoku en bareta a tehud kam a kakagumanan haán a naggamet ti kahalayan ; inagum na en kabinga nen ama na . Maski ten paganu hidi ay awan di gamitán i konaid haán a kahalayan .
46010013	Faith	Awan palla ti pagsubuk a dummemát dikomoy a awan dinanas nen atanan a tolay . Peru tapat en Diyos , awan na pakultadan a subukán kam ten awan moy makaya . Nan káddemát nen pagsubuk ay atáddan na kam ti begsák tánni mapagtagumpayan moy iyud .
44020029	Violence	Tukoy ku a ni awanák dán ay magdemáttan en mágkatapang hidi a asu a tayam a mangubus a mangpuksa ten katupaan .
53001004	Faith	Kaya ipagmadikál mi kam ten a atanan nen simbaan nen Diyos , tungkul ten págtiis moy sakay pánnampalataya , maski ni magdanas kam ti makpal a pággusig sakay kahirapan .
62004012	Faith	Maski nikan ay awan palla ti tolay a naketa ten Diyos , peru ni magmahalan kitam ay ked dikotam en Diyos sakay magin kompletu en págmahal na dikotam .
48001001	Description	Iyád a sulat ay gubwat kánni Pablo a dinulaw a apostol , bakán a ten pamamag-itan nen tolay , nan gubwat kánni Jesu-Cristo sakay ten Diyos Ama a nangbiyag a ruway kánni Jesus .
58012003	Recommendation	Isip-isipán moy ni sakonya en tiniis ni Jesus a pághirap a gubwat ten makasalanan hidi , tánni awan kam manghina ti isip sakay sumuku .
45006005	Faith	Gapu ni nakaguman kitam ni Cristo ten kákkatay a kona ten kákkatay na ay siguradu a makaguman na kitam bi ten ruway a kákkabiyag kona ten kákkabiyag na a ruway .
45015010	Recommendation	Kinagi na bi a , “ Magsaya kam , Hentil hidi , a kaguman nen banuwan na ! ”
54004001	Sin	Maliwanag en kinagi nen Ispiritu a ten dimudyan hidi a aldew ay adággan nen agum en pánnampalataya di . Sumunud hidi ten madaya hidi a ispiritu sakay ten toldu nen dimonyo hidi .
56003001	Recommendation	Paalalahanan mu en tolduwan mu hidi a magpasakup ten pinunu hidi sakay ten tehud hidi a kapangyariyan . Magin masunurin hidi sakay pirmi a nakahanda a maggamet ti maganda .
61003005	Sin	Awan ti halaga dikodi en katutuhanan a linalang nen Diyos en langet ay ten luta ten pamamag-itan nen upos na . Linalang na en luta ten dinom sakay ten pamamag-itan nen dinom .
60003018	Grace	Gapu ti Cristo ay natay a pumensan para ten atanan . Siya ay mabait a tolay a kapalit nen atanan a makasalanan , tánni megiyya na kam ten Diyos . Natay en bággi na peru nabiyag a ruway ten ispiritu .
61002021	Sin	Mas mapiyya pa ni awan di dálla natukuyan en tungkul ten matuwid a kákkabiyag nan ni natukuyan di sakay inadággan di labi en banal hidi a Kautusan a inyatád dikodi .
53003006	Recommendation	Kákkapatkaka mi hidi , iyutus mi dikomoy , ten ngaran nen Panginoon a ti Jesu-Cristo , a adeyuwan moy en kákkapatkaka a tamad sakay awan sumunud ten intoldu mi dikomoy .
45005012	Sin	Nadid , en kasalanan ay summáddáp ti munduwiday ten pamamag-itan nen essa a tolay sakay en kamatayan ay summáddáp ten pamamag-itan nen kasalanan na . Kaya , en kamatayan ay kummalat ten atanan a tolay gapu en atanan ay nagkasala .
58011033	Faith	Gapu ten pánnampalataya di ten Diyos , tinalu di en kahariyan hidi , naggamet hidi ti matuwid , sakay natanggap di en pangaku hidi nen Diyos . Pinagiyám di en ngusu nen leon hidi ,
47004009	Faith	Áusigán di kami , peru awan kami pinabayan nen Panginoon . Metumba kami , peru umikat kami a ruway .
59004004	Sin	Sikam a awan tapat ten Diyos ! Awan moy beman tukoy a en amigu ni munduwiday ay kadima nen Diyos ? En tolay a masor a mák-amigu ti munduwiday ay kadima di en Diyos .
44016006	Description	Nadid , nangaral de Pablo ten lugar a Frigia sakay Galacia gapu awan hidi pinagustuwan nen Banal a Ispiritu a mangaral ten prubinsiya a Asia .
45010006	Faith	Peru kona bi háddi en kinagi tungkul ten pagin-matuwid gapu ten pánnampalataya , “ Dyan mu kagiyán ten sadili mu a , ‘ Deya beman en meangay di langet ? ’ a kumán a gustu na a padibábbiyán ti Cristo .
66016002	Violence	Sakay lummakad en purumeru a anghel sakay imbulak na ten luta en lasán nen malukung na . Kaya nagkahud ti mágkaapdás sakay makadingát a talingu en tolay hidi a tehud a marka nen halimaw , sakay en sinumamba hidi ten letratu na .
66005008	Description	Ten pákkaalap na ten kasulatan , ay linumuhud ten atubengán nen Kordero en áppat a linalang a biyag , sakay en duwapulu ay ti áppat a tagapangasiwa . Tehud a manga tawid a alpa en balang essa sakay gintu a malukung a putat ti insenso , a siya iyád en dasal nen tolay hidi nen Diyos .
62005001	Faith	Ni maniwala kitam a ti Jesus en Cristo , sikitam ay anak ngani nen Diyos . Sakay ni deyaman en magmahal ten ama ay magmahal bi ten anak .
48005026	Recommendation	Dyan kitam magin palalu , dyan tamon paiyamután en balang essa , sakay dyan kitamon mamagsállapan .
54005001	Recommendation	Dyan mu pagsarantaan en lállaki a matanda dikomu , nan paalalahanan mu siya a kona ten sadili mu a ama . Pákpággaguman mu bi a kumán a kákkapatkaka mu en kabataan hidi a lállaki .
60002012	Recommendation	Pirmi moy a ipeta en maganda a ugali ten Hentil hidi maski ni bábbintangán di kam ti madukás , káddemát nen Aldew nen Pághatul ay magpuri hidi ten Diyos gapu ten mágkaganda a bagay a netan di dikomoy .
50003006	Sin	Gapu ten sigasig ku a sumunud , ay inusig ku en simbaan . Ni ten pagkamatuwid ayun ten kássunud ten Kautusan ay awan ti mepintas dikoku .
43004052	Description	Tinanung na hidi , “ Ánya a kaodas nagpiyya naid ? ” Kinagi di , “ Nawasan siya ten ladu na ten ala-una nennapon . ”
43019031	Violence	Tenhud ay Aldew nen Pághanda , sakay awan gustu nen Judio hidi a ked la ten kudus en bangkay hidi ten Aldew nen Káimang ( gapu dakila en Aldew nen Káimang ) . Kaya inagid di kánni Pilato a ipapilay na en pepengkel nen nágkepaku hidi ten kudus , sakay ibutan haud en bangkay hidi .
43019012	Description	Dikona masanig iyád ni Pilato , ay lalu na a ginustu a palayaán ti Jesus . Peru nagpákrawan en tolay hidi , “ Ni palayaán mu tolayid a iyán , ay awan ka amigu nen Emperador ! Deyaman en magkukunwari a hari ay kalaban nen Emperador . ”
43014001	Faith	Kinagi ni Jesus dikodi , “ Dyan kam mabalisa . Sumampalataya kam ten Diyos sakay sumampalataya kam bi dikoku .
50001028	Faith	Dyan kam manteng ten kadima moy hidi , gapu iyád i palatandaanid a mepahamak hidi sakay sikam ay maligtas , gapu en Diyos i mangatáddid dikomoy ti katagumpayan .
43015016	Grace	Bakán a sikam en nangpili dikoku . Sikán en nangpili dikomoy sakay inutusan takam tánni magbunga kam ti makpal sakay en bunga moy ay manatili . Ni magkakonahud ay ányaman a agidán moy ten Ama ten pamamag-itan nen ngaran ku ay iyatád na dikomoy .
58011004	Faith	Gapu ten pánnampalataya ten Diyos , ay nagalay ti Abel ti mas maganda nan ten inhandug ni Cain . Gapu haán , ti Abel ay imbilang a matuwid dikona tanggapán nen Diyos en handug na . Maski patay dán , ay magupos padi siya ten pamamag-itan nen pánnampalataya na ten Diyos .
46004001	Recommendation	Nadid , dapat moy kami a tenggiyán a bilang tagapagserbi ni Cristo sakay katiwala nen lihim hidi nen Diyos .
66006013	Description	Minágkaragrag en biton hidi dilanget a kona ten kákkaragrag nen butáng hidi nen kayu a igos ni parássán ti mabegsák .
46010014	Recommendation	Kaya ngani mahal ku hidi a kákkapatkaka , dyan kam sumamba ten diyos-diyosan hidi .
45012021	Recommendation	Dyan kam patalu ten madukás , nan taluwán moy ti maganda en madukás .
55002014	Recommendation	Ipaala-ala mu dikodi i bagayid a iyád , sakay bilinán mu hidi ten ngaran nen Diyos a dyan hidi mákpágdadibati . Awan iyád ti meatád a maganda , nan mepahamak la en mágsanig hidi .
59004008	Recommendation	Umadeni kam ten Diyos , sakay umadeni siya dikomoy . Magpakalinis kamon ten biyag moy sikam a makasalanan hidi ! Sikam a pabagu-bagu ti isip ay baguwán moy dán en sadili moy .
59002009	Sin	Peru ni awan parehu i pangileng moyid ten tolay ay nagkasala kamon , sakay ayun ten Kautusan ay dapat kam a parusaan .
52004007	Grace	Dinulaw kitam nen Diyos tánni mabiyag ti kabanalan bakán a ti kahalayan .
45001018	Sin	Nehayag en iyamut nen Diyos a gubwat dilanget kontra ten atanan a páglapastangan sakay kadukássan nen tolay hidi , gapu ten kadukássan di ay hinadlangan di en katutuhanan .
62004007	Faith	Mahal ku hidi a kákkapatkaka , magmahalan kitam gapu gubwat ten Diyos en págmahal . En magmahal ay anak nen Diyos sakay tumenggi ten Diyos .
62002009	Sin	En magkagi a ked siya ten demlag peru maiyamut ten kapatkaka na ay ked palla ten kadiklámman .
60004014	Grace	Pinagpala en tolay a insultuwán di gapu tagasunud siya ni Cristo ; gustu naid a kagiyán ay ked dikona en maluwalhati a Ispiritu , en Ispiritu nen Diyos .
44021019	Grace	Binati hidi ni Pablo sakay inessa-essa na a imbareta dikodi en atanan a ginamet nen Diyos ten Hentil hidi ten pamamag-itan nen págserbi na .
43008046	Sin	Deya dikomoy i makapagkagiyid a tehudák a kasalanan ? Nadid , ni katutuhanan en kinákkagi ku , ay bakin awanák moy paniwalaan .
58010017	Grace	Sakay kinagi na pa a , “ Kalimunan ku dán en kasalanan di hidi sakay en mágkadukás di hidi a gamet . ”
46001005	Grace	Gapu ten pákpagkaessa moy kánni Cristo , ay nagin masagana kam ten atanan a bagay , magin ti pággupos sakay kaalaman .
45015030	Recommendation	Ipákpágguron ku dikomoy , kákkapatkaka hidi , alang-alang ten Panginoon tam a ti Jesu-Cristo sakay ten págmahal nen Ispiritu , a tulunganák moy ten pamamag-itan nen buu a pusu a págdasal para dikoku .
43007020	Violence	Kinagi nen tolay hidi , “ Talaga a tehud ka a dimonyo ! ” “ Deya beman masorid a mangbunu dikomu ? ”
45003025	Grace	Siya en inyalay nen Diyos tánni ten kákkebuhus nen digi na ay mapatawad en kasalanan nen tolay ten pamamag-itan nen pánnampalataya dikona . Ginamet iyád nen Diyos tánni patunayan na a siya ay matuwid , gapu tenhud palla ay nagpugád dán siya sakay nagpasensiyaan na en kasalanan hidi a nagamet nen tolay .
43018018	Description	Nagnamu en alipin hidi sakay ten guwardiya hidi gapu madágnen , nágtaknág hidi sakay nagindu . Kaguman di ti Pedro a nákpagindu .
49006011	Recommendation	Gamitán moy en atanan a kagamitan sakay armas a panggera a kaluub nen Diyos tánni malabanan moy en patibung hidi nen diyablo .
43013037	Faith	Nagtanung pa ti Pedro , “ Panginoon , bakin a awanák maari a umunud dikomu nadid ? Nakahandaák bi a matay para dikomu . ”
50004007	Faith	Sakay en kapayapaan a awan maabut nen isip nen tolay en mangbantay ten pusu moy sakay ten isip moy ten pamamag-itan ni Cristo Jesus .
59003009	Faith	Gággamitán tam en dila tam ten págpuri ten Panginoon tam sakay ten Diyos Ama , sakay págmuda ten agum a tolay a linalang a kawangis nen Diyos .
46005010	Sin	Bakán a en makamundu hidi a mángngalunya , sakim sakay mágtakaw , oni sumássamba ti diyos-diyosan en kagiyán ku dikomoy . Gapu ni hidi i gustu kuwid a kagiyán ay kailangan a lumakad kam ti munduwiday tánni makaiwas kam dikodi .
44026009	Sin	“ Mismu a sikán tenhud ay inisip ku a gamitán ku atanan makaya ku tánni kontraán ku en ngaran ni Jesus a taga-Nazaret .
61002014	Sin	Awan hidi ti agum a gamet nan magaryok ti bábbi a paglibangan di , awan hidi magsasawa a mággagamitán ti kasalanan . Dayaán di en tolay hidi a mágkahina ti kaisipan tánni magkasala . Sakim hidi sakay sinumpa .
43010012	Description	Peru en áupaan ay guminan ni maketa ti sumunggab a matapang a hayup ti talon . Ginanan na hidi palibhasa awan siya pastol sakay awan na kao en tupa hidi . Kaya sunggaban hidi ni matapang a hayup ti talon sakay mariwak-riwak hidi .
59001019	Recommendation	Pakatandaan moy iddi kákkapatkaka ku , magpakahusay kam a mágsanig , pagisipan moy pa bagu kam a magupos sakay dyan kam pagdaka a magsaranta .
46009014	Recommendation	Kona labi hud inyutus nen Panginoon ten tagapagtoldu hidi ten Maganda a Bareta a dapat hidi a mabiyag ten pamamag-itan nen Maganda a Bareta .
43012046	Grace	Ummangayák háddi bilang demlag ti munduwiday , tánni deyaman en maniwala dikoku ay awan dán manatili ten kadiklámman .
43005014	Description	Kállipas ni iyud , ay netan ni Jesus ten Templo en lállaki a pinagpiyya na . Kagi na dikona , “ Nadid ta nagpiyya ka dán , ay dyan ka dán maggamet ti kasalanan , bakay mas madukás pa i mangyariyid dikomu . ”
46016014	Recommendation	En atanan a gággamitán moy ay gamitán moy a tehud a págmahal .
43014015	Recommendation	“ Ni mahalák moy ay sunudán moy en utus ku hidi .
58012025	Recommendation	Kaya magingat kam , sakay mágsanig kam ti hustu dikona a magupos . Gapu en awan hidi nágsanig ten nagupos ti lutaiday ay awan makaligtas ten parusa ! Konya tamon , ni umád kitam a mágsanig ten magupos a gubwat dilanget !
48004008	Sin	Dikona a awan moy palla matenggi en Diyos , ay alipin kam nen diyos-diyosan hidi .
44003026	Grace	Kaya káttapos a biyagán nen Diyos en Tagapagserbi na , ay pinaangay na siya a dipalongu dikomoy tánni pagpalaán sakay tulungan na kam a umadág ten madukás moy a kákkabiyag . ”
44010039	Violence	Sikami en makapangpatunay ten atanan nen ginággamet na hidi ten lugar nen Judio hidi sakay ti Jerusalem . Peru binunu di siya ten pángpaku di dikona ten kudus .
46001010	Recommendation	Kákkapatkaka ku hidi , ipákpágguron ku dikomoy , ten ngaran nen Panginoon tam a ti Jesu-Cristo , a magkaessa kam sakay dyan kam mamagkampi-kampiyan , magin ti isip sakay layunin .
51001021	Sin	Tenhud ay adeyu kam ten Diyos sakay nagin kadima na gapu ten pággamet sakay pággisip moy ti madukás .
55002022	Recommendation	Adeyuwan mu en atanan a mágkadukás a hilig ni kabataan , sakay pagsikapan mu en gamet a matuwid , matapat , mapagmahal sakay mapayapa , mák-agum ka ten tolay hidi a tehud a malinis a pusu a dumulaw ten Panginoon .
51003001	Faith	Nabiyag kam a ruway a kaguman ni Cristo kaya ituun moy i isip moyen ten bagay hidi a ked dilanget a páppágyanan ni Cristo a mággetnud ten kawanan nen Diyos .
66008007	Violence	Dikona yopyopan nen purumeru a anghel en trumpeta na , ay naguden ti iyelo sakay apoy a tehud a kahalu a digi . Minatutud en katállu a bahagi nen luta , en katállu a bahagi nen kakayuwan , sakay en atanan a biyag a lamon .
66011017	Faith	Kinagi di , “ Panginoon a Diyos a Makapangyariyan ten atanan , Diyos ten kasalukuyan , sakay Diyos ten nakalipas ! Magpasalamat kami ta ginamit mu en kapangyariyan mu a awan ti katapusan sakay nagsapul ka dán a maghari !
43004010	Grace	Kinagi ni Jesus dikona , “ Ni tukoy mu la en kaluub nen Diyos , sakay ni deya i mák-enomidi dikomu , ay maari a siko i mággidid dikona ti dinom sakay átdenan na ka ti dinom a makapangatád ti biyag . ”
51003004	Grace	Ti Cristo en biyag moy , sakay ni mehayag dán siya ay mehayag kam bi a kaguman na sakay makabahagi kam ten karangalan na .
43020031	Faith	En nakasulat hidi háddi ay insulat tánni sumampalataya kam a ti Jesus en Cristo , en Anak nen Diyos , sakay tánni magkahud kam ti biyag ten pamamag-itan na .
62004006	Faith	Peru kao kitam nen Diyos , kaya en tumenggi ten Diyos ay mágsanig dikotam ; peru awan mágsanig dikotam en awan kao nen Diyos . Iyád i pakatukuyan tamid ten Ispiritu nen katutuhanan sakay ten ispiritu nen kakabuliyan .
65001012	Description	Makatagama sakay makasida ti puri maski ni makatubeng moy la hidi a kuman ni magipun-ipun kam a mánnampalataya hidi . Gapu pospusán di laid ay en sadili di . Kumán hidi a en diklám a iyáppar la nen parás , awan ti serbi ta awan magin uden , sakay kona hidi ten kayu a binagut a hanggan ten gamot na , talaga a patay dán gapu awan magbunga maski ni kapanahunan na .
44005015	Description	Gapu ten ginamet nen apostol hidi ay inyangay nen tolay hidi en tehud hidi a saket ten karsada sakay pinágkatdug di hidi ten katri , en agum ay ten abák tánni káttalib ni Pedro ay malenduman hidi nen aninu na .
49006016	Faith	Pirmi moy a gamitán a págsangga en pánnampalataya , a siya en mangadáp ten magapoy-apoy a pana nen diyablo .
51003023	Recommendation	Ányaman en gamitán moy , ay gamitán moy ti buu a pusu a kumán a en Panginoon en pagserbiyan moy bakán a tolay .
58012016	Recommendation	Pakabantayan moy a awan mangalunya en deyaman dikomoy , oni awan magpahalaga ten bagay hidi a ispirituwal , kona kánni Esau a impalit na ti essa penggan a pagkain en karapatan na bilang panganay .
43018040	Sin	Namagpákrawan hidi a ruway , “ Bakán a siya , nan ti Barrabas ! ” ( Ti Barrabas ay essa a tulisan . )
55003004	Sin	Traidor hidi , pabaya , mapagmataas , mas gustu di pa en kalayawan nan en Diyos .
50002009	Grace	Kaya inlangkaw siya nen Diyos ten kalangkawan a lugar dilanget sakay inátdenan siya ti ngaran a kataasan ten atanan a ngaran .
61001016	Description	Nadid , tungkul ten pángpakapospos mi dikomoy ten makapangyariyan a kássoli nen Panginoon tam a ti Jesu-Cristo ay awan kami nagrarámmat , gapu netan mi a mismu en kadakilaan na .
61003016	Sin	Ten atanan nen sulat na hidi ay pirmi a kona háddi paala-ala naid . Tehud a sangan a bahagi ten sulat na hidi a mahirap a intendiyán a pakahuluganan ti liwat nen tolay hidi a mangmang sakay mangpuripát ten tama . Kona labi hud en gággamitán di ten agum hidi a bahagi nen Kasulatan , kaya mismu a hidi en mángpahamak ten sadili di .
44014014	Description	Dikona a matukuyan de Bernabe ay ti Pablo en gamitán nen tolay hidi ay pinisad-pisad di en badu di tánni ipeta di a adiyan di en gustu di a gamitán sakay nággaginanán hidi a ummangay ten kakpalan nen tolay sakay impákraw di a kinagi ,
45015008	Faith	Kagiyán ku dikomoy , ti Cristo ay nagserbi ten Judio hidi tánni patunayan a en Diyos ay tapat , sakay tumáttupad ten pangaku na hidi ten ninunu di hidi .
59001026	Sin	Ni ten palagay mu ay relihiyoso ka peru awan mu mapugád en dila mu , ay lokuwán mu la en sadili mu , sakay awan ti kuwenta en relihiyon mu .
43015020	Recommendation	Tandaan moy en kinagi ku dikomoy a awan ti alipin a mas higit ten amu na . Ni inusigák di ay usigán di kam bi . Sakay ni sinunud di en utus ku ay sunudán di bi en kagiyán moy .
43008031	Faith	Kinagi ni Jesus ten Judio hidi a maniwala dikona , “ Ni tulos-tulos kam a sumunud ten toldu ku , ay sikam en tatarudan a disepulus ku ;
44007011	Description	Ti panahunid a iyud ay nagkahud ti aláp sakay mahigpit a kahirapan ti buu a Egipto hanggan ti Canaan ten bansa a págyanan nen ninunu tam hidi , awan hidi ti pangalapan ti makan .
63001004	Faith	Tunay saya kuwidi a netan ku en agum ten anak mu hidi a nabiyag ayun ten katutuhanan , ayun ten utus nen Ama dikotam .
54005008	Faith	Ni deyaman en awan mangpospos ten kamag-anak na , lalu dán ten kapamilya na , ay inadággan na dán en pánnampalataya na . Mas madukás pa siya a tolay nan ten awan mánnampalataya .
58010022	Faith	Umadeni kitam ten Diyos a tehud a katapatan sakay matibay a pánnampalataya dikona , malinis en konsensiya , sakay bággi a naugasan ten malinis a dinom .
48001023	Description	Nabareta di la a en dati a nangusig dikodi ay mángngaral dán nadid ten pánnampalataya a dati ay gugustu na a wasakán .
44027034	Recommendation	Kaya kuman kamon tánni tehud kam a itággád tánni maligtas kam . Awan ti maaánya dikomoy a atanan . ”
56002002	Recommendation	Itoldu mu ten mágkatanda hidi a lállaki a dyan pabigla-bigla , magin kagalang-galang , magpugád ten sadili di , sakay magin matatag ten pánnampalataya di , págmahal sakay págtiis .
44017030	Recommendation	Nalay a panahun a pinabayan nen Diyos en tolay ten awan di pángtenggi dikona . Peru nadid ay awan dán , gapu inyutus na a magsisi en atanan a tolay sakay adeyuwan di dán en madukás di a kákkabiyag .
43019025	Description	Mágtaknág ten kasadát nen kudus ni Jesus en ina na , sakay en kapatkaka nen ina na a ti Maria a kabinga ni Cleopas . Ked bi haud ti Maria Magdalena .
66019013	Description	Putat ti digi en badu na . Sakay en págdulaw dikona ay “ Upos nen Diyos . ”
46008009	Recommendation	Peru magingat kam , bakay ten kalayaan moy a kuman ti ányaman a pagkain , ay magin dahilan nen págkasala nen mágkahina palla hidi ti pánnampalataya .
44013034	Grace	Tungkul ten kákkabiyag na a ruway sakay ten awan kákkarunot nen bággi na ay kinagi nen Diyos , ‘ Ipagkaluub ku dikomoy en banal hidi sakay maasaan a pagpapala kona ten impangaku ku kánni David . ’
43014020	Faith	Ti aldewid a iyud ay matukoyan moy a sikán ay ked ten Ama ku , sikam ay ked dikoku sakay sikán ay ked dikomoy . ”
62002003	Faith	Nakasiguradu kitam a matenggi tam en Diyos ni sássunudán tam en utus na hidi .
43008024	Sin	Kaya tatarudan en kinagi ku dikomoy a mágkatay kam a awan palla napatawad en kasalanan moy hidi . Ni awan kam maniwala a , ‘ Sikán ay Sikán dán , ’ ay mágkatay kam a awan palla napatawad en kasalanan moy hidi . ”
66017006	Sin	Sakay en pangileng ku dikona ay lasing ten digi nen tolay hidi nen Diyos a binábbunu gapu kánni Jesus . Minalisesák ten pákketa ku dikona .
58012017	Description	Sakay káttapos ay inagid na ten ama na en pagpapala a para ten panganay . Peru awan dán maari gapu awan dán mabagu en ginamet na , ányaman en gamitán na a págsisi sakay págsanget .
43007012	Description	Mamágganasasan en kakpalan . Kagi nen agum ay , “ Mabait iyán a tolay , ” kagi bi nen agum ay , “ Awan ! Itawtaw na la en tolay hidi ! ”
44011021	Faith	Ked dikodi en kapangyariyan nen Panginoon kaya makpal en naniwala sakay nagtiwala ten Panginoon .
52002004	Faith	Nan , ginustu nen Diyos a ipagkatiwala dikomi en Maganda a Bareta . Magtoldu kami bakán a para pasayaán en tolay nan tánni pasayaán en Diyos a makatukoy ten isip tam .
46015057	Grace	Magpasalamat kitam ten Diyos gapu inatáddan na kitam ti tagumpay ten pamamag-itan nen Panginoon tam a ti Jesu-Cristo !
54005005	Faith	En tatarudan a bilu a bábbi ay en mággeessa dálla . En Diyos en pag-asa na , sakay mágdadasalán siya aldew ay ti gibi .
43016024	Grace	Hanggan nadid ay awan kam palla ti inagid dikona ten pamamag-itan nen ngaran ku . Mággid kam , sakay tehud kam a matanggap , tánni makompletu en kasayaan moy . ”
46007021	Recommendation	Siko beman ay alipin dikona dinulaw ka nen Diyos ? Dyan mu iyud isipán . Peru ni tehud ka a pagkakataun a makalaya , ay samantalaán mu .
65001019	Sin	Hidi iyád en tolay hidi a mággagamitán ti bagay a tánni magkawatak-watak en mánnampalataya hidi , sunudán diyid ay en sadili di a kagustuwan sakay awan dikodi en Ispiritu .
48001006	Sin	Awan ku akalaán a ten sabadit la a panahun ay inadággan moy dán en Diyos a nangdulaw dikomoy ten pamamag-itan nen kabaitan ni Cristo , sakay tinumanggap kam ti iba a maganda a bareta .
58012014	Recommendation	Sikapán moy a makasundu en kaparehu moy a tolay sakay magpakabanal kam , gapu awan moy ketan en Panginoon ni awan kam mabiyag ti kona haád .
43021006	Description	“ Isáklad moy i pantiyen ti danág ti kawanan ni abingen , sakay makalap kam , ” kagi ni Jesus . Insáklad di ngani en panti sakay awan di maguyud ten kakpal nen nalap .
46007019	Recommendation	Awan dán ti halaga ni turi ka oni awan , nan en mahalaga ay en kássunud ten utus hidi nen Diyos .
45012008	Recommendation	Magpabegsák ti isip en tolay a tehud a kaluub a págpabegsák ti isip . Ni pángngatád en kaluub moy ay mangatád kam a maluwag ten pusu moy , ni pagin-pinunu bi ay mamunu kam ti buu a págsikap . Ni káttulung en kaluub moy ay gamitán moy iyán a tehud a dikál a kasayaan .
44019002	Faith	Tinanung na hidi a kinagi na , “ Natanggap moy dán beman en Banal a Ispiritu dikona summampalataya kam ? ” “ Awan palla , ni awan mi ngani nasanig a tehud a Banal a Ispiritu , ” tábbig di .
53003014	Recommendation	Maari a tehud haán dikomoy a awan sumunud ten kagiyán mi ti sulatid a iyád . Ni magkakonahud , ay dyan kam mákpággagum dikona tánni mapasaniki siya .
46015050	Sin	Iddi en gustu ku a kagiyán , kákkapatkaka ku hidi , en binuu nen pilas sakay digi ay awan maari a makabahagi ten kahariyan nen Diyos , sakay en bággi a pangluta ay awan maari a magmana ti biyag a awan ti katapusan .
43006027	Recommendation	Dyan kam magaryok ti pagkain a masida la nan en pagkain a awan masida sakay makapangatád ti biyag a awan ti katapusan . Iyán en iyatád dikomoy nen Anak nen Tolay , gapu siya en inatáddan nen Diyos Ama ti konahud a kapangyariyan . ”
59004003	Sin	Peru ni mággid kam ten Diyos ay awan kam makatanggap gapu madukás en ked ten isip moy , sakay gustu moy la a masunud en mágkadukás moy hidi a kagustuwan .
49005020	Faith	Pirmi kam a magpasalamat ten Diyos a Ama tam gapu ten atanan a bagay , ten ngaran nen Panginoon tam a ti Jesu-Cristo .
48003006	Faith	Kona ten nakasulat a nangyari kánni Abraham , “ Nanampalataya siya ten Diyos , kaya imbilang siya nen Diyos a tolay a matuwid . ”
66021023	Grace	Awan dán kailangan en aldew oni en bulan para mangdemlag ten siyudad , gapu en kaluwalhatian nen Diyos en mangdemlag haud , sakay en Kordero ay siya en simbuwan .
45008009	Faith	Peru awan kamon mabiyag a ayun ten kagustuwan nen bággi , nan ayun dán ten Ispiritu . Ti katunayan ay mágyan dán dikomoy en Ispiritu nen Diyos . Ni en Ispiritu ni Cristo ay awan ten essa a tolay ay bakán siya a kánni Cristo .
45011023	Faith	En Judio hidi ay itongku na a ruway ten ponan ni sumampalataya hidi , gapu kaya iyud a gamitán nen Diyos .
66014005	Description	Awan di napurbaan a nagbuli-buli , sakay awan ti mepintas dikodi .
44024014	Faith	Aminán ku a tatarudan a sumampalatayaák ten Diyos nen ninunu mi hidi ayun ti Dilanen a kákkagiyán di a liwat a pánnampalataya . Peru paniwalaan ku en atanan a nakasulat ten Kautusan sakay ten libru nen propeta hidi .
45013008	Recommendation	Dyan kam magkahud ti sagutin ten deyaman , maliban ten sagutin a magmahalan kam ten balang essa , gapu en magmahal ten kaparehu na a tolay ay sumunud ten Kautusan .
66016009	Sin	Nágkatutud ngani hidi ten matindi a init , peru embes a magsisi hidi sakay umadág ten kasalanan di hidi sakay magpuri ten Diyos , ay linapastangan di pa en ngaran nen Diyos a tehud a kapangyariyan a mángpaangay ti kona hidi haud a salot .
66021012	Description	En kudal na a pader ay mabagál , malangkaw , sakay tehud a sapulu ay ti duwwa a pintuwan , sakay balang essa a pintuwan ay tehud a magbantay a anghel . Sumássulat ten pintuwan hidi en ngaran nen sapulu ay ti duwwa a lahi ni Israel .
48003013	Grace	Tinubus kitam ni Cristo ten sumpa nen Kautusan dikona sinumpa siya para dikotam , gapu nakasulat a , “ Sinumpa en deyaman a nebátten ten kayu . ”
48001013	Sin	Tukoy moy dán en biyag ku tenhud , dikona a mahigpit en págsunud ku ten relihiyon nen Judio hidi . Awanák ti habag a mangusig sakay mangwasak ten simbaan nen Diyos .
66020002	Description	Dinuklos na en dragon , en matanda dán a biklat a awan ti agum nan en Diyablo oni Satanas . Pinungu siya nen anghel ten alay nen sanglibu a taon .
44008009	Description	Tehud haud a essa a lállaki a en ngaran na ay Simon . Ten purumeru ay pahangaán na en Samaritano hidi ten pamamag-itan nen galing na . Ipagmadikál na a siya ay makapangyariyan ,
50003010	Faith	En gugustu ku nadid ay makilala ti Cristo ti hustu , maranasan en kapangyariyan nen kákkabiyag na a ruway , mákbahagi ten tinággád na a hirap sakay pumarehu dikona pati ten kákkatay na ,
54005022	Recommendation	Dyan mu basta itupu i lima muwen ten maski ni kándeya tánni atáddan iyád ti kapangyariyan a mamahala . Ingatan mu a awan ka mesangkut ten kasalanan nen agum . Manatili ka a malinis .
56002003	Recommendation	Kona labi haud itoldu mu bi ten mágkatanda hidi a bábbi a mabiyag hidi a banal , dyan mametmet , dyan maglasing , nan dapat hidi a magtoldu ti maganda ,
46007038	Recommendation	I tarudid , maganda mákkabingaid , peru mas maganda en awan mákkabinga .
59001022	Recommendation	Ni sinanig moy la en Upos nen Diyos sakay awan moy inggamet ay linoku moy la en sadili moy .
43007001	Violence	Káttapos iyud ay linebut ni Jesus ti Galilea . Awan siya ummangay ti Judea , gapu gustu siya a bunuwán nen pinunu hidi nen Judio hidi haud .
46001030	Grace	Naggubwat dikona en biyag moy gapu ten pákpagkaessa moy kánni Cristo Jesus , a siya en ginamet a karunungan tam . Ten pamamag-itan na bi ay imbilang kitam a matuwid , pinagin-banal sakay inligtas nen Diyos .
43013005	Description	Káttapos ay nángbulak siya ti dinom ten palanggana sakay sinapulan na a ugasan en babásset nen disepulus na hidi sakay pinahidan na ten tuwalya a bumábburebád ten sáppang na .
44022004	Violence	Pinahirapan ku sakay pinabunu en sumunud hidi ti Dilanid a iddi . Pinapungu ku hidi sakay impepiresu , bábbi man oni lállaki .
43007043	Description	Kaya awan magkaparehu en isip nen tolay hidi tungkul dikona .
60005002	Recommendation	a alagaan moy en tolay hidi nen Diyos a impagkatiwala na dikomoy . Pospusán moy hidi a maluwag ten isip moy gapu iyud en gustu nen Diyos , bakán a mapilitan kam la . Gamitán moy en tungkulin moy bakán a para bayadan kam nan gamitán moy iyud gapu gustu moy a magserbi .
46015056	Sin	En kamandag nen kamatayan ay en kasalanan , sakay en begsák nen kasalanan ay maggubwat ten Kautusan .
59005004	Sin	Awan moy inupaan en pinagtarabahu moy hidi ten luta moy , maski en pinaggapas moy hidi ay magdaing ten Diyos . Sanigán moy ! En págdaing di ay nasanig dán nen Panginoon a makapangyariyan dilanget .
60002001	Recommendation	Kaya ibutan moy dán nadid en ugali moy hidi a mágkadukás , dyan kamon manglimang , magkukunwari , magsállap sakay magupos ti awan maganda tungkul ten agum a tolay .
46007039	Recommendation	En bábbi ay manatili ten kabinga na mentras biyag palla iyud . Peru kákkatay nen lállaki ay malaya dán a mákkabinga en bábbi maski ni deya en magustuwan na . Peru dapat ay ten kaparehu na la ti pánnampalataya ten Panginoon .
55002018	Sin	Linakadan di dán en dilan nen katutuhanan sakay gágguluwán di en pánnampalataya nen agum gapu ten págtatoldu di a nangyari kanon en kákkabiyag a ruway .
48005006	Faith	Para ten nákpagkaessa dán kánni Cristo Jesus , ay awan dán mahalaga ni turi siya oni awan . Mahalagaid ay en pánnampalataya a ketan ten gamet hidi a tehud págmahal .
58005009	Grace	Dikona a ganap dán siya , ay nagin pággubwatan siya ni awan ti katapusan a kaligtasan nen atanan a sumunud ten kaluuban na .
46016001	Recommendation	Nadid , tungkul bi ten págpuron ti itulung ten kákkapatkaka ti Judea , ay gamitán moy iyud a kona ten kinagi ku ten simbaan hidi ti Galacia .
49005022	Recommendation	Sikam a bábbi hidi , pasakup kam ten kákkabinga moy a kona ten págpasakup moy ten Panginoon .
43008012	Faith	Nadid , ruway a nagtoldu ti Jesus ten Pariseo hidi . Kinagi na , “ Sikán en demlag ni munduwiday . En sumunud dikoku ay magkahud ti demlag ten biyag na sakay awan dán maglakad ten diklám . ”
65001017	Recommendation	Mahal ku hidi a kákkapatkaka , alalahanán moy en kinagi nen apostol hidi nen Panginoon tam a ti Jesu-Cristo .
44017025	Grace	Awan siya mangailangan ti ányaman a tulung nen tolay , ta siya en nangatád ti biyag , angás sakay atanan a bagay ten atanan a tolay .
62005009	Faith	Ni maniwala kitam ten págpatunay nen tolay hidi , ay dapat a mas paniwalaan tam en págpatunay nen Diyos , saiyád en patunay nen Diyos tungkul ten Anak na .
45013014	Faith	En Panginoon a Jesu-Cristo i paghariyán moyid ten biyag moy sakay dyan moy sunudán en hilig hidi nen bággi .
58011030	Description	Gapu ten pánnampalataya nen Israelita hidi ten Diyos , ay naduray en pader nen Jerico káttapos di a pinalebutan ten pittu a aldew .
44019011	Grace	Naggamet haud en Diyos ti himala ten pamamag-itan ni Pablo .
43008034	Sin	Tummábbig ti Jesus , “ Kagiyán ku dikomoy ; a en mabiyag ti kasalanan ay alipin ni kasalanan .
62004011	Faith	Mahal ku hidi a kákkapatkaka , gapu sakonahud a kadakila en págmahal nen Diyos dikotam , ay dapat kitam bi a magmahalan .
44002028	Grace	Intoldu mu dikoku en tama a dilan tánni mabiyagák , putaták ti kasayaan gapu kakaguman taka . ’
54004013	Recommendation	Mentras a awanák haán , ay ibasa mu en Kasulatan ten atubengán nen katolayan , ten pángngaral sakay págtoldu mu .
47004008	Description	Páppahirapan di kami , peru awan kami summuku . Ni mensan , mabalisa kami peru awan nawanan ti pag-asa .
44002013	Description	Peru sinesti di en agum hidi a kinagi di , “ Lasing la hidi iyán ! ”
66021018	Description	Batu a haspe en ginamit ten kudal a pader , sakay en siyudad ay puru a gintu , maletmang a kona ten kristal .
66015006	Description	Linumuwas ten templo en pittu a anghel a tehud a tawid a pittu a salot . Nakabadu hidi ti malinis sakay makasili ten pudew na , sakay tehud hidi a baregkás a gintu ten rakaw di .
45012014	Recommendation	Idasal moy en mágga-usigán hidi dikomoy ; idasal moy hidi bakán a sumpaán .
66001015	Description	En básset na ay magsiláng-siláng a kumán a pinakintab a tangsu . Sakay en boses na ay kumán a sarubusub ni tapaw .
43017026	Grace	Impakilala taka dikodi , sakay tulos taka ipakilala pa , tánni en págmahal mu dikoku ay manatili dikoku , sakay sikán ay manatili bi dikodi . ”
45008032	Grace	Ni en sadili na a Anak ay awan na ingkemot nan inyatád na para dikotam a atanan , en agum pa beman hidi a bagay awan naid meatád dikotam ?
65001018	Sin	Kinagi di dán dikomoy tenhud a , “ Ten dimudyan a aldew ay tehud a dumemát a katolayan a pagtawaan di kam , alipin hidi nen mágkahalay a kagustuwan nen bággi di . ”
45011018	Recommendation	Alalahanán mu a bakán a siko en mangbiyag ten gamot hidi , nan en gamot hidi en mangbiyag dikomu .
47001024	Faith	Awan mi kam gustu a diktaan ni ánya i dapat moyid a paniwalaan , gapu tukoy mi a matatag kamon ten pánnampalataya moy . Gustu mi la a tumulung tánni magin masaya kam .
43011001	Description	Nadid , tehud a lállaki a nagkasakit ti Betania a en ngaran na ay ti Lazaro a kapatkaka de Maria ay ti Marta .
52004008	Sin	Kaya , ni deyaman en awan sumunud ti tolduwid a iyád ay bakán a ten tolay siya a summuway nan ten Diyos a mangatád dikomoy ten Banal na a Ispiritu .
62004002	Faith	Iddi en palatandaan a en Ispiritu ngani nen Diyos en ked dikodi : ni kagiyán di a ti Jesu-Cristo ay nagin tolay .
65001008	Sin	Kona labi hud ti tolayid a hidi iyád , gapu ten pangitain di hidi ay mággagamitán hidi ti kahalayan ten sadili di a bággi . Sakay gapu ten pangitain di hidi ay awan di gustu a magpasakup ten kapangyariyan nen Diyos sakay lállaitán di en anghel hidi .
60003011	Recommendation	Iwasan mu en madukás sakay gamitán mu en tama ; sakay pirmi mu a pagsikapan a mabiyag ti mapayapa .
51001023	Faith	Peru kailangan a manatili kam a tapat , matatag ten pánnampalataya moy , sakay dyan moy pabayan a mawan en pag-asa a gubwat ten Maganda a Bareta a nasanig moy . Sikán a ti Pablo ay nagin tagapagserbi ten Maganda a Bareta a impahayag ten atanan a tolay ti buuwiday a mundu .
43008059	Violence	Pákkasanig nen Judio hidi ti iyud , ay nangkopkop hidi ti batu tánni batuwán di siya , peru tummagu ti Jesus sakay lummuwas ten Templo .
49004024	Recommendation	En dapat moy a ibadu ay en bigu a pagkatolay a linalang a kawangis nen Diyos , sakay mehayag ten matuwid sakay banal a kákkabiyag ayun ten katutuhanan .
66014012	Faith	Kailangan a magpakatatag en pinili hidi nen Diyos , en sumássunud hidi ten utus nen Diyos sakay manatili ten pánnampalataya kánni Jesus .
44013030	Description	Peru biniyag siya a ruway nen Diyos .
43010011	Description	“ Sikán en mabait a pastol . En mabait a pastol ay iyalay na en biyag na para ten tupa na hidi .
49003002	Grace	Maari a nabareta moy dán a gapu ten kabaitan nen Diyos ay nagkatiwalaanák na ti iyád a tungkulin para ten kapiyyaan moy .
56003010	Recommendation	Káttapos mu a sawayán a hanggan ti pumenduwwa en mánggiyya hidi ti págkampi-kampiyan ay dyan mu dán hidi pospusán ,
43010019	Description	Gapu ti kinagiyid a hidi iyud ni Jesus ten Judio hidi ay awan hidi namagkaessa ti palagay .
43003033	Faith	Peru en naniwala hidi ten imbareta na , ay magpatunay a en kinagi nen Diyos ay tama .
61003014	Recommendation	Kaya nadid kákkapatkaka ku hidi , alay tam a maguray ay pilitán tam a pirmi a maganda en gamet tam ten pangileng nen Diyos tánni magkahud kitam ti kapayapaan .
53003001	Faith	Kákkapatkaka mi hidi , bilang pangkatapusan , ipagdasal moy kami tánni en upos nen Panginoon ay mabilis a mekalat sakay pahalagaan nen atanan , kona ten gággamitán moy .
47004014	Faith	Gapu tukoy mi a en Diyos a nangbiyag a ruway ten Panginoon a ti Jesus , ay siya labi en mangbiyag a ruway dikomi a kaguman ni Jesus sakay iyangay na kitam ten páppágyanan na .
59005014	Recommendation	Ni tehud a te saket dikomoy ay dapat a padulaw na en pinunu hidi nen simbaan , tánni idasal di siya sakay haplasan di ti langis ten ngaran nen Panginoon .
44007023	Description	“ Dikona áppat a pulu dán a taon en idad ni Moises ay naisipan na a angay bumisita ten kasa-Israelita na hidi tánni ketan na en papágyan di .
44023027	Violence	Iyán a lállaki ay dinikáp nen Judio hidi sakay bunuwán di dán nakuwan . Nadid natukuyan ku a Romano bali siya kaya ginamet kuwid ay inligtas ku siya sakay pinaagum ku ten sundalu ku hidi .
44019029	Description	Gapu ti iyud ay nagkagulu ti hustu en buu a siyudad ten pákrawan . Binerber di de Gayo ay ti Aristarco a taga-Macedonia a kaguman ni Pablo sakay sabay-sabay di hidi a inyangay ten págmitingan .
44003014	Sin	Inadiyan moy en Banal sakay Matuwid , mas ginustu moy pa a paluwasán ten págpiresuwan en mágbabonu .
44015009	Faith	Impeta na a pantay en pangileng nen Diyos . Pinatawad na bi hidi ten kasalanan di gapu summampalataya hidi .
46011028	Recommendation	Kaya dapat a siyasatán nen tolay en sadili na bagu a kuman ten tinapay sakay uminom ten tasa .
46015058	Faith	Kaya ngani , mahal ku hidi a kákkapatkaka , magpakatatag kam a pirmi sakay dyan manghina . Magpakasipag kam ten págserbi moy ten Panginoon , gapu tukoy moy a awan masayang en pagud moy para dikona .
46004016	Recommendation	Kaya ipákkekagbi ku dikomoy , arigán moy en halimbawa ku hidi .
46001021	Faith	Gapu ten karunungan nen Diyos , ay awan na impakultad a matukuyan siya nen tolay ten pamamag-itan nen karunungan di . Nan ginustu na a iligtas en magpasakup hidi dikona ten pamamag-itan nen Maganda a Bareta a ipáppangaral mi , a ten pangileng nen agum ay kahangalan .
60003001	Recommendation	Nadid , sikam a bábbi hidi , pasakup kam ten kabinga moy . Tánni mara awan palla hidi maniwala ten Upos nen Diyos ay maari a maakit hidi a sumampalataya ni ketan di en mágkaganda moy a gamet . Maski ni awan kamon magpaliwanag dikodi ,
47005020	Recommendation	Kaya sikami ay inutusan ni Cristo ; en Diyos a mismu en mákpágguron dikomoy ten pamamag-itan mi . Mákpágguron kami dikomoy alang-alang kánni Cristo ; a pabagu kam ten Diyos a magin amigu bakán a kadima .
44002024	Description	Peru nadid ay biniyag siya a ruway nen Diyos sakay pinalaya na siya ten kapangyariyan nen kamatayan , gapu maski nikan ay awan siya maari a mepiresu ni kamatayan .
59002007	Sin	Hidi bi en mágsasestiyán ten maganda a ngaran a inyatád dikomoy .
54003003	Description	Awan siya lasinggeru , awan marahas , nan mahinahun ; awan mákkidima sakay awan mapagmahal ti pilak .
43004014	Grace	peru en uminom ten iyatád ku a dinom ay awan dán mauwaw a ruway . Gapu en dinom a iyatád ku ay magin kona ten bukal a tulos-tulos a magbulos sakay makapangatád dikona ti biyag a awan ti katapusan .
62002005	Faith	Peru en sumássunud ten upos nen Diyos ay mahal na a tarud en Diyos . Iyád en pakatukuyan tam a ked kitam dikona .
66016013	Description	Sakay mineta ku a magluwas ten ngusu nen dragon , sakay nen halimaw , sakay nen liwat a propeta , en tállu a mágkadingát a ispiritu a kumán a idsura ni tukak .
59002008	Recommendation	Maganda en gamet moy ni sunudán moy en utus ten kahariyan nen Diyos , kinagi na ten Kasulatan a , “ Mahalán mu en kaparehu mu a kona ten págmahal mu ten sadili mu . ”
47004005	Faith	Bakán a en sadili mi en ipáppangaral mi , nan ti Cristo Jesus a Panginoon . Sakay sikami ay tagapagserbi moy alang-alang kánni Jesus .
46015033	Recommendation	Dyan kam padadaya . “ En madukás a kaguman ay makasida ti mágkaganda a ugali . ”
58013020	Grace	En Diyos a naggubwatan nen kapayapaan sakay en nangbiyag a ruway ten Panginoon a ti Jesus a Dakila a Pastol nen tupa hidi gapu ten digi na a nangpatibay ten awan ti hanggan a kasunduwan .
50001027	Recommendation	Kaya ngani kákkapatkaka ku hidi , en mahalaga ay mabiyag a ayun ten Maganda a Bareta ni Cristo . Tánni makasoliyák man haán oni awan , ay nakasiguraduwák a manatili kam a matatag ten eessa a layunin . Sakay mamagkakaguman kam ten pákpaglaban para ten pánnalig ten Maganda a Bareta .
46006014	Grace	Biniyag a ruway nen Diyos ti Jesus-Cristo , sakay maski sikitam ay biyagán bi a ruway ten pamamag-itan nen kapangyariyan na .
55001006	Recommendation	Kaya ngani a ipaala-ala ku dikomu a gamitán mu ti maganda en kaluub nen Diyos dikomu a neatád dikona intupu ku en lima ku dikomu .
60004006	Grace	Kaya nepangaral bi en Maganda a Bareta ten patay hidi tánni maski ni natay dán hidi a kona ten nakatakda a mangyari ten atanan a tolay ay mabiyag en ispiritu di a kaguman nen Diyos .
46007023	Recommendation	Dikál a halaga en nangtubus nen Diyos dikomoy ; dyan kam paalipin ten tolay hidi .
46010010	Recommendation	Dyan kitam bi magreklamu a kona ten ginamet nen agum dikodi , kaya binunu hidi nen anghel a mámmuksa .
47002017	Faith	Awan kami kona ten agum hidi a inigosyu di en upos nen Diyos . Nan , bilang inutusan nen Diyos sakay tagapagserbi ni Cristo , buu a katapatan mi a ipáppangaral en upos na .
45015001	Recommendation	Sikitam a mágkabegsák ti pánnampalataya , ay tulungan tam en mágkahina hidi ti pánnampalataya . Bakán a en pangsadili tam la a kasayaan isipán tamid .
50002024	Faith	Umasaák ten Panginoon a awan dálla magmalay ay makaangayák haán .
66007001	Description	Káttapos ni iyud ay naketaák ti áppat a anghel a mágtaknág ten áppat a suluk ni munduwiday . Pugáddán di en áppat a parás tánni awan pala bumugsu ten luta , ten diget , o ni ten hádya man a kayu .
60004003	Sin	Tama dán en panahun a sinayang moy ten pággamet ten bagay hidi a kona ten gamet nen Hentil hidi : kahalayan , madukás a kagustuwan nen bággi , páglasing , madukás a kasayaan , inoman , sakay en makaánteng a págsamba ten diyos-diyosan hidi .
66011005	Violence	Ni tehud a masor a mangpasaket dikodi , ay lumuwas en apoy ten ngusu di a mangtutud ten kadima di . Ni magkakonahud ay matay en balang masor a mangpasaket dikodi .
44023005	Recommendation	Tummábbig ti Pablo , “ Kákkapatkaka ku hidi awanák ti nangmalayan a pinunu bali siya a padi . Gapu nakasulat ngani a , ‘ Awan ka dapat a magupos ti bagay a kontra ten pinunu nen banuwan . ’ ”
66022015	Sin	Peru mawarak ten luwas nen siyudad en kumán hidi a pággisipan ni asu , en mágdipor hidi , en mángngalunya hidi , en mágbabonu hidi , en mágsamba hidi ti diyos-diyosan , sakay en mágkabuli hidi ten upos ay ten gamet .
53001003	Faith	Kákkapatkaka mi hidi , dapat kami la a pirmi a magpasalamat ten Diyos gapu dikomoy . Gapu tulos-tulos a tumatag en pánnampalataya moy kánni Cristo , sakay lalu a lumagu en págmahalan moy ten balang essa .
46012002	Sin	Tukoy moy a dikona awan kam palla mánnampalataya , ay naniwala kam ten diyos-diyosan hidi a awan bi makapagupos .
49005025	Recommendation	Sikam a lállaki hidi , mahalán moy en kákkabinga moy a kona ten págmahal ni Cristo ten simbaan . Inhandug na en biyag na para ten simbaan
45012017	Recommendation	Dyan moy gantiyan ti madukás en nanggamet dikomoy ti madukás . Magsikap kam a mabiyag ti marangal .
60005006	Recommendation	Kaya magpakababa kam ten kapangyariyan nen Diyos tánni parangalan na kam ten intakda na a panahun .
44014017	Grace	Konapamanhud ay nangatád en Diyos ti sapat a katibayan a mangpatunay ni deya siya tánni matenggi moy siya ten pamamag-itan nen mágkaganda hidi a bagay a ginággamet na para dikomoy . Magpauden siya gubwat dilanget sakay mangatád ti maganda a ani ten takda a panahun . Átdenan na kam ti sapat a makan sakay páppasayaán na kam .
54003011	Recommendation	Kona labi hud , en bábbi hidi a katulung nen tagapangasiwa ay dapat a magin kagalang-galang , awan mametmet , mapagpugád sakay matapat ten atanan a bagay .
44012020	Description	Tehud a iyamut ti Herodes ten taga-Tiro hidi sakay ten taga-Sidon hidi . Nadid en tolay hidi ti duwwaid a iyud a siyudad ay nagkaessa a angay umadeni kánni Herodes . Inamigu di ti Blasto a tagapamahala ten palasyu a aguman na hidi a mákpágguron kánni Herodes tánni amu-amuwán di siya , gapu en paggubwatan nen kabiyagan di ay ten banuwan ni hari a Herodes .
43008049	Sin	Kinagi ni Jesus , “ Awanák sinaniban ni dimonyo . Pinarangalan ku en Ama ku , peru linapastanganák moy .
43006018	Description	Bigla a dummáddekál en tagmák gapu ten mabegsák a parás .
45008018	Faith	Para dikoku , en kahirapan hidi a táttiisán tam ten kasalukuyan ay awan meparehu ten kaluwalhatian a mehayag dikotam balang aldew .
62002012	Grace	Magsulaták dikomoy a anak ku hidi , gapu napatawad dán en kasalanan moy hidi gapu ten ginamet ni Cristo .
55001009	Grace	Inligtas kitam nen Diyos sakay dinulaw na kitam a magin tolay na . Ginamet na iyád , bakán a gapu ten nagamet tam nan ayun ten planu sakay kabaitan na a inyatád na dán dikotam ten pamamag-itan ni Cristo Jesus sapul pa ten sapul .
43019006	Violence	Pákketa dikona nen pinunu hidi nen padi hidi sakay nen guwardiya hidi ay nagpákrawan hidi , “ Ipaku siya ten kudus ! Ipaku ten kudus ! ” Kinagi ni Pilato dikodi , “ Alapán moy siya , sakay bahala kam a mángpaku dikona , gapu awanák ti ketan a kasalanan na . ”
60001010	Grace	En propeta hidi tenhud ay siniyasat di ti hustu sakay pinagadalan di en tungkul ti kaligtasanid a iyád . Kaya impahayag di a i kaligtasanid a iyád ay kaluub nen Diyos dikomoy .
63001007	Sin	Gapu nagkalat dán ti munduwiday en mágkadaya hidi ! Awan di gustu a tanggapán a ti Jesu-Cristo ay nagin tolay . En kona hidi haud a tolay ay mágkadaya sakay kontra kánni Cristo .
44024005	Sin	Gapu i tolayid a iyán ay manggugolu . Gágguluwán na atanan Judio maski hádya a lugar ni munduwiday sakay essa siya ten pinunu hidi nen Nazareno a grupu .
54003016	Grace	Awan matanggiyan en dakila a lihim nen rilihiyon tam : nehayag siya dikona nagin tolay , pinatunayan nen Ispiritu a matuwid , sakay netan nen anghel hidi . Nepangaral ten Hentil hidi , pinaniwalaan nen atanan , sakay indisunu dilanget .
66016021	Violence	Naguden ti dáddekál a táppeng ni iyelo a kumilu ti manga limmapulu a kilu balang essa , sakay nágkatáppelan en katolayan . Sakay linapastangan nen katolayan en Diyos gapu ten makaánteng a salot a danasán di !
61003013	Faith	Peru umasa kitam ten impangaku nen Diyos dikotam a bigu a langet sakay bigu a luta , katarungan i umiralid haud .
66006014	Description	Minawan en langet a kona ten kasulatan a bigla a linukot . En bukid hidi sakay en puduk hidi ay minágkawan ten dati di a puwestu .
58010010	Grace	Gapu ten pángsunud ni Jesu-Cristo ten kaluuban nen Diyos , kaya nalinis en kasalanan tam ten pamamag-itan nen pánghandug na ten sadili na a bággi . Pumensan na la iyád a ginamet , sakay awan dán kailangan a ruwayán .
52001002	Faith	Pirmi kami a magpasalamat ten Diyos gapu dikomoy a atanan , sakay pirmi mi kam a idasal .
66006004	Violence	Naketaák dámman ti kabayu a madidig . En mágkabayu ay naátdenan ti kapangyariyan a magpasapul ti gera ti lutaiday tánni mamagbunuwan i tolay . Naátdenan siya ti atakdug a ispada .
54006001	Recommendation	En alipin hidi ay dapat a gumalang ten amu di hidi tánni awan mapintasan en ngaran nen Diyos sakay en adal tam hidi .
51003009	Recommendation	Dyan kam magbuli-buli ten balang essa gapu ineklas moy dán en dati moy a pagkatolay sakay en gamet na hidi .
48003008	Grace	Sapul pa tenhud ay nepakapospos dán ten kasulatan a ibilang nen Diyos a matuwid en Hentil hidi ten pamamag-itan nen pánnampalataya di dikona . Impakapospos nen kasulatan en Maganda a Bareta kánni Abraham a , “ Ten pamamag-itan mu ay pagpalaán nen Diyos en atanan a bansa . ”
58012005	Recommendation	Sakay nalimunan moy dán beman en toldu nen Diyos a magpabegsák ten isip moy bilang anak na ? Kinagi na a , “ Anak , dyan mu ibali-awanán ni disiplinaán ka nen Panginoon , sakay dyan ka panghinaan ti isip ni sawayán na ka .
58013017	Recommendation	Sunudán moy en mangasiwa dikomoy sakay pasakup kam . Tungkulin di a bantayan di kam , sakay panagutan di kam ten Diyos . Ni sunudán moy hidi ay masaya hidi a mangsunud ten tungkulin di , peru ni awan ay malungkut hidi , sakay awan iyán makatulung dikomoy .
44013019	Description	Pinapuksa na en pittu a bansa ti Canaan sakay inyatád na i lugarid a hidi iyud ten ninunu tam hidi ,
54006003	Faith	Ni magtoldu en deyaman ti iba a adal , sakay awan nakaayun ten tunay a upos nen Panginoon a ti Jesu-Cristo sakay ten adal tungkul ten pagin-maka-diyos ,
63001010	Recommendation	Dyan moy tanggapán ten bilay moy oni batiyán en deyaman a umangay dikomoy a en itoldu na ay kontra kánni Cristo ,
47001005	Grace	Gapu ni sakonya ti kakpal en kahirapan mi gapu ten pákpagkaessa mi kánni Cristo , ay sakona bi hud ti kakpal en pángparapara ni Cristo dikomi .
65001011	Sin	Kakakagbi la hidi ta makaánteng en keangayan di gapu inarig di en halimbawa ni Cain . Gapu la ten sor di ten pilak ay impahamak di en sadi-sadili di a kona kánni Balaam . Nagribeldi bi hidi a kona kánni Core kaya puksaán bi hidi nen Diyos .
65001010	Sin	Peru hidi iyud a tolay a mágtoldu ti baka-bakán ay lállaitán di en bagay hidi a awan di tukoy . En isip di ay kona ten isip nen hayup a sunudán di laid ay en mabati di a siya en mángpahamak dikodi .
58011007	Faith	Gapu ten pánnampalataya ten Diyos , ay sinanig ni Noe en babala nen Diyos tungkul ten bagay hidi a mangyari a awan na palla netan . Summunud siya ten Diyos sakay naggamet ti dikál a abeng tánni iligtas na en sadili na sakay ten kabilay na . Ten pamamag-itan ni iyád ay hinatulan na i munduwiday , sakay imbilang siya nen Diyos a matuwid gapu ten pánnampalataya na .
58009006	Description	Konahád en ayus nen disalad nen kubu a tolda a págsambaan di . Sumáddáp en padi hidi kada aldew ten purumeru a bahagi tánni igamet di en tungkulin di .
44007051	Sin	Sakay kinagi ni Esteban , “ Tunay ti káttug i págguluwan moyen ! Sala moy a mabagu i kaisipan moyen . Sala moy a sanigán en katutuhanan a gubwat ten Diyos ! Kaparehu kam nen ninunu moy hidi a summuway ten Banal a Ispiritu .
54001009	Sin	Alalahanán tam a en Kautusan ay bakán a para ten mágkabait hidi a tolay , nan para ten awan hidi tumenggi ten batas sakay ten kriminal hidi , para ten awan hidi tumenggi ten Diyos sakay ten makasalanan hidi , para ten lapastangan hidi ten Diyos sakay ten awan hidi ti hilig ti kabanalan , sakay para ten mágbabonu hidi sakay ten mangbunu hidi ten sadili di a dáddikál .
46005009	Recommendation	Kinagi ku ten sulat ku a dyan kamon mákpággagum ten tolay hidi a mángngalunya .
48001015	Grace	Peru gapu ten kabaitan nen Diyos ay piniliyák na dán baguwák a neenak , sakay dinulawák na a magserbi dikona .
45007015	Description	Awan ku maintendiyan i sadili kuwiday . Gapu awan ku magamet en gustu ku hidi , nan en kaiyamutan ku en gággamitán ku .
61003018	Faith	Sikapán moy a lumagu ten kagbi sakay karunungan nen Panginoon sakay Tagapagligtas tam a ti Jesu-Cristo . Kao na en kapuriyan a awan ti katapusan ! Amen .
46004010	Description	Mangmang kami alang-alang kánni Cristo ; sikam ay mágkarunung gapu kánni Cristo ! Mágkahina kami ; sikam ay mágkabegsák . Immemenos kami ; sikam ay pápparangalan !
60005009	Faith	Dyan kam manteng dikona , begsákkan moy en pánnampalataya moy . Tukoy moy labi a bakán la a sikam i magdanasid ti kona haán a kahirapan , nan maski en kákkapatkaka moy hidi ti buuwiday a mundu .
51003022	Recommendation	Alipin hidi , sunudán moy en amu moy ti lutaiday ten atanan a bagay . Tehud man a maketa oni awan ay magtarabahu kam , bakán a para kasayaan nen tolay hidi , nan gapu sikam ay talaga a tapat sakay tehud a ánteng ten Panginoon .
66017012	Description	“ En mineta mu a sapulu a saduk ay sapulu a hari a awan palla nagsapul a maghari , peru maghari hidi a kaguman nen halimaw ten alay nen sang-odas .
46002012	Grace	En tinanggap tam ay bakán a ispiritu ni munduwiday nan en Ispiritu a gubwat ten Diyos , tánni maintendiyan tam en kaluub na hidi dikotam .
59005001	Recommendation	Sikam a mágkayaman hidi , sanigánnák moy ! Maglungkut kam sakay magsanget gapu ten matindi a hirap a dumemát dikomoy .
54006011	Recommendation	Peru siko , Timoteo , bilang tagapagserbi nen Diyos , ay umadeyu ka ti hidi iyád a bagay . Pilitán mu a mabiyag ti matuwid , maka-diyos , tehud pánnampalataya , págmahal , págtiis , sakay kahinahunan .
59005005	Sin	Nagpakasarap kam ti biyag ti lutaiday , sakay mágpapatabiyán kam a kona ten hayup a adeni dán a bunuwán .
66004004	Description	Nelebut bi haud en duwapulu ay ti áppat a trono , sakay balang essa ay tehud a mággetnud a tagapangasiwa , mágkapudew en badu di sakay tehud hidi a manga kurona a gintu .
66018007	Description	Ni konya siya a nagmataas sakay nagpakasaya ten kalayawan , ay ipabati moy bi dikona en kona labi hud a kahirapan sakay kalungkutan . Gapu pirmi na a kákkagiyán a , ‘ Sikán ay raina a páppuriyán ! Awanák bilu , sakay awanák makaennam ti kalungkutan ! ’
60003007	Recommendation	Sikam bi a lállaki hidi , mákpággagum kam ti maganda ten kabinga moy , gapu mas mahina hidi nan sikam . Alalahanán moy a inátdenan bi hidi nen Diyos ti biyag a awan ti katapusan a kona dikomoy . Gamitán moy iyád tánni awan ti magin hadlang ten págdasal moy .
54002012	Recommendation	Awan ku hidi payagan a magtoldu oni mánggiyya ten lállaki hidi , dapat hidi a tumahimik .
46001009	Faith	Matapat en Diyos a nangdulaw dikomoy tánni mákpagkaessa ten Anak na a ti Jesu-Cristo a Panginoon tam .
48005013	Recommendation	Kákkapatkaka hidi , dinulaw kam tánni magin malaya . Peru dyan moy bi gamitán en kalayaan moy tánni masunud moy en hilig nen bággi , nan magserbi kam ten balang essa a tehud a págmahal .
59002012	Recommendation	Kaya magingat kam ten ararikad moy sakay ten pággupos moy . Gapu hatulan kam nen Diyos ayun ten kautusan a mangpalaya dikomoy .
46012005	Faith	Tehud a iba-iba a paraan ni págserbi , peru eessa la en Panginoon a pagserbiyan .
45009005	Description	Naggubwat dikodi en lahi nen ninunu hidi , sakay tungkul ten pagkatolay ni Cristo ay naggubwat siya ten lahi di . En Kataasan a Diyos ay dapat a puriyán a awan ti katapusan ! Amen .
47001006	Description	Ni maghirap kami man , ay para iyád ten kapiyyaan moy sakay kaligtasan . Ni naparapara kami ay maparapara kam bi tánni matággád moy en kahirapan a danasán moy a kona dikomi .
47001021	Faith	En Diyos en mangpabegsák dikomi sakay dikomoy ten pamamag-itan nen pákpagkaessa kánni Cristo , sakay siya bi en nangpili dikomi .
44010015	Recommendation	Nasanig na a ruway en boses , “ Dyan mu ibilang a madingát en lininis dán nen Diyos . ”
66018009	Sin	Maglungkut sakay magsanget en hari hidi a nangalunya dikona , sakay nákpagsaya ten kalayawan dikona , mentras a táttan-awán di en asok nen natutud a siyudad .
43014023	Faith	Tummábbig ti Jesus , “ En magmahal dikoku ay sumunud ten utus ku hidi . Mahalán siya nen Ama ku sakay umangay kami mákpágyan dikona .
62004010	Grace	Iddi en págmahal : bakán a gapu minahal tam en Diyos , nan sikitam en minahal na sakay pinaangay na en Anak na tánni magin alay para ten kapatawadan nen kasalanan tam .
62001007	Faith	Peru ni mabiyag kitam a ayun ten demlag a kona dikona a pirmi a ked ten demlag ay tehud kitam a pákpagkaessa sakay en atanan nen kasalanan tam ay lininisan nen digi ni Jesus a Anak na .
48004007	Grace	Bakán kamon a alipin nan anak dán . Nadid , gapu anak kamon , ay ginamet nen Diyos a magin tagapagmana na kam .
58001008	Faith	Peru tungkul ten Anak na ay kinagi na a , “ En trono mu O Diyos , ay awan ti katapusan , en pághari mu ay tehud a katarungan .
43010033	Sin	Tummábbig en pinunu hidi nen Judio hidi , “ Bakán a gapu ten mágkaganda a gamet kaya batuwán mi ka nan gapu ten páglapastangan mu ten Diyos ! Gapu kinagi mu a Diyos ka peru tolay ka la . ”
66014011	Description	En asok nen apoy a mangpahirap dikodi ay magdisunu a awan ti katapusan . Aldew ay ti gibi ay awan makaimang ten pághirap di en sinumamba hidi ten halimaw sakay ten ribultu na , sakay en namarkaan hidi ten ngaran na . ”
47004001	Faith	Gapu ten kabaitan nen Diyos , ay inyatád na dikomi iyád a tarabahu , kaya awan manghina en isip mi .
58013006	Faith	Kaya awan magalangan a makagi tam a , “ En Panginoon en tumulung dikoku , awanák manteng , ánya magamitid nen tolay dikoku ? ”
45014003	Recommendation	Dyan imemenos nen kumákkan ti maski ni ánya en kumákkan la ti atong . Sakay dyan bi hatulan nen kumákkan la ti atong en kumákkan ti maski ánya , gapu tinanggap bi siya nen Diyos .
45015005	Grace	Ipagkaluub nakuwan nen Diyos , a mángngatád dikotam ti katatagan sakay begsák isip , a mabiyag kam a tehud a pamágkakaessa , ten págsunud ten halimbawa ni Cristo Jesus .
58007027	Description	Awan siya kaparehu nen iba hidi a kapunuwan a padi a kailangan a magalay a kada aldew . Magalay hidi , purumeru ay para ten sadili di a kasalanan , sakay káttapos ay para ten kasalanan nen katolayan . Pumensan la a nagalay ti Jesus para ten atanan , iyud ay dikona a inyalay na en sadili na .
62003017	Sin	Peru ni ketan nen essa a tehud a anggen ti biyag en kapatkaka na a mangailangan , sakay awan na iyád tinulungan , ay makagi beman a mahal na en Diyos ?
47005008	Faith	Mabegsák ngani en isip tam a iwarak en bággi tam a puwestu tam nadid , tánni makaguman tamon en Panginoon .
60002011	Recommendation	Kákkapatkaka ku hidi , ipákpágguron ku dikomoy , bilang dayu ti lutaiday dyan kam padaig ten mágkadukás hidi a kagustuwan nen bággi a kontra ten kaluluwa moy .
60002017	Recommendation	Igalang moy en atanan a tolay sakay mahalán moy en kaparehu moy hidi a mánnampalataya . Parangalan moy en Diyos sakay igalang moy en Emperador .
44007025	Description	En akala ni Moises ay naintendiyan nen kasa-Israelita na hidi a ten pamamag-itan na ay iligtas hidi nen Diyos peru awan di iyud naintendiyan .
50003002	Violence	Magingat kam ten tolay hidi a kumán a isip hayup , masássorán hidi a maggamet ti madukás , sakay ipilit di a kailangan en págturi .
56001016	Sin	Kákkagiyán di a kilala di en Diyos , peru awan ketan ten gamet di . Sasala hidi nen Diyos , masuwayin hidi kaya awan hidi makagamet ti ányaman a maganda .
45010002	Faith	Sikán dán en makapangpatunay a magsikap hidi tánni masaya en Diyos dikodi , peru mali en pággamet di .
47001004	Grace	Paraparaán na kitam ni tehud kitam a kalungkutan , tánni maparapara tam bi en agum hidi a tehud a kalungkutan .
55002015	Recommendation	Pilitán mu a magin karapatdapat ka ten pangileng nen Diyos . Tagapagserbi a awan ti dapat a ikasaniki , sakay tapat a tagapagtoldu ten mensahi nen katutuhanan .
53002004	Description	Kontraán na en atanan a tenggiyán a diyos sakay en ányaman a sássambaán nen tolay hidi , sakay itaas na en sadili na dikodi a atanan . Mággetnud siya ten Templo nen Diyos sakay magpakilala a siya en Diyos .
49006004	Recommendation	Sikam a dáddikál hidi , dyan kam maggamet ti ányaman a bagay a ikaiyamut nen anak moy . Nan , padikállán moy hidi a ayun ten disiplina sakay ten toldu nen Panginoon .
45008037	Grace	Awan ! Atananid a iyád ay kaya tam a pagtagumpayan ten pamamag-itan na a nangmahal dikotam .
44026014	Violence	Nelugmuk kami a atanan ten luta sakay tehudák a nasanig a magupos ten upos a Hebreo , a kinagi na , ‘ Saulo , Saulo bakin áusigánnák mu ? Siko labi a mismu i mangpasaketid ti bággi muwen . Kumán mu a itendak i básset muwen ti saet . ’
46013006	Faith	Awan na kasayaan en madukás a gamet , peru ikasaya na en katutuhanan .
59001021	Recommendation	Kaya adággan moy dán en atanan a mágkadukás a gamet . Magpakababa kam a pasakup ten Diyos sakay tanggapán moy en upos na a immula na ten pusu moy ta iyád en mángligtas dikomoy .
46003006	Grace	Sikán en nagmula , ti Apolos en nagdilig , peru en Diyos en nagpatubu sakay nagpalagu .
66014008	Sin	Tehud a inumunud a kaduwwa a anghel sakay kinagi na , “ Binumagsak dán ! Binumagsak dán en makapangyariyan a Babilonia ! Pinainom na en atanan a tolay ten alak nen kahalayan na ! ”
43015014	Recommendation	Amigu takam ni sássunudán moy en utus ku hidi .
62005021	Recommendation	Anak ku hidi umadeyu kam ten diyos-diyosan hidi .
55003006	Sin	Tehud a sangan dikodi a manglinlang tánni makasáddáp ten bilay nen bábbi hidi a alipin ni kasalanan sakay alipin nen sari-sari a kagustuwan .
49004015	Faith	Nan ten pamamag-itan nen pággupos ti katutuhanan a tehud a págmahal , dapat a lumagu kitam a kona kánni Cristo a siya en ulu tam a atanan .
49004003	Faith	Sikapán moy a mapanatili en pákpagkaessa a kaluub nen Ispiritu , ten pamamag-itan nen kapayapaan a mangipun dikomoy .
44009005	Description	“ Deya ka beman , Panginoon ? ” tanung ni Saulo . Tummábbig en boses , “ Sikán ay ti Jesus a áusigán mu .
60003015	Recommendation	Igalang moy ti Cristo sakay sambaán moy siya bilang Panginoon . Dapatid ay pirmi kam a nakahanda a magpaliwanag ten deyaman a magtanung dikomoy tungkul ten pag-asa moy .
44007033	Recommendation	Kinagi nen Panginoon dikona , ‘ Ibutan mu i sandalyas muwen gapu banal a lugar i págtaknággan muwen .
62002024	Faith	Pakaingatan moy ten pusu moy en nasássanig moy ten sapul pa . Ni gamitán moy iyád ay kaessa moy en Anak sakay en Ama .
43008051	Faith	Tandaan moy kagiyán kuwidi : en sumunud ten toldu ku ay awan dán matay maski nikan . ”
66020011	Description	Káttapos ni iyád ay netan ku en dikál a trono a mapudew sakay en mággetnud haud . Minawan en luta ay ten langet ten atubengán na , sakay awan dán minetan a ruway .
46006013	Recommendation	Kagiyán bi nen agum a , “ En pagkain hidi ay para ten tiyan ta en tiyan ay para bi ten pagkain . ” Tarud iyán ! Peru parehu la a sidaán nen Diyos hidi iyán . En bággi , ay bakán a para ten pángngalunya nan para ten págserbi ten Panginoon , sakay en Panginoon en mangalaga ten bággi .
45006011	Faith	Kaya dapat moy a ibilang en sadili moy a patay dán ten kasalanan peru biyag gapu ten Diyos , gapu nákpagkaessa kamon kánni Cristo Jesus .
47002014	Faith	Peru salamat ten Diyos ta pirmi na kami a ikuyug ten parada nen tagumpay ni Cristo , gapu ten pákpagkaessa mi dikona . Ginamit kami nen Diyos para kumalat en pákkatenggi kánni Cristo a kona ten kákkalat nen págpasárrub .
62001005	Grace	Saiyád en nasanig mi ten Anak na sakay ipahayag mi bi dikomoy : en Diyos ay demlag sakay awan ti ányaman a kadiklámman dikona .
43006037	Grace	Umadeni en atanan a iyatád nen Ama ku dikoku , sakay awan ku palakadán maski nikan en deyaman a umadeni dikoku .
58013001	Recommendation	Nadid , magtulos-tulos kam a magmahalan bilang matátkaka kánni Cristo .
58007025	Grace	Kaya ngani , a meligtas na en atanan a umadeni ten Diyos ten pamamag-itan na gapu biyag siya a awan ti katapusan tánni mángdasal dikodi .
43019015	Violence	Pummákraw hidi , “ Bunuwán siya ! Bunuwán ! Ipaku ten kudus ! ” “ Pepaku ku beman ten kudus en hari moy ? ” tanung ni Pilato . Tummábbig en pinunu hidi nen padi hidi , “ Awan kami ti hari nan en Emperador la ! ”
45011005	Grace	Kona bi nadid a kasalukuyan , tehud palla a sasangan a ten pinili hidi nen Diyos gapu ten habag na .
66017002	Sin	Nangalunya en hari hidi ti lutaiday ti bábbiyid a iyád , sakay linasing na en tolay hidi ti munduwiday ten alak nen kahalayan na . ”
45012010	Recommendation	Magmahalan kam bilang tunay a matátkaka sakay pahalagaan moy en agum ti mas pa ten págpahalaga di dikomoy .
45008014	Faith	En atanan a igiyya nen Ispiritu nen Diyos ay anak hidi nen Diyos .
66012003	Description	Tehud pa a essa a senyal en linumitaw dilanget : essa a madidig a dragon a tunay ti kadikál . Tehud siya a pittu a ulu sakay sapulu a saduk , tehud a manga kurona en balang essa ten ulu na hidi .
45008017	Faith	Sakay bilang anak hidi nen Diyos , sikitam ay tagapagmana nen Diyos a kaguman ni Cristo a tagapagmana . Gapu ni magtiis kitam a kaguman ni Cristo , ay makaguman na kitam ten kaluwalhatian na .
54005017	Recommendation	En pinunu hidi a mahusay a mangasiwa ay dapat a tumanggap ti pággalang sakay tama a bayad , lalu dán en masigasig hidi a mangaral sakay mágtoldu ten upos nen Diyos .
46008007	Sin	Peru awan atanan ay makatukoy ti iyád . Tehud a agum a tolay a nasanay dán a sumamba ten diyos-diyosan hidi tenhud , kaya hanggan nadid , ni kuman hidi ti konahud a pagkain , akala diyid ay atang padi iyud ten diyos-diyosan . Gapu kulang palla en kaalaman di , tukoy diyid ay nagkasala hidi ni kuman hidi ti iyud .
43015002	Grace	Káttolán na en balang pinget a awan magbunga sakay káttulan na sakay linisan en balang pinget a magbunga tánni lalu pa a magbunga ti makpal .
60005003	Recommendation	Dyan kam masiyadu a mahigpit ten tolay hidi a nasakupan moy , nan mángpeta kam ti maganda a halimbawa dikodi .
52004013	Recommendation	Kákkapatkaka mi hidi , gustu mi a matukuyan moy en tatarudan tungkul ten nágkatay dán hidi , tánni awan kam malungkut a kona ten tolay hidi a awan ti pag-asa .
58011029	Description	Gapu ten pánnampalataya ten Diyos , ay nakaarabes en Israelita hidi ten Madidig a Diget a kumán a ten mamadi a luta . Peru dikona umarabes en taga-Egipto hidi ay nágkalimás hidi .
44007020	Description	Ti panahunid a iyud ay neenak ti Moises , essa a anak a kasayaan nen Diyos . Tállu a bulan la siya a naalagaan nen dáddikál na hidi ten bilay di .
58005002	Grace	Mapákpággaguman na ti mahusay en tolay hidi a mangmang sakay masuwayin , gapu tehud bi siya a kahinaan .
45013012	Recommendation	Máglalilipas dán en gibi sakay adeni dán a dumemlag . Iyemang tamon a mággagamitán ti kona ten gamet nen tolay hidi a ked ten kadiklámman sakay magin handa kitamon a mabiyag ten demlag .
49006009	Recommendation	Sikam a amu hidi , magin mabait kam ten alipin moy hidi . Dyan moy kalimunan a parehu kam a alipin nen eessa a Panginoon a ked dilanget , sakay awan siya ti piliyán .
45012015	Recommendation	Mákpagsaya kam ten masaya hidi , sakay mákpaglungkut kam ten malungkut hidi .
45002005	Sin	Peru gapu ti káttug ni ulu muwen sakay ten awan mu págsisi , ay padággiyán mu la en parusa nen Diyos dikomu ti aldewid a iyud , ni ipeta dán nen Diyos en iyamut na sakay makatarungan a pághatul na .
44014019	Violence	Peru dinumemát en Judio hidi a gubwat ti Antioquia sakay ti Iconio . Sinulsulan di en tolay hidi ti Listra kontra kánni Pablo kaya binábbatu di siya . Sakay hinehela di a paluwas ten siyudad ta isip diyid ay patay dán siya .
43013021	Description	Káttapos a kagiyán ni Jesus hidi iyud ay nabalisa siya ti hustu sakay kinagi na , “ Kagiyán ku dikomoy a essa dikomoy en mángtokyon dikoku . ”
48003022	Faith	Peru ayun ten kasulatan , atanan tolay ay alipin ni kasalanan . Kaya en impangaku nen Diyos ay matanggap ten pamamag-itan nen pánnampalataya kánni Jesu-Cristo a iyatád ten atanan nen sumampalataya .
66011007	Violence	Káttapos di a magpatunay , ay umawas en essa a halimaw ten ábbut a tunay ti kadsalad sakay mákpaglaban dikodi . Taluwán hidi nen hayup sakay bunuwán na hidi ,
58003014	Faith	Gapu makaguman tam ti Cristo , ni manatili kitam a matatag ten pánnampalataya tam dikona a hanggan ten katapusan .
45008010	Faith	Peru ni mágyan dán dikomoy ti Cristo , maski ni matay dán en bággi moy gapu ten kasalanan ay biyag en ispiritu moy gapu imbilang kamon nen Diyos a matuwid .
44007052	Sin	Deya beman a propeta i awanid pinahirapan nen ninunu moy hidi ? Binunu di en nanghula ten káddemát nen matuwid a Tagapagserbi a intokyon sakay pinabunu moy .
48005021	Sin	págsállap , páglasing , kalayawan , sakay ten agum pa hidi a mágkadukás a gamet . Kagiyán ku dámman a ruway dikomoy : en mággamet hidi ti iyád ay awan ti kabahagi ten kahariyan nen Diyos .
43012036	Faith	Sumampalataya kam ten demlag mentras a kaguman moy palla en demlag tánni magin anak kam nen demlag . ” Káttapos na hidi a kagiyán ay lummakad ti Jesus sakay tinaguwan na hidi .
58003002	Faith	Matapat siya ten Diyos a nangpili dikona , kona kánni Moises a nagin matapat ten pinili hidi nen Diyos .
56003006	Grace	Imbuhus nen Diyos dikotam ti sagana en Banal na a Ispiritu ten pamamag-itan nen Tagapagligtas tam a ti Jesu-Cristo ,
44004036	Description	Kona labi hud en ginamet ni Jose a essa a Levita a taga-Chipre . Nginaranan siya nen apostol hidi a Bernabe gustu naid a kagiyán ay matáttulungán .
48006009	Recommendation	Kaya dyan kitam magsawa a maggamet ti maganda ; káddemát nen takda a panahun ay magani kitam ni awan kitam magsawa .
48002019	Faith	Minatayák dán ten Kautusan ten pamamag-itan labi nen Kautusan tánni nadid ay mabiyagák a para ten Diyos . Natayák dán a kaguman ni Cristo ten kudus .
66011001	Recommendation	Káttapos , ay tehud a nangatád dikoku ti págsukat a kumán a sarukud sakay kinagi na dikoku , “ Tumaknág ka , ta angen mu sukatán en templo nen Diyos sakay en altar . Bilangán mu bi en magsamba hidi haud .
66014004	Description	Hidi iyád en lállaki hidi a nanatili a malinis , awan hidi nagkahud ti ányaman a kaugnayan ti bábbi . Inunonud di en Kordero hádya man en angayan na . Tinubus hidi ten buu a katolayan bilang purumeru a alay ten Diyos sakay ten Kordero .
66009007	Description	Kumán a kabayu a nakahanda para ti labanan en dudun hidi . Tehud hidi a kumán a kurona a gintu , sakay en rupa di ay kumán a rupa ni tolay .
60002016	Recommendation	Malaya kamon , peru dyan moy gamitán en kalayaan moy para maggamet ti madukás nan mabiyag kam a bilang alipin hidi nen Diyos .
54004010	Faith	Kaya ngani a magsumikap kitam sakay magtiyaga gapu en pag-asa tam ay ked ten biyag a Diyos a Tagapagligtas nen atanan a tolay , lalu dán ten mánnampalataya hidi .
58010029	Sin	Sakonya a dággi ti palagay moyid i parusaid nen tolay manginsultu ten Anak nen Diyos , sakay en awan mangpahalaga ten digi na a nangpatibay ten kasunduwan sakay nangpabanal dikona , sakay ten awan mánggalang ten makákkagbiyán a Ispiritu ?
43020021	Grace	Kinagi dámman a ruway ni Jesus dikodi , “ Magkahud kam ti kapayapaan ! Ni konyaák a inutusan nen Ama , ay kona bi hud , utusan takam bi . ”
65001016	Sin	I tolayid a hidi iyád ay awan kontentu , masesti , alipin nen mágkahalay a kagustuwan , mágkahambug , sakay bihasa hidi a mangloku tánni maalap di en gustu di .
66006015	Description	Tinumagu ten kuwe-kuweba sakay ten batu-batu hidi en hari hidi ti lutaiday , kona bi hud en gubernador hidi , en pinunu hidi ni sundalu , en mágkayaman hidi , en tehud hidi a kapangyariyan , sakay en atanan a tolay alipin ay ten malaya .
66021008	Sin	Peru makaánteng en mangyari ten ársot hidi , ten taksil hidi , ten magkasayaan hidi ten kasuklam-suklam a kahalayan , ten mágbabonu hidi , ten mángngalunya hidi , ten mágdipor hidi , ten mágsamba hidi ti diyos-diyosan , sakay ten atanan nen mágkabuli hidi . En magin kabunong di ay en malawak a gumággitáng a asupre . Siya iyád en kaduwwa a kamatayan . ”
44022016	Recommendation	Ánya pa urayán muwid ? Tumaknág ka , magpabinyag ka sakay magdasal ka ten ngaran na tánni mapatawad ka ten kasalanan mu hidi . ’ ”
66009008	Description	Kumán a buuk ni bábbi en buuk di , sakay kumán a ngipán ni leon en ngipán di .
55002024	Recommendation	Awan ka dapat a mákdima bilang tagapagserbi nen Diyos , nan dapat ka a magin mabait a mákpággagum ten atanan , mahusay a magtoldu sakay matiyaga ,
51002005	Faith	Maski ni awanák haán , ay kagumanák moy bi ten ispiritu . Masayaák gapu maayus en kákkabiyag moy sakay matatag en pánnampalataya moy kánni Cristo .
60003012	Sin	En mata nen Panginoon ay nakatuun ten matuwid , sakay sanigán na en dasal di , peru en mággamet hidi ti madukás ay adággan na ! ”
53002013	Faith	Kákkapatkaka mi hidi a mahal nen Panginoon , dapat kami a pirmi a magpasalamat ten Diyos gapu dikomoy . Kaguman kam ten dipalongu na hidi a pinili tánni pagkaluuban ti kaligtasan ten pamamag-itan nen kapangyariyan nen Banal a Ispiritu a mangpabanal dikomoy ten pamamag-itan nen pánniwala moy ten katutuhanan .
66022011	Recommendation	En mággamet ti madukás ay magtulos a magpakadukás , en madingát ti kákkabiyag ay magtulos a magpakadingát . En malinis ti kákkabiyag ay magtulos a magpakalinis , sakay en banal ti kákkabiyag ay magtulos a magpakabanal . ”
44002038	Faith	Tummábbig ti Pedro , “ Pagsisiyan moy dán sakay adággan en kasalanan moy hidi sakay magpabinyag kam ten ngaran ni Jesu-Cristo tánni mapatawad kam , sakay ipagkaluub na dikomoy en Banal a Ispiritu .
52005015	Recommendation	Dyan kam gumanti ten naggamet hidi dikomoy ti madukás . Nan itulos moy a maggamet ti maganda ten balang essa .
45001027	Sin	Kona bi hud en ginamet nen lállaki hidi ; umád hidi a mákpagaladug ten bábbi hidi nan ten kaparehu di bi a lállaki . Iyád a gamet di ay kasuklam-suklam a bagay kaya talaga a maparusaan hidi ti karapatdapat gapu ten gamet di a madukás .
50002018	Recommendation	Kona labi hud , dapat kam a magsaya sakay mákpagsaya kam dikoku .
44003019	Recommendation	Kaya nadid ay magsisi kamon sakay magsoli kamon ten Diyos a inadággan moy tánni patawadán na en kasalanan moy ,
66021025	Description	Permanenti a bukas ti buu a maghapun en pintuwan hidi nen siyudad gapu awan dán magkahud ti gibi haud .
43006054	Faith	Peru en kuman ten bággi ku sakay uminom ten digi ku ay magkahud ti biyag a awan ti katapusan , sakay ruway ku siya a biyagán ten katapusan a aldew .
43019011	Sin	Tummábbig ti Jesus , “ Kaya mu la magamet iyán ay gapu impagkaluub nen Diyos dikomu i kapangyariyanid a iyán , kaya mas madággi en kasalanan nen náng-angay háddi dikoku . ”
59002017	Faith	Kaya en pánnampalataya a awan ti kaguman a gamet ay patay .
45008003	Sin	Ginamet nen Diyos en awan nagamet nen Kautusan gapu ten kahinaan nen tolay . Pinaangay na háddi en sadili na a Anak a kona ten essa a tolay a makasalanan tánni sidaán en kasalanan . Kaya hinatulan na dán en kasalanan a nangalipin ten tolay .
60003014	Recommendation	Peru ni paggamitan di kam ti madukás gapu ten pággamet moy ti maganda ay magsaya kam . Dyan kam manteng sakay dyan kam mabalisa .
51003021	Recommendation	Dáddikál hidi , dyan moy subraan a magsaranta ten anak moy hidi , bakay ni manghina en isip di .
66018002	Sin	Pinumákraw siya ti tunay ti begsák a kinagi na , “ Binumagsak dán ! Binumagsak dán en makapangyariyan a Babilonia ! Nadid ay páppágyanan dálla siya nen dimonyo hidi , págpiresuwan ten mágkadukás hidi a ispiritu , nen mágkadingát a ibun , mágkadingát hidi sakay kasuklam-suklam a hayup .
62002022	Sin	Deya beman en mabuli ? Awan beman en magkagi a ti Jesus ay bakán a en Cristo ? Ni deyaman en magkagi ti iyád ay anti-Cristo ; awan di paniwalaan en Ama sakay en Anak .
46011027	Sin	Ni deyaman en kuman ten tinapay sakay uminom ten tasa nen Panginoon ten paraan a awan karapatdapat ay nagkasala ten bággi sakay ten digi nen Panginoon .
59002020	Faith	Siko a mangmang ! Gustu mu beman a patunayan ku dikomu a awan ti kuwenta en pánnampalataya a awan ti kaguman a gamet ?
43018003	Description	Kaya ummangay haud ti Judas a kaguman en sangan a pinunu nen mágbantay hidi ten Templo sakay essa a grupu a sundalu a Romano a gubwat ten pinunu hidi nen padi hidi sakay ten Pariseo hidi . Tehud hidi a tawid a parol , sulu sakay armas .
53003003	Grace	Peru matapat en Panginoon , siya en mangpatatag dikomoy sakay máng-ingat kontra ten Madukás .
44007021	Description	Sakay dikona a ibut di dán , ay inampun siya nen anak a bábbi nen Faraon , sakay pinadikál na siya a kumán a sadili na a anak .
66008005	Description	Káttapos ni iyud , ay nangalap en anghel ti genggeng ten altar sakay indátton na ten págtutudan ti insenso , sakay imbudas na ten luta . Pagdaka a nagkáddur , tehud a galungogung , nagkilat , sakay naglinug .
66018003	Sin	Gapu umminom ten alak nen kahalayan na en atanan a bansa . Nákpangalunya dikona en hari hidi ti lutaiday , sakay en nigosyanti hidi ti buuwiday a mundu ay yummaman ten mahalay na a kákkabiyag . ”
44026021	Violence	Gapu ti iyud a ginamet ku kaya dinikáppák nen Judio hidi dikona kedák ten Templo sakay gustuwák di a bunuwán .
55004004	Sin	Sala di dán a mágsanig ten katutuhanan , nan mas gustu di pa a mágsanig ten istorya hidi a awan ti katutuhanan .
43006064	Faith	Peru tehud a sangan dikomoy a awan maniwala dikoku . ” ( Nakagi iyád ni Jesus gapu sapul pa ten sapul ay tukoy na dán en awan hidi maniwala dikona , sakay en mángtokyon dikona . )
43013026	Description	Tummábbig ti Jesus , “ En páng-atáddan ku ten tinapay káttapos ku a isawsaw ay siya iyud . ” Kaya nangalap ti Jesus ti tinapay sakay káttapos na a insawsaw ay inyatád na kánni Judas a anak ni Simon Iscariote .
54006020	Recommendation	Nadid Timoteo , pakaingatan mu en nepagkatiwala dikomu . Sakay adeyuwan mu en uronan hidi a awan maka-diyos sakay awan ti kuwenta a kákkagiyán nen agum a tolay a karunungan peru bakán .
44017005	Violence	Peru nainggit en Judio hidi kaya sinulsulan di sakay pinisan en abusador hidi , sakay inutusan di hidi a manggulu ten siyudad . Sináddáp di en bilay ni Jason , pilit di a aryokán de Pablo ay ti Silas tánni iyatubeng ten tolay hidi .
62005016	Sin	Ni deyaman en maketa ten kapatkaka na ti pánnampalataya a naggamet ti kasalanan a awan humayun ti kákkatay , ay ipagdasal na iyud a kapatkaka ten Diyos a makapangatád dikona ti bigu a biyag . Iyád ay para ten kákkapatkaka hidi a en kasalanan di ay awan humayun ti kákkatay . Tehud a kasalanan a humayun ti kákkatay , sakay awan ku kagiyán a ipagdasal moy en deyaman a maggamet ti kona haud .
43013020	Faith	Kagiyán ku dikomoy a : ni deyaman en mangtanggap ten inutusan ku ay mangtanggap bi dikoku sakay ni deyaman en mangtanggap dikoku ay mangtanggap bi ten nangutus dikoku . ”
58012028	Faith	Kaya magpasalamat kitam ten Diyos , gapu tummanggap kitam ti kahariyan a awan mayanág . Sambaán tam en Diyos ten paraan a makasaya dikona , tehud a pággalang sakay ánteng ;
44019013	Description	Tehud a sangan haud a Judio a maglebut a magpalakad ti mágkadukás a ispiritu , pinurbaan di a gamitán en ngaran ni Jesus ten págpalakad di ti mágkadukás a ispiritu . Kinagi di , “ Ten ngaran ni Jesus a impangaral ni Pablo , utusan takam a lumakad kamon haán ! ”
44015040	Grace	Ingkuyug bi ni Pablo ti Silas sakay lummakad hidi káttapos a idasal nen mánnampalataya hidi a kagbiyan hidi nen Panginoon .
63001008	Recommendation	Magingat kam tánni awan mawanan ti kabuluhan en pinagpagudan mi , nan tánni matanggap moy en piremyu .
66011006	Violence	Tehud hidi a kapangyariyan a mangpugád ten uden dilanget mentras a magpahayag hidi ten mensahi a gubwat ten Diyos . Tehud bi hidi a kapangyariyan a pagin-digiyán en dinom , sakay mángpademát ti salot ti lutaiday ányaman a odas a gustuwán di .
44008021	Sin	Awan ka kabilang dikomi sakay awan ka ti karapatan ti bagayid a iyád , gapu tukoy nen Diyos a madukás i isip muwen .
43017010	Faith	Atanan ni kao ku ay kao mu , sakay atanan bi ni kao mu ay kao ku , sakay maparangalanák ten pamamag-itan di .
45003012	Sin	En atanan ay ummadág ten Diyos sakay ginamet di a nagpakadukás . awan ti maggamet ti maganda , awan maski ni essa . ”
50002003	Recommendation	Dyan kam maggamet ti ányaman a bagay gapu la ten kagustuwan moy a metanyag , nan magpakababa kam sakay dyan moy isipán a mas mataas kam nan ten agum .
66001013	Description	Sakay mágtaknág ten ditángnga nen págdáttonan ti simbuwan en kumán a Anak nen Tolay , nakabadu siya ti malayon a hanggan ten bulong na . Sakay tehud a baregkás a gintu en rakaw na .
66022003	Faith	Awan ti ketan haud a ányaman a sinumpa nen Diyos . Ketanid ten siyudad ay en trono nen Diyos sakay nen Kordero , sakay sambaán siya nen tagapagserbi na hidi .
60004007	Recommendation	Tandaan moy , adeni dán en katapusan ni munduwiday , kaya kailangan moy a magpugád sakay mahusay en pággisipan moy tánni makapagdasal kam .
44014026	Grace	Sapul ti Atalia ay nággabeng hidi a pasoli ti Antioquia . Haud labi en nángdasalan di dikodi a aguman hidi nen Diyos gapu ten natapos di dán a tarabahu .
46007028	Recommendation	Peru ni mákkabinga ka ay awan ka magkasala . Ni en essa a dalaga ay mákkabinga ay awan bi siya magkasala . Peru en mákkabinga ay makabati ti kahirapan ten biyag nadid , saiyád en gustu ku a maiwasan moy .
49006012	Sin	Gapu awan kitam mákpaglaban ti tolay , nan ten pinunu hidi , ten tehud hidi a kapangyariyan , sakay ten tagapamahala hidi nen kadiklámman a ked ti munduwiday , en ispiritu hidi a mágkadukás ten kalawakan .
59001005	Recommendation	Ni mangailangan kam ti karunungan ay mággid kam ten Diyos ta átdenan na kam . En Diyos ay masaya a mangatád ten bawat mággid .
52005019	Recommendation	Dyan moy hadlangan en Banal a Ispiritu .
58009002	Description	En kubu a tolda a netaknág ay tehud a duwwa a bahagi ; en purumeru ay en dáddulawán a Lugar a Banal . Ked haud en simbuwan , en lamesa , sakay en tinapay hidi a nealay ten Diyos .
66003018	Recommendation	Kaya ipayu ku dikomu a mamali ka dikoku ti puru a gintu tánni talaga a magin mayaman ka . Mamali ka bi dikoku ti mapudew a badu tánni mawan en tagama mu ta eklas ka , sakay gamot ti mata tánni maketa ka .
62005013	Faith	Insulat ku iyád dikomoy tánni matukuyan moy a sikam a sumampalataya ten Anak nen Diyos ay tehud a biyag a awan ti katapusan .
43007018	Faith	En magtoldu ten gubwat la ten sadili na ay maghangad ti sadili a karangalan . Peru en tolay a maghangad a maparangalan en nangutus dikona ay tolay a matapat sakay awan magbulibuli .
47004007	Grace	Peru sikami a pinagkaluuban ti iyád a ispirituwal a kayamanan , ay kababaan la a pággasákkan a kona ten binga , tánni ipakapospos iyád a dakila a kapangyariyan ay kao nen Diyos , bakán mi a kao .
45012019	Recommendation	Kákkapatkaka ku hidi , dyan kam gumanti . Ipabahala mu dálla iyud ten iyamut nen Diyos . Gapu nakasulat a , “ Kao ku en kágganti , sikán en gumanti , kagi nen Panginoon . ”
43008054	Faith	Kinagi ni Jesus dikodi , “ Ni sikán la en mangparangal ti sadili kuwidi ay awan ti kuwenta . En Ama ku en mangparangal dikoku sakay kákkagiyán moy a siya i Diyos moyid .
45014020	Recommendation	Dyan moy sidaán en tarabahu nen Diyos gapu la ten makan . Atanan ni makan ay malinis sakay maari a kanán . Peru madukássid ay ni magkasala en agum gapu ten kákkanán mu .
43019040	Description	Inalap di en bangkay ni Jesus , sakay pinasárruban di mentras a balután ti damit a lino , ayun ten kaugaliyan nen Judio hidi .
58010034	Faith	Nákpagtiis kam ten pághirap nen nepiresu hidi . Sakay tinanggap moy a tehud a kasayaan dikona inagew di en ari-ariyan moy , gapu tukoy moy a tehud kam a mas mágkaganda sakay awan mawan a ari-ariyan a nelaan dikomoy .
44013023	Grace	Ten lahi ni David en naggubwatan ni Jesus , en impangaku nen Diyos ten Israelita hidi a magin Tagapagligtas .
46002009	Faith	Peru kona ten nesulat , “ Awan palla ti naketa , oni nakasanig , awan palla bi inabut nen isip ni tolay , en inhanda hidi nen Diyos para ten magmahal hidi dikona . ”
45008011	Grace	Ni mágyan dikomoy en Ispiritu nen Diyos a nangbiyag a ruway kánni Jesu-Cristo , ay siya labi en mangbiyag a ruway ten bággi moy a tehud a kamatayan , ten pamamag-itan labi nen Ispiritu na a mágyan dikomoy .
45008016	Faith	En Ispiritu en magpatunay , kaguman na en ispiritu tam a sikitam ay anak hidi nen Diyos .
48006007	Recommendation	Dyan moy isipán a kaya moy a dayaán en Diyos . Ni ánya en immula nen tolay , ay iyud labi i aniyán naid .
45011022	Grace	Háddi tam a ketan en kabaitan nen Diyos sakay mahigpit ten pághatul na . Maghatul siya a tehud a kaparusaan ten nagkasala hidi dikona , peru mabait siya dikomoy ni manatili kam ten kabaitan na . Ni awan , ay káttulán na kam bi .
59005007	Recommendation	Kákkapatkaka ku hidi , magtiyaga kam a maguray a hanggan ten káddemát nen Panginoon . Kona ten mágmula a matiyaga a maguray ti uden sakay ten maganda a págbunga nen mula na .
55001016	Grace	Kagbiyan nakuwan nen Diyos en pamilya ni Onesiforo . Gapu pirmiyák na a angen pabegsákkán ti isip , sakay awanák na ikasaniki maski ni piresuwák .
62002028	Faith	Kaya ngani anak ku hidi , mákpagkaessa kam dikona tánni magin matiwasay en isip tam ten kássoli na a ruway , sakay awan kitam masaniki dikona ten aldew nen kássoli na .
48005016	Recommendation	Iddi kagiyán kuwid dikomoy , pegiyya moy ten Ispiritu en biyag moy tánni awan kam magin alipin nen kagustuwan nen bággi .
54001015	Grace	I kagiyán kuwidi ay katutuhanan sakay dapat a tanggapán nen atanan : Ti Cristo Jesus ay ummangay ti munduwiday tánni iligtas na en makasalanan hidi . Sakay sikán en katindiyan ten atanan a makasalanan .
49006010	Faith	Bilang pangkatapusan , magpakatibay kam ten begsák a gubwat ten Panginoon sakay ten dakila a kapangyariyan na .
46010012	Recommendation	Kaya magingat en deyaman a magakala a mágtaknág siya , ta bakay merakpa .
58010014	Grace	Kaya , ten pamamag-itan nen pumensan la a pággalay na , ay pinagin-banal na hidi a awan ti katapusan en lininis na hidi .
43010031	Violence	Pákkasanig nen Judio hidi ti iyud ay , nangkopkop hidi a ruway ti batu tánni batuwán di siya .
46011003	Description	Peru gustu ku a maintendiyan moy a ti Cristo en nakasakup ten balang lállaki , en lállaki en nakasakup ten kabinga na , sakay en Diyos en nakasakup kánni Cristo .
58011036	Violence	En agum ay ininsultu sakay linatigu , sakay tehud bi a nekulung a nakakadena .
58006019	Faith	Iyád a pag-asa tam ay matibay sakay matatag a angkla nen biyag tam . Igiyya na kitam hanggan ten dilipot nen kortina ten Templo dilanget , ten danág a kabanal-banalan .
49005011	Recommendation	Dyan kamon mákpággagum ten tolay hidi a ked ten kadiklámman a awan ti ibunga a maganda . Nan ipeta moy dikodi a madukás en gamet di .
59004011	Recommendation	Kákkapatkaka ku hidi , dyan moy pintasan en kaparehu moy . En magpintas oni humatul ten kapatkaka na ay pinintasan na sakay hinatulan en Kautusan . Sakay ni hatulan mu en Kautusan ay bakán ka dán a tagasunud nen Kautusan nan tagahatul na ka dán .
66021021	Description	En sapulu ay ti duwwa a pintuwan ay perlas , en balang essa a pintuwan ay nayari ti eessa a perlas . En kakarsada ten siyudad ay puru a gintu , sakay maletmang a kona ten kristal .
58003006	Faith	Peru ti Cristo ay matapat bilang Anak para magin pinunu nen pinili hidi nen Diyos . Sakay sikitam en tolay na hidi ni matibay en pag-asa tam sakay ni awan tam iyád ikasaniki .
45012009	Recommendation	Magmahalan kam ti tatarudan a págmahal . Kaiyamutan moy en madukás sakay mahalán moy en maganda .
66011013	Violence	Sakay ti odasid biyid a iyud ay naglinug ti tunay ti begsák . Nasida en kasapulu a bahagi nen siyudad , sakay pittu a libu a tolay en natay . Mineántingan en naburay hidi a tolay , sakay pinuri di en Diyos dilanget .
48003020	Description	Peru awan kailangan i tagapamag-itanid ni mággeessa la a panig i maggamitid ti kasunduwan , en Diyos ay eessa la .
43019010	Description	Kinagi a ruway ni Pilato , “ Umád ka beman a mákpágguron dikoku ? Awan mu beman tukoy a maari taka a palayaán oni pepaku ten kudus ? ”
44008032	Description	Nadid , kona háddi en sumássulat ten binasa nen lállaki , “ Kumán siya a en tupa a netakda a bunuwán ; kona siya ten kordero a awan tumanggi maski ni rapasán mu en dutdut na . Sakay awan siya magupos maski ni sabadit .
44013021	Description	Nadid , gapu gustu di a magkahud ti hari ay inátdenan hidi nen Diyos ti essa a lállaki a ti Saulo a anak ni Cis , gubwat siya ten lahi ni Benjamin . Nagin hari di siya ti áppat a pulu a taon .
56001010	Sin	Gapu makpal a tolay , lalu dán en gubwat hidi ti Judaismo , en kumontra sakay mangdaya ten agum ten pamamag-itan nen adal hidi a awan ti kuwenta .
44010012	Description	Sumássakay haud en atanan a kalasi ni hayup , en maglakad hidi sakay en magarakas hidi ti lutaiday sakay en magegbár hidi .
43017022	Grace	Inyatád ku dikodi en karangalan a inyatád mu dikoku tánni tunay a magin essa hidi a kona dikota a eessa .
55001013	Faith	Unonudán mu en tama hidi a toldu a nasanig mu dikoku . Sakay manatili ka ten pánnampalataya sakay págmahal a tinanggap tam ten pamamag-itan nen pákpagkaessa kánni Cristo Jesus .
43002006	Description	Tehud a ánnám a tapayan a maglasán ti manga duwwa a pulu hanggan tállu a pulu a galon . Hidi iyád ay nehanda para pággugasan nen Judio hidi ayun ten relihiyon di .
46015034	Recommendation	Magpakatinu kam sakay adággan moy en págkasala . Awan matenggi nen agum dikomoy en Diyos . Kagiyán ku iyád tánni mapasaniki kam .
49004002	Recommendation	Magpakababa kam , mahinahun sakay matiyaga . Magmahalan kam sakay magpasensiyaan ten balang essa .
65001023	Recommendation	Agawán moy en agum a tolay ten apoy ti impiyerno . Sakay kagbiyan moy en agum peru tehud a kaguman a ingat , kaiyamutan moy maski en badu di hidi a nadingáttan gapu ti kahalayan .
45008028	Grace	Tukoy tam a en atanan a bagay a mangyari , ay kumilus en Diyos para ten kapiyyaan nen atanan a magmahal dikona , a dinulaw na ayun ten planu na .
45016019	Recommendation	Balitadu kam ten pagkamasunurin moy kánni Cristo a ikasaya ku . Peru gustu ku a magin matalinu kam tungkul ten bagay hidi a maganda sakay magin awan kam ti tukoy ten bagay hidi a mágkadukás .
58009004	Description	Ked haud en altar a gintu a págtutudan ti insenso , sakay en Kaban nen Kasunduwan a buu a nabalutan ti gintu . Ten disalad nen Kaban ay tehud a pággasákkan a gintu a en lasán na ay manna , en sarukud ni Aaron a nagduun , sakay en nágkatapyas a batu a sássulatan nen Kasunduwan .
45003027	Faith	Kaya ánya nadid i mepagmadikál tamid ? Awan ! Sakay bakin magmadikál kitam ? Gapu beman ten págsunud tam ten Kautasan ? Awan ! Nan gapu ten pánnampalataya kánni Cristo .
43014010	Faith	Awan ka beman maniwala a kedák ten Ama sakay en Ama ay ked dikoku ? En upos hidi a kagiyán ku dikomoy ay bakán a gubwat dikoku nan gubwat ten Ama a ked dikoku . Siya en manggamet ten bagay hidi a gággamitán ku .
44016022	Violence	Sabay-sabay a sinumunggab en katolayan kánde Pablo ay ti Silas , sakay pinaeklasan hidi nen pinunu hidi a tulos di a pinahaplit en duwwa .
43013034	Recommendation	Essa a bigu a utus en iyatád ku dikomoy : magmahalan kam ! Ni konya takam a minahal ay kona bi hud en págmahal moy ten balang essa .
47005001	Grace	Tukoy tam a kapag nasida dán en tolda a páppágyanan tam nadid , a gustu naid a kagiyán ay en bággi tam a makaluta , ay tehud a bilay dilanget a awan masisida , essa bilay a ginamet nen Diyos bakán a nen tolay .
43012044	Faith	Sakay mabegsák a kinagi ni Jesus , “ En maniwala dikoku ay bakán la a sikán en naniwalaan na , nan pati en nangutus dikoku .
44009013	Description	Kinagi ni Ananias , “ Panginoon , makpalák ben a bareta ti tolayid a iyán ten mágkadukás hidi a ginággamet na ten pinili mu hidi ti Jerusalem .
55003002	Sin	En tolay hidi ay magin makasadili , mahilig ti pilak , hambug , mapagsamantala , suwail ti dáddikál , awan ti utang a luub sakay awan maka-diyos .
45005009	Grace	Kaya ten pamamag-itan nen digi na ay imbilang kitam nadid a awan ti kasalanan , kaya gapu kánni Cristo siguradu kitamon a ligtas ten iyamut nen Diyos .
45014014	Sin	Gapu ten pákpagkaessa ku ten Panginoon a ti Jesus , ay siguraduwák a awan ti madingát a makan . Peru ni deyaman en maniwala a madingát en ányaman a bagay , ay madingát ngani iyud dikona .
54004006	Faith	Ni hidi iyád a toldu ay itoldu mu ten kákkapatkaka hidi ti pánnampalataya ay magin mahusay ka a tagapagserbi ni Cristo Jesus . Sakay tulos-tulos ka bi a palaguwán nen Diyos ten pamamag-itan nen toldu hidi a tungkul ten pánnampalataya sakay ten maganda a adal a unonudán mu .
