62003016	Faith	Jesucriston' bzanre' yel nban ke'en ni ke dan' nllie're' lli'on, ke len na' llaya'l nnézello kan' gon lli'o, zane yel nban kellon' ni ke be'nn lwelljllo.
43013001	Grace	Ka za ga'l lnni paskwn' Jesúsen' ba nnezre' ba bllin lla yeze'e yellrion', na' yeyeje' gan' zo Xe'e Diosen', na' kan' nllie'kzre' yeolol be'nn ka' llonlira'll Le'en yellrio ni, na' ka'kze bllie're' leake' bayollte.
58003017	Sin	Ke len na' goklla'a Diosen' leake' choa iz, ni ke da xhinnjen' ben ake' na', na' wasa't ake' kan' nna lla'a ake' latj dachen'.
60001014	Recommendation	Na' dan' nakre xhi'nn Diosen' llaya'l wzoare xti'lle', na' bill gonre da xhinnjen' byo' ra'llda'oren' kana', kan' bi nna chejnie're ke Diosen'.
45011032	Grace	Diosen' ba bchoybie' ke yeolol be'nnach de do'l ke ake' dan' bi llzenay ake'n, nench wroe're' yeya'chra'lle' yeololte be'nne.
66006006	Description	Na'll benra' bnne to be'nne do gan' lla'a be'nn tap ka', be'nn ka' zjallia xir na', golle' be'nnen' llia ko'll kabay gasjen', lle'e le'e: —Byej jalliayi' nbaz trigon' ren xhoa' dan' nzi'i cebada nench na' bi gaken wen, na' gaken win, na' xop ya nbaz trigon' sa'ken ka to raxhj ake' da gon ake' gan ke tlla llin, na' xop ya xhoa' cebadan' sa'ken ka to raxhj ake' da gon ake' gan tlla llin, zan bi wlleyi'o ceiten' ren xis uva.
59004010	Recommendation	Llaya'l wxhexj yichjre rao Xanllo Diosen', na'll Diosen' gone' nench gakre xhen.
44017031	Grace	Le ba nzoe' to lla kat gone' yel koxchis ke yeolol be'nne, na' ba brejte' be'nnen' gonrene' yel koxchisen', ke len na' basbane' Jesucriston' nench nnézello Le'en gone' yel koxchisen'.
43019002	Description	Na' waka'a ya ka', ben ake' to da bro' ake' yichje' de lba ye'che. Bayoll na', bwakw ake' Le'e to ra'll morad, ka da ka' llonrén no be'nn wnebia' ka' llin.
54005014	Recommendation	Ke len na' lle'nra' yechayna'a no'r wazeb llaban ka' da yobre, na' san aklle', na' yesgor xhi'nn ake', na' gapchi'i rill ake' kwasro, na' ka' bi we'n latj nne be'nne kello.
43014011	Faith	Lechejle' kia' zerena' Xa' na', na' Le'en zerene' nada'. Na' cha' bi llejle're xti'lla' na', lechejle' kia' dan' ba bre're yel wak ka' ba bena' na'.
66020014	Violence	Na'llen' yel got gan' lla'a be'nn wat ka', Diosen' bza'len lo yi' gabil dan' nak da xhen ka to nisda'o. Na' dan' got be'nn ka' blla'a lo yi' na', len na' yel got wllope ke ake'.
58009026	Description	Chenak byalljen brarj xchene'n zan ras, ba gote' zan ras kan' bxhe yellriote chenake. Tozen' badrarj xchene'n kan' bne Diosen' ba bllin lla ke'e, nench llak llake'e do'l ke be'nnach.
44013018	Description	Diosen' gokxhenre' kan' ben ake' blla'a ake' latj dachen' choa (40) iz.
46011033	Recommendation	Ke len na' be'nn bi'che, kat lldop ll-llayre nench ye'j gaore txhen, lekwexh lwelljre, na' ye'j gaore txhen.
66006012	Violence	Na' be'nnen' nak xhi'r da'on, bxhoxhje' sey wxhopen', na' bwia', na' le bxho'te to da xhen, le gokte willen' gasje ka to ra'll gasje da llak be'nn zo yel wan, ni ke dan' de yel got ke'e na', na' doxhen be'on bayaken xhna ka'kze llen.
58011035	Violence	Na' blla'a no'r ak, dan' bxenra'll ake' Diosen', na'llen' basbán Diosen' be'nn wat ke ake' ka' radj be'nn wat ka'. Na' bni't be'nn yobre, dan' bxenra'll ake' Dios na' wasa'te, bi gokra'll ake' yerá ake' rao na'a be'nn wen da xhinnj ka'. Be'e ake' latj bsa'kzi' ake' leake', le bnnez akre' wllin lla yelis yesbán Diosen' leake' radj be'nn wat ka', nench yellín ake' gan' llie' na'.
44016037	Violence	Na' Pablon' lle'e policía ka': —Zga'tek bdintat ake' neto' rao lkwe' be'nn zan ka' latj gon ake' yel koxchis keto', na'tell bro' ake' neto' rill ya, na' nna' lle'n akchekre' yesán ake' neto' llillize, rencha' ndeteto' le' yich nakto' be'nn Roma. Na' bi yellojto', dekz de yed kwin ake' yedrej ake' neto'.
45013009	Recommendation	Ley na' nen: “Bi tarenre no'r bi nak no'r keré, na' be'nn byio bi nak be'nn keré, na' bi gakre be'nn wen xhia, bi kwanre, bi chirjla'llre xti'll be'nne, bi sera'llre bi da de ke be'nne.” Na' biteze di'll yobre dan' nllia Diosen' bia'a gonllo, llayaken toze, na' nen: “Llie'ro' be'nn lwelljo' ka'kzen' nllie' kwino'.”
62003003	Faith	Na' yeololte be'nn ze bexhe' baten' yede' da yobren', llaralre' llayib lo yichjra'llda'we'n nench yeyaken yalle, kan' nak ra'llda'o Jesucriston' naken yalle.
45007022	Faith	Llawé lo ra'llda'wa' gona' kan' ne ley ke Diosen'.
50004004	Recommendation	Lesoteze leyewé dan' nxenra'llre Xanllo Jesucriston'. Ni nnia' re' da yobre leyewé.
66001012	Description	Na' bayechja' bwia' noxhan' bnne nada', na' bre'ra' gall kandler de ya cha'o dan' nzi'i oro.
58003018	Sin	Be'nn ka', bi bzoa xti'll Diosen', bdichjbia' Diosen' ke ake', bne'e bi si'i ake' yel nbarazen', yezi'ra'll ake' kan' llazi'ra'll Dios na'.
43010008	Sin	Yeololte nollre be'nn ba bede' ka za yeda' nada', nello nak ake' be'nn wan. Na' be'nn ka' nak ka xhi'r da'o kia', bi bzenay ake' xti'll be'nn ka'.
60002018	Recommendation	Re' llon xchin be'nne, lewzenay ke xanren', legap ake' bara'nne. Kere ke be'nn ka' nak be'nn wenzen' wzenayre ke, renkze be'nn nak be'nn znian' wzenayre ke ake'.
44006013	Description	Leska' bdirj ake' be'nn be'e di'll wenra'll, nench bne ake': —Be'nn ni, dateze de'e lloe' di'lle, na' llnne'e ke yoda'o braon', na' rente ke ley ke Diosen'.
47005018	Faith	Dios na' ba bene' nench bazorenlloe' wen, na' ba bayone' lli'o ka to be'nn kobe dan' ba llonlira'll-llo Cristo na'. Ke len na' ba broe' rallna'llo yello be'nn ka' ka gon ake' nench yezorén ake' Diosen' wen.
59005010	Recommendation	Lewayón xhbab ke be'nn ka' be'e xti'll Xanllo Diosen' kana'. Bitez bi da bsa'kzi' be'nne leake', na' bdaora'll ake'.
44002021	Faith	Ka nak nada' naka' Xanre, noteze be'nn yelwille nada', nada' yesre'e rao da xhinnjen'.
66007012	Faith	ne ake': Llak kan' llaya'l gaken, Dios keto'. Za'ko' wxenra'llto' rwe' ke chnare, nako' be'nn za'k kwis, nako' le zerawe be'nn si'n, za'ko' gonnto' rwe' yel llioxken, na' gonnto' rwe' yel bara'nn ke chnare, llia'o llnebia'o doxhen, na' napo' yel wak xhen. Ka'n gakchga.
60003003	Recommendation	Na' kere tetere yezocha'ore, na' wapa' yichjraore, na' wlliarize kwinre ya cha'o nzi'i oro, na' gakre no ra'll cha'o. Bibi de gakrén dan' re', nench gak yichjra'llda'oren' yall.
55001008	Faith	Na'llen' llepa' rwe', bi waye'ro' go'o xti'll Xanllo Jesucriston', na' bi waye'ro' kia' la'kze yoa' lo rill ya ni, dan' llzenaya' ke Jesucriston' dan' llyixjwe'ra' xti'lle' na'. Na' llaya'l gono' kan' llona', na' gako' war cha' bi da gak ko'o, katen' chixjwe'ro' Di'll Wen ke'e na', le zokze Diosen' llakrene' lli'o kone yel wak ke'e na'.
43017019	Description	Non kwina' rallna'o, nench na' leake' gak ake' yall kone di'll li ko'o na'.
66003002	Recommendation	Lewayón xhbab kan' llonre, na' lewxenra'll-ll nada', legón kan' nia' na', chaga bi nna llin lla kweyi're, le bi nak dan' wen dan' llonre na', na' bi yewé Diosen' ka'.
66016004	Description	Na'll jararje angl wyonnen' dan' yoll lo leo ke'en lo yeo ka', na' yeolol ga llar nis, na' leska' bayaken llen.
45005002	Faith	Dan' nxenra'll-llo Jesucristo na', zokze Diosen' nllie're' lli'o, na' llawello ba nnézello lljazollo nbaraz kan' zo Le'e na', kat yellinllo gan' llie' na'.
49005005	Sin	Le ba nnézere zjalla'a be'nn byio ak zorén ake' no'r, na' bi nchayna'a ake', na' lla'a be'nn llon da nak zdo', na' lla'a be'nn zera'll bi da de ke be'nne. (Ka be'nn wzera'll ki, rebze llon ake' ka be'nn ka' nxenra'll lwa'a lsa'k ka'.) Na' be'nn ka' llon da ki, ba nnézkzere bi yellín ake' yebá gan' llnebia' Criston' ren Diosen'.
58011008	Faith	Da Abraham na' leska' bxenra'lle' Dios. Na'llen' bzenaye' kan' balwill Diosen' le'e, na' golle' le'e cheje' ga de to yellrio zi'te da gak ke'e. Na' byejle' la'kze bi nombie' latjen'.
49005018	Recommendation	Na' bi llaya'l gakllo be'nn wazó, le be'nn gwazón' ll-lleyi' kwine'. Zan lli'o llaya'l we'llo latj cho' Spíritu ke Diosen' lo ra'llda'ollo.
61002002	Sin	Be'nn zan nnao leake', gon ake' ka nen ke ake' no da xhinnj. Na' ni ke leake' lloj be'nne ne ake' bibi za'k Di'll Wen ke Diosen' dan' llroe' dogarj nez wen na'.
49002018	Faith	Ke len na' neto' be'nn Israel llonlira'll Criston', na' re' bi nakre be'nn Israel, wak walwill-llo Xallo Diosen', le Spíritu ke'e na'n llakrenen yeolol-llo.
44021025	Recommendation	Ka nak be'nn ka' bi nak be'nn Israel, ba bzoj akstoe', bi gon ake' da ka' nao lli'o. Lete to da gon ake', bi gao ake' yel wao da bxoa ake' rao lwa'a lsa'k dios, bi gao ake' llen, na' bi gao ake' no bayi'x ba llchok ake' yen, na' cha' bi nchayna'a ake', bi gak sorén lwellj ake'.
44005003	Sin	Na'll Pedron' lle'e le'e: —Ananías, ¿bixchen be'zo' latj byo' daxi'on yichjra'llda'on, na' ziye'o Spíritu ke Diosen' ke nak bkwa'cho' mell ke yellrion'?
49004014	Recommendation	Na' bill gakllo ka xkwi'de, chejle'tezllo na' nnaollo da llonlira'll toto be'nn da llarjla'llze', le nak ake' be'nn wenra'lle nench llonllejla'll ake' lli'o.
46006009	Sin	¿Bi nnézkzere be'nn ka' nak be'nn wen da xhinnj rao Diosen', bi yellín ake' gan' llia Diosen'? Bi we're latje no siye'e re', le zjani't be'nn zorén lwellj ake', na' bi nchayna'a ake'. Ni't be'nn llon ake' xhen lwa'a lsa'k ka', na' be'nn lljatil xho'r xhyio be'nn yobre, na' be'nn bxhej ak.
58010025	Recommendation	Na' bi kwej yichjllo dan' llaya'l lldop ll-llayllo lloe'xhenllo Dios kan' llon bal be'nn llbej yichj ake'n. Llaya'l wasnise lwelljllo wxenra'll-llo Criston', ke nake nna' ba rez te ke yellrio ni.
51003005	Sin	Ke len na' llaya'l kwej yichjllo da xhinnj dan' nen gonllo ren kwerp kellon', ka da ka' zjadé rao yellrio ni, dan' ne: bi wzoallo xtollo, bi gonllo billre da nake yel zdo' ren kwerp kellon', na' bi yewello bi da nak yel zdo'. Bi sera'll-llo gonllo biteze da xhinnj, na' bi sera'll-llo da zan da ga't kello, le da ni leska' naken ka llon to be'nn llonlira'll lwa'a lsa'ke ren yej wzan ake.
52005008	Faith	Zan ka nak lli'o nakllo ka be'nne dá tella. Llaya'l sollo gonllo kan' llazra'll Diosen'. Llaya'l gonlira'll-lloe', na' llie' lwelljllo, na' yewello dan' nnézello yesrá Diosen' lli'o. Cha' gonllo yeolol da ka', gakllo ka be'nn waka'a ya, be'nne nake to de ya da nkwe'j le'e, nench bibi gakre' kat cheje' rao wdile.
55001007	Grace	Diosen' benne' Spíritu ke'en lli'o yo'n lo yichjra'llda'ollon', llakrenen lli'o nench bi llebllo, na' llonnen lli'o yel wak nench gonllo kan' lle'ne Dios na'. Leska' llakrenen lli'o nench nllie' lwelljllo, na' nench ke gonllo bi da nen kello.
62002004	Sin	Na' cha' nello ba nombia'lloe', na' bi llonllo kan' ne'e na', ziye'zllon' cha' ka', na' bi nna cho' di'll li ke'en lo yichjra'llda'ollo.
50002002	Faith	wawellra' cha' nnezra' naksre toze, yeololte re' ren lwelljre, na' ka' toze ka zore llie' lwelljre, na' toze ka gonre xhbab, na' toz ka ye'nere gak.
43007030	Description	Na' dan' bne'e ka', bale be'nn ka' gokra'll ake' go'x ake' Le'e, zan nono be'x Le'e, le bi nna llin lla ke'e, gake' rao na'a ake'.
54006018	Recommendation	Ye akoe' nni't ake' gon ake' da wen, gon ake' yeololte da llazra'll Dios, na' leska' ye akoe' zan akre' da de ke ake', gakrén ake' be'nne, na' yewé akre' gon ake'n.
43018030	Description	Na'll bne be'nn wnebia' ka': —Chenak be'nn ni bi nake' be'nn wen da xhinnj, bi yedwa'toe' rao na'o chenake.
45014006	Faith	Be'nn ka' llake zo lla da za'kll ka lla ka' yela' na', llbej ake' to lla nench lloe'xhen ake' Dios. Na' be'nn ka' llake toze ka nakse yeololte lla na', leska' lloe'xhen ake' Dios, kon ka xhbab ke ake' na'. Na' be'nn llao biteze yel wao, lloe'xhen ake' Dios katen' llao ake'n na', le yel llioxken ke Diosen' lloe' ake' ke dan' lle'j llao ake' na'. Na' be'nn ka' bi llao biteze, bi llao ake'n dan' llon ake' xhen Diosen', na' leska' yel llioxken ke Diosen' lloe' ake'.
45012012	Recommendation	Llaya'l sollo yewello dan' nnézello yellinllo gan' llia Diosen', na' gakxhénello bi da za'kzi'llo, na' soteze sollo yelwill-llo Diosen'.
44024023	Description	Na' golle' to be'nnen' nak xan waka'a ya ka', za yo'z Pablon' rill yan', na' ga't latj cha' bi lle'nre' gone', na' we'e latj yedra'nn be'nn ka' nllie' le'en, na' gakrén ake' le'e.
46013007	Description	Na' cha' nllie'llo be'nn lwelljllon', llaora'll-llo bi da llone be'nnen' lli'o, na' llejle'llo cha' bi da lle ake' lli'o, na' sollo rez gon ake' wen yo'y ras, na' llapra'll-llo cha' bi da llon akre' lli'o.
47004013	Faith	Xti'll Dios dan' nyojen nen: “Llonlira'lla' Dios, ke len na' lloa'a xti'lle'n.” Ka'kzen' llonlira'lltoe' neto', na'llen' lloe'to' xti'lle'n.
52005014	Recommendation	Ka'kzen' lla'tyoera' re', be'nn bi'che, letil be'nne bi lle'ne gon ak llin, lewpé be'nne llatra'lle, na' lewzejnie' be'nne bi nna chejnie' da nak da llaya'l gon ake'. Na' lesó legape yel llxhenra'll ke yeolol be'nne.
66016010	Description	Na'll jararje angl wga'yen' dan' yoll lo leo ke'en gan' lli' bell xi'on llnebia'ba'n, na' doxhente bayak xchol gan' llnebia'ba'n, be'nnach ka' to llyi'nn roll ake' katken' llallayrao ake'n.
48006016	Grace	Rao Diosen' nakllo dogarje be'nn Israel cha' ba llonlira'll-llo Criston'. Na' llnnaba' gakrén Diosen' yeolol re' ba llzenayre ke'e, nench na' gone' so kwezre lo yichjra'llda'ore nbaraz ren yel nllie' ke'e na'.
44018025	Faith	Apolos na' bnnezre' kan' nak xhnnez Jesucriston'. Na' do yichj do ra'lle' lloe'rene' be'nn ka' xti'll Jesucriston', la'kze bi nnezya'nnre'n, le dan' broe' Juan be'nnen' bchoa nis, lezen na' nnezre'.
46010031	Recommendation	Kin' naken, cha' lle'j llaollo, na' biteze da llonllo, llaya'l gonllo da we'xhenllo Dios.
62002027	Recommendation	Jesucriston' ba benne' Spíritu ke Diosen' cho'n lo ra'llda'oren', wzejnie're'n re' yeolol dan' llaya'l chejnie're na'. Na' ka nak Spíritu ke Diosen' lloe'n di'll li, bi ziye'n. Na' dan' zorenen re' llzejnie're'n re', na' bill yálljere no wzejnie' re' bi da ka' nak da li. Ke len na' lewzenay dan' bzejnie' Spíritun' re', na' lesorenteze Jesucriston'.
59002026	Faith	Le kin' naken: Cha' to be'nne billbi bich yoe', ba nakse' be'nn wat. Ka'kzen' naken ke lli'o, cha' nello llonlira'll-llo Diosen', na' bi llonllo da wen.
44027035	Description	Bayoll bne'e ka', llwiate be'nn ka' bxhie' yet xtir, na' be'e yel llioxken ke Dios, na'll bxhoxhje'n bzorao llawe'n.
44015020	Sin	To da gonllo, wzojllo to yich, na' ye aklloe' bi gao ake' no yel wao da ba bxhoa no rao lwa'a lsa'ke, na' cha' bi nchayna'a ake', bi gak sorén lwellj ake', na' bi gao ake' bayi'x ba llchok ake' yen, na' leska' bi gao ake' llen na'.
44023003	Sin	Pablon' lle'e le'e: —Dios kape' rwe', be'nn wxhiye'e, llia'o ganna', gono' yel koxchis kan' ne leyen', na' llxinnjo', bi llono' kan' ne leyen' ke naken be'o latj bdap ake' nada'.
45008001	Description	Na' nna' ba nakllo Xanllo Jesucriston' txhen, billbi yel llza'kzi' ga't kello nna', le ba llonllo txhen Spíritu ke Dios na', nench gonllo da wen, bill gonllo kan' ne da xhinnjen' dan' yo' lo ra'llda'ollo na'.
52005009	Grace	Kere nbej Diosen' lli'o nench sa'kzi'llo ke do'l kello na'n, nbeje' lli'o nench gonlira'll-llo Xanllo Jesucriston', na' yerallo rao da xhinnjen'.
66020008	Violence	Na' yellojen na' siye'n be'nne da yobre, be'nn zjalla'a yeolol yell ka' lla'a yellrio. Siye'n be'nn ka' nzi'i Gog na' Magog, yetopen leake' tilrén ake' Criston', gak ake' be'nn zan kwis ka yoxh da lli' lloa' nisda'o, da nono llak wrabe.
46006011	Grace	Balre ba benkzre ka da ki, zan nna' dan' ba nxenra'llre Xanllo Jesús na', ba bayib Spíritu ke Diosen' re', na' ba bayallre, na' ba bayonen re' rallna'a Dios nench nakre be'nn wen rawe'n.
55001012	Faith	Na' ke len na' ll-llayrawa' ka da ki llak kia' ni, na' bi llaye'ra' ke, le nombia' Dios be'nnen' llonlira'lla'n. Na' ba ben kwina' rao ne'e, na' nnezra' nape' yel wak wkwe'je' nada' llinte lla yed Jesucriston' da yobre.
49006018	Faith	Na' llaya'lteze llaya'l yelwill-llo Diosen', na' wnnabllo Le'e, na' ga'tyoelloe' ren Spíritu dan' benne' lli'o, na' seteze sello ga'tyoelloe' wnnabllo ke be'nn ka' ba nxenra'll Le'e na'.
52001001	Grace	Nada' Pablo llzoja' re' lldop ll-llayre llonlira'llre Xanllo Jesucriston' gan' nzi'i Tesalónica, na' nakre txhen Xallo Diosen'. Na' nada' ren Silvano ren Timoteo llnnabto' rao Xallo Diosen' ren rao Xanllo Jesucriston', gakrén akchgue' re', na' wzoa ake' yichjra'llda'oren' so kwezre nbaraz.
50004005	Faith	Legón nench yeolol be'nne gombia' akre' re', nakre be'nn cha'o, le ba rez yed Xanllon' da yobre.
46011026	Faith	Ke len na' yo'y ras kat llaore yet xtir na', na' lle'jre xis uvan', lljasara'llre kan' bzane kwin Xanllon' gote', llinte lla yede' da yobre.
59005015	Faith	Na' kat yelwillre Xanllo Diosen', llaya'l chejle're ke'e, na' Xanllo na' walise' le'e; na' cha' bi da xhinnj ba bene', wazi'xhenkze' ke'e.
55001003	Faith	Nxenra'lla' Diosen' do yichj do ra'lla' kan' ben da xozxta'wa' ka', na' nnezra' lo yichjra'llda'wa' llona' kan' lle'ne Diosen'. Na' yo'y ras kate llalwilla' Diosen', do lla do yere lloa'a yel llioxken ke'e, ke da ka' llono'n.
66006016	Description	Na' lle ake' ya' ka' ren yej ka': —Lewka'chga bdinnj, bixen wkwa'chen neto' nench bi re'e Diosen' neto', be'nnen' llia llnebia'n, nench ke gonn be'nnen' nak xhi'r da'o da sa'kzi'to'.
66002017	Description	Re' zo nayre da llene lewzenay ke dan' ne Spíritu ke Diosen', llen re' lldop ll-llayre llonlira'llre nada' gateze: Cha' nol re' soere bi kwej yichjre xti'lla' ni, na' gonna' re' to yet nga'che da za'ke da nono nna re'e yellrio ni, ka dan' ne maná, na' gonna' tweje yej llich keré, ga nyoj rare da nak to da kobe da nono nombia', toze re' gaken keré gombia'ren.”
61002003	Sin	Na' be'nn wenra'll ka' sera'll ake' wka'a ake' xhmellre. Len na' wzejnie' akre' re' da garjla'll leakze', nench we'e akre' mell. Bixha kana'te nchoybia' Diosen' ke ake' kweyi' ake'.
53002011	Sin	Na'llen' we'e Diosen' latj siye'n leake', nench na' we'rao ake' di'll wenra'lle.
45002024	Sin	Ke len na' nyoj xti'll Diosen' nen: “Ni ke re'n nnechach ake' ke Diosen', be'nn ka' bi nak be'nn Israel.”
55003008	Sin	Kan' gok kana', be'nnen' nzi'i Janes, na' be'nnen' nzi'i Jambres, bwie akre' da Moisésen', bi gokra'll ake' wzenay ake' di'll li dan' be'rene' leake'n, na' ka'kzen' nna', nna ni't be'nn wxhiye'e ka', nna' lla, llwie akre' di'll li ke Diosen'. Le nchole lo yichj ake'n yel wen da xhinnj ke ake' na', na' llsan ake' bill nxenra'll ake' Diosen'.
66003019	Recommendation	Kon be'nn nllie'ra' na', dile' na' llsa'kzie'. Ke len na' llaya'l kwek yichjre, na' leyeyate ke da xhinnj kerén'.
45005001	Faith	Ka nak lli'o, dan' ba nxenra'll-llo Jesucriston', ba bne Diosen' nakllo be'nn wen, ke len na' ba zollo nbaraz rawe'n.
54004016	Recommendation	Na' wia'o kan' so kwezo' nench soteze so'o gono' kan' lle'ne Dios na', leska' soteze so'o wzejnie'ro' be'nne xti'll Diosen' kan' naken. Na' ka'n gono' nench gakrenen rwe', na' leska' gakrenen be'nn ka' llzenay xti'llo'n, nench na' yerare rao da xhinnjen' kate llin lla keré.
44026011	Violence	Na' zan ras bya'a toto yoda'o, na' bsa'kzi' ake' nench bill nnao ake' dan' nxenra'll ake'n. Ka' gok bwie akre' kwis, bya'tia' yell zi't jaray ake'.
48005019	Sin	Nakbie'kze be'nn ka' llzenay ke da xhinnjen' yo' lo ra'llda'o ake'n, llon ake' biteze da xhinnj ki: darén ake' xhyio xho'r be'nne; zorén lwellj ake' na' bi nchayna'a ake'; na' llon ake' da nak zi waye'llo, na' da nak zdo';
46003007	Grace	Bibi za'ktek be'nnen' llaz na', ni be'nnen' llyir len na'. Dios na'kzen' za'kll dan' llone' nench ll-lli'o dan' llaz ake' na'.
46001007	Faith	Ke len na' Spíritu ke Diosen' llonen nench llak llonre yeolol dan' llaya'l gonren', chak nna bezllo yed Xanllo Jesucriston' da yobre.
66014002	Description	Na' benra' llak llakia yebán', ka ga de yeo xhen, na' ka nen kat llachj yi'wzi'o, na' ka ga lla'a be'nn zan, llsill ake' dan' ne arpa to chi'ze.
44010043	Faith	Yeolol be'nn ka' be'e xti'll Diosen' kana', be'e ake' xti'll Jesucriston', bne ake' noteze chejle' ke'e, Dios na' yezi'xhene' ke ake'.
45002007	Faith	We'e yel nban zejlikane ke be'nn ka' gon da wen la'kze biteze yellayrao ake', be'nn ka' llayirjla'lle akre gon ake' nench yedo'l akre' gan' llia Dios ke chnare, na' nench yeyazra'll Diosen' kan' gon ake' na', na' nench gone' leake' be'nn za'ke.
66001004	Grace	Nada' Juan llzoja' re', zjalla'a galle yell gan' nbane Asia, lldop ll-llayre llonlira'llre Jesucriston'. Diosen' ren Spíritu ke'en gonla'y ake' re', na' wzoa ake' re' nbaraz, Diosen' zokze', na' ba zokze' ka za xe yellriote, na' zokze' ke chnare. Na' Spíritu ke'en naken ka galle Spíritu zen rawe' gan' llie' llnebie' na'.
44019004	Faith	Na'll bne Pablon': —Da li Juan na' bchoe' be'nn ka' nis, be'nn ba bayate ke da xhinnj ke ake', na' leska' bne Juan na', llaya'l chejle' ake' ke to be'nn za yed, zeje di'll Jesús be'nnen' nak Criston' bse'l Dios.
61002009	Violence	Xanllo Dios na' nnezre' akre gone' yesre'e lli'o nxenra'll-lloe', ka nak da ka' za'k, lle'nen kwej yichjlloe', na' nnezre' akre gone' nench be'nn ka' bi nak be'nn wen rawe' na', so ake' sa'kzi' ake' kat llin lla wchoye' ke ake' ke chnare.
58011016	Grace	Bzera'll ake' yellín ake' yebán', byejle' ake' na'len' nakse rall ake', bnnez akre' nakllen wen ka yellrio ni. Na'llen' bi lliye'e Diosen' gake' Dios ke ake', na' ba bencha'we' to yell ga lla'a ake'.
54004007	Recommendation	Bi wzenayo' ke di'll wenra'lle da llarjla'll be'nn bi nxenra'll Dios. Bzoteze be'la'll gono' kan' llazra'll Dios na'.
66020009	Violence	Na' bre'da'ora' be'nn zan llebraz ka', bza'a ake' doxhen rao yellrio, na' jake' gan' lli' yell dan' nllie' Diosen', gan' zjalla'a be'nn ka' ba breje' nak ake' be'nn ke'e. Na't ka byechj ake' yellen', le bente Diosen' bexj yi' le' yebán' bzeyten leake'.
44010048	Description	Na' golle' leake' choa ake' nis, le ba nxenra'll ake' Jesucriston'. Bde na' go'tyoe akre' Pedron', nench go'yrene' leake' ye chop chonn lla.
45002019	Grace	Na' llakro' za'kro' ko' nez be'nn ka' bi nombia' xti'll Diosen', na' ko' beni' lo yichjra'llda'o be'nn bi nombia' Dios.
62002025	Grace	Na' Jesucriston', dan' ba bne'e gonne' na', gonne' yel nban zejlikane kello.
59003017	Description	Kat llonn Diosen' lli'o yel si'n ke'en, lle'nello gonllo yeolol da wen. Lle'nello sorén lwelljllo nbaraz, na' nakllo be'nn xhenra'lle, na' wxhexj yichjllo nench wzenay ke lwelljllo. Na' leska' yeya'chra'll lwelljllo, na' gonllo da wen ke ake', na' toz ka gónello noteze be'nne. Na' biteze da gonllo, gonllon do ra'll-llo.
43003035	Faith	Diosen' nllie're' Xhi'nne' Criston', na' ba bene' rallne'e yeolol bi da de ke'e.
61003009	Grace	Bal be'nne llak akre' ba blle Xanllo Jesucriston', bi nna yede' da yobre kan' bne'e kana'. Kere nello ll-llere'n, nna llape' yel llxhenra'll ke lli'o be'nnachen', na' lle'nre' ni tollo bi kweyi'llo. Lle'nre' yeolol-llo yeyátello da xhinnj kellon'.
46007007	Grace	Llawera' cha' yeololre so kan' zoa' nada'. Zan nnezra' nlla'a nlla'a yel waken' ba benn Diosen' totollo cha' bi da gonllo.
46014001	Recommendation	Llaya'l we'la'llre llie're Diosen' na' ren be'nn lwelljre, na' leska' llaya'l so lo ra'llda'oren' gakrén Spíritu ke Diosen' re', na' gonre kon bi da lle'nen gonre, na' chixjwe're bi dan' ne Dios. Len na' llaya'lya'nn sera'llre gonre.
47004006	Grace	Le Dios be'nnen' bne ga't beni' yellrio ni gan' gok xchole, ba broe' beni' ke'en lo ra'llda'ollo nench bembia'llo Jesucristo be'nnen' nak be'nn za'ke, na' kat ba nombia'lloe' na', na'll llejnie'llo katken' nak beni' xhen ke Diosen'.
44018024	Description	Katen' llak ka', bllin to be'nn Israel Éfeson' be'nnen' re Apolos, nake' be'nn yellen' nzi'i Alejandría, na' llejnie're' llroe' llsedre' Di'll Wen, na' leska' nnezre' kwasro kan' ne xti'll Diosen'.
58013012	Grace	Na' ka'n gok ke Jesúsen' dan' bet ake' Le'e lloa' yell Jerusalén na', bzane kwine' nench na' bake'e do'l kellon' ren xchene' dan' brarje' na'.
56002015	Recommendation	Ka'n llaya'l wzejnie'ro' be'nne, na' ka'n llaya'l wtipra'llo' be'nne nench gon ake' da wen, na' tilo' be'nne llon da xhinnje, le Dios na' ba bse'le' rwe', na' ba benne' rwe' yel llnebia' nench wzejnie' akroe'. Bi we'o latje gono' billre da gon akzre' rwe' kaze.
62004009	Grace	Ka'n ben Diosen' broe're' kan' nllie're' lli'o, bse'le' Xhi'nne'n yellrio ni nench banllo ke chnare, cha' lli'o gonlira'll-lloe'.
43017024	Grace	’Xa, nllie'ro' nada' ka bi nna xe yellrio na'te, na' nono' nada' be'nn za'ke. Na' lle'nra' be'nn ki brejo', llonlira'll ake' nada', yedzorén ake' nada' gan' yedzoa'n, nench re'e akre' naka' be'nn za'ke.
45003016	Sin	Gateze zjake' nsa'a ake' yel ya'ch yel zi' kan' llon ake' na'.
58004014	Faith	Jesúsen' be'nnen' nak Xhi'nn Diosen' ba bayepe' yebá, na' llie' gan' llia Dios na'. Nake' bxoz brao kello be'nn le zerawe za'ke'. Ke len na' llaya'l seteze sello wxenra'll-lloe' kan' ba bnello gonllo na'.
61001017	Grace	Bre'toe' kan' be'e Xallo Diosen' Le'e yel bara'nn xhen na', na' kan' bzechj Dios be'nnen' za'k xen na' Le'e to beni' xhen, na' bne'e: “Be'nn nin' xhi'nna' nllie'ra' llawere', na' llaza'kra'lla' kan' nake'n.”
46012011	Description	Zan toze Spíritu ke Dios na'kzen' llakrenen yeolol-llo nench llonllo dan' lle'nen gon totollo.
66008012	Description	Na'll bkwell trompet ke angl wdapen', na'll ye ra'tze ke gok achj willen' kweyi', leska' ye to kat be'on blleyi'n, na' leska' ye ra'tze ke gok achj berj ka' kweyi' aken. Na' da ka' blleyi'n bill bseni'n. Ke len na' to bacholze ye ra'tze ke gok achj lla achj yere, na' gok xchole.
44018017	Violence	Na'll yeololte be'nn griego ka', be'x ake' Sóstenes be'nnen' llnebia' yoda'o ke be'nn Israel ka', na' ben ake' zi' ke'e gan' lla'a be'nn ka' llon yel koxchisen', bixha Galión na', bi bwiakze'.
43010039	Violence	Na'll gokra'll ake' go'x ake' Jesúsen' da yobre, na' bi bdo'le'.
47004016	Faith	Ni ke len na' bi lljachie'to'. La'kze tlla tlla zej llgor kwerp keto' ki, leska' tlla tlla llakob Diosen' yichjra'llda'oto'n.
43012003	Description	Na' Marían' no'xe' ka do tya ceit xhix ke'e da za'k da xhen, na' naken dogarje da blloj yay yej xhix dan' nzi'i nardo. Na' jabi'ye' awllo xhnia' Jesúsen', na'll broe' ceit xhixen' nie'n. Na'll bayoll na', bachechte'n kone yich yichje'n. Na' doxhen lo yo'n, bla' xhix kwis.
58011009	Faith	Na' Abraham na' dan' bxenra'lle' Dios na', jasoe' rall be'nn zi'te ga bne Diosen' gak ke'e. Na' bzoe' to lo yo' da lladobte, na' lekze lo yo' dan' lladob na', bzorene' xhi'nne' Isaaken', na' xhi'nn xhosoe' Jacoben', be'nn ki leska' goll Diosen' leake' gak yellrion' ke ake'.
50003017	Recommendation	Be'nn bi'che, legón kan' llona' ni, na' lewiá kan' llon yezikre be'nn ka' ba bzejnie'to' na', nench gonre kan' llon ake' na'.
48006002	Recommendation	Totollo llaya'l gakrén be'nn lwelljllo biteze da llak ke ake', na' kone ka' llonllo kan' nllia Criston' bia'a gonllo.
59002024	Faith	Na' llre're na', Diosen' ne'e nakllo be'nn wen rawe', ni ke dan' llonllo na', kere dan' nello nxenra'll-lloe' na'zen'.
45009014	Faith	¿Na' nnello llon Diosen' da bi zej lixheje? ¡Bi nnello ka'!
45014001	Recommendation	Cha' to be'nn ba nxenra'lle' Criston', na' bi nna wxenra'lle' kwasro, lewrebe' gake' re' txhen, na' bi gakyollrenre' ka nak dan' bi nna wxenra'llya'nne' na'.
66012007	Violence	Bde na' gok to wdile yebán', le angl brao re Miguel ren angl ka' llakrén le'e, bdilrén ake' bel xi'o ban' llia galle yichjen', ren angl ke belen', be'nn ka' bayak daxi'o.
49004026	Recommendation	Cha' llaklla're, bi gonre da xhinnj. Llaya'l yeyakxhénere na' bi sore gaklla're do lla.
60003009	Recommendation	Cha' bi da xhinnj llone be'nne lli'o, bi wnnabllo yeyakte da xhinnj ke'e. Cha' no be'nn llchache' kello, bibi yelli'llo ke'en, yezillre nnabllo gak da wen ke ake', le ka'n ba bzoa Diosen' lli'o gonllo, nench gonnen latj sollo nbaraz.
43008029	Grace	Xa' be'nnen' bse'l nada', zerenkze' nada'. Bi llbej yichje' nada', le zoteze zoa' llona' da llayo'ra'lle'.
49006014	Recommendation	Na' sello war we'llo di'll li ke'en batteze. Na' gakrenen lli'o ka ke to da ngo' le' be'nn waka'a ya. Na' llaya'l gonllo da wen batteze, le cha' gonllo da wen na', gaken ka xha be'nn waka'a yan', dan' nak de ya dan' nkwe'j lchoe'.
66001020	Description	Le nono nna nneze bi zejen ke berj gall ki no'xa' na', na' ke gall kandler de ya cha'o dan' nzi'i oro, na' kin' zejen: berj gall ka' zeje di'll gall be'nne lloe'rene xti'lla'n, gall kwen be'nn ka' lldop ll-llay llonlira'll nada' gan' nbane Asia. Na' ye galle kandler ka' zejen gall kwen be'nn ka' llonlira'll nada'.
58002009	Grace	Na' yeololte ba yo'kze rao na'a Jesúsen', la'kze chak bzoe' yellrio ni, gokll angl ka' brao ka Le'e. Na' nna' ba bzane' kwine' gote', na'llen' ba ben Diosen' llaklle' xhenll ka leake' nench nakbie' nake' be'nn za'ke. Le dan' nllie' Diosen' lli'o be'nnach, ke len na' be'e latj got Jesúsen'.
50002013	Grace	Le Dios na'n llgoe' yichjra'llda'ore dan' lle'nre' gonre da llayazra'lle', na' lekze' Dios na' llakrene' re' llonren'.
43015011	Grace	’Ka'n ba bnia' re', nench sore nbaraz ka nbarazen' zoa' nada'. Zera'lla' sore nbaraz kwis.
54001001	Description	Nada' Pablo llzoja' yich ni, ko'o rwe' Timoteo naka' postl ke Jesucristo, le Dios na' ren Xanllo Jesucristo na', brej ake' nada' gona' xchine'. Dios na' nake' wasrá kello, na' Xanllo Jesucriston' nake' be'nn bexhllo yesre'e lli'o.
54002009	Recommendation	Na' ka nak no'r ka' llonlira'll Jesucriston', llaya'l gak xhara'ne da nla' xhej de bara'nne, ka llon be'nn zej lixheje, kere te aktere' yeyón yich yichj ake'n nbaraz, na' wllia akrize' ya cha'o dan' nzi'i oro o de yej cha'o dan' nzi'i perla, na' ra'll xha da za'k lsa'ke gore.
43002015	Violence	Ka bre'e Jesúsen' kan' llaken, na' bene' to sot nench bachache' yeolol be'nn ka' zjalla'a lia' yoda'on, yeolol no bell ka' llo't ake'n, no xhi'r ka' ren be'nn ka' llcha'a mell ka', bese' xhmell ake'n rao yo, na' bllo'nne' gan' nkwa'a ake' xhmell ake'n.
49002010	Grace	Diosen' bene' lli'o, na' ka benlira'll-llo Xanllo Jesucriston', bayone' lli'o be'nn wen nench gonllo da wen dan' ba nonkze Diosen' xhnid gonllo.
60004012	Recommendation	Nllie'ra' re' be'nn bi'che, na' lle'nra' bi gakgánere kan' llak kerén' llsa'kzi' be'nne re' kwis. Bi naken da yebánere, da llaya'lkze gaken.
66019007	Recommendation	Yewello sollo nbaraz kwis we'raolloe'. Le ba bllin lla gak yel wachayna'a ke be'nnen' nak ka xhi'r da'on. Ba zo no'ren' sie' xho're'.
49006017	Recommendation	Na' wxenra'll-llo Criston' be'nnen' yesrá lli'o, nench gakrenen lli'o ka llakrén to ra'p de ya, da llonrén be'nn waka'a ya llin kat lleje' rao wdil. Na' leska' xti'll Diosen' dan' ben Spíritu ke Diosen' nench nyojen, lewxenra'llen nench gaken ka to spad da llonrén be'nn waka'a yan' llin.
44007024	Violence	Ka blline' gan' lla'a ake'n, jadi're' to be'nn Egipton' llone' zi' ke to be'nn wrall ke'en, na' gokrene' be'nn wrall ke'en, bette' be'nn Egipton'.
53003013	Recommendation	Na' re' be'nn bi'che, bi lljachie're gonre da wen na'.
46016013	Faith	Lesó si'n ka llon be'nn bi lltas yere, na' leko' to li yichjra'llda'oren' wxenra'llre Criston'. Bi llebre, leseteze legón kan' lle'ne Dios na'.
44007043	Sin	Da yobre be'raore, bia're lwa'a lsa'ken' nzi'i Moloc, na' bia're berj ke lwa'a lsa'ken nzi'i Refán dios ben kwinre. Ke len wachacha' re' gan' lla'ren', na' wse'la' re' zi't gan' nzi'i Babilonia.
53002015	Recommendation	Ke len na', be'nn bi'che, lesé war, lewzenay do yichj do ra'llre ka da ka' bzejnie'to' re', kan' be'rento' re' xti'lle'n, na' da ka' bzojto'.
47005005	Grace	Dios na' ba breje' lli'o nench yellinllo gan' llie' na', bse'le' Spíritu ke'en zon lo ra'llda'ollo, nench na' nnézello nna dell da gonne' kello.
54002011	Recommendation	Leska' no'r ka' llaya'l so ake' llize wzenay ake' ke be'nn llroe' llsede xti'll Diosen', gon ake' kon kan' ye ake' leake'.
54005019	Recommendation	Bi chejle'o cha' to be'nne za'ze llxoe' do'l ko'll to be'nn gor brao, cha' bi za'rene' ye chop chonn be'nn lloe' di'll li.
45016016	Recommendation	Na' kate yedop yellayre, lewno'p na'a lwelljre kat wapre lliox, na' wroe'n nllie' lwelljre. Na' be'nn ka' lldop ll-llay llonlira'll ake' Criston' yeololte yell gan' ba bya'a na', llwap ake' re' lliox.
66018019	Description	Na'll wllia ake' yo bichte yichj ake' yel llabane, na'll kwell ake' nne ake': —¡Nya'chraz gokrize ke yell brao ni! Ren yel wnia' ken, le gok ake' be'nn wnia', yeololte no xan barco, yeololte no be'nn llon llin lo nisda'on, na' nna' choll da'oze blleyi' yellen'.
62003001	Grace	Legakbe'e kan' nllie' Xallo Diosen' lli'o dan' ne'e nakllo xhi'nne'. Na' ka nak be'nn ka' bi llonlira'lle Diosen', bi llayombia' akre' lli'o, le bi nombie' akre' Diosen'.
60005005	Recommendation	Na'll leska' re' bi llaban ak, lewxhexj yichjre rao be'nn ka' nbeje llwia re'. Na' yeololre lewxhexj yichjre wzenay ke lwelljre, le: Diosen' bi llazra'lle' be'nn ya'ra'll ka', zan llakrene' be'nn nak be'nn nexjra'lle.
45003004	Faith	Ka'a, bi gone' ka'. Gonkze' kan' ne'e na', le yo'y ras ne Diosen' di'll li, la'kze cha' llin lla kate yeolol be'nne we'e ake' di'll wenra'lle. Ganni llak kan' nyoj xti'll Diosen' nen: Rwe' wroe'ro' be'nnach lloe'o di'll li katen' nne'o. Na' ka nak be'nn ka', llak akre' bi llono' kan' ne'o na', wllin lla wayakbe'e akre' llonkzo' kan' ne'on.
44009014	Violence	Na' ke len na', bede' ganni no'xte' to yich dan' be'e bxoz wnebia' ka', nench go'xe' be'nn ka' llalwill rwe'n.
61002001	Sin	Kana' blloj bal be'nn Israelen' bxhiye'e ake', basné ake' lloe' ake' xti'll Dios, na' ka'n gonkze no be'nn ak wzejnie' akre' re' di'll wenra'llen' wxe willje. Yeyirjla'll ake' ka gon ake' wzejnie' akre' re' di'll dan' wlleyi' re', ni ke gakbe'zere. Wkwas ake' ke Xanllo Jesucriston' ka'le, be'nnen' basrá lli'o, zan wllin lla kweyi' ake'.
43005018	Violence	Na'll llayirjla'll ake' akre gon ake' nench got ake' Jesúsen', kere ni ke dan' bi llone' kan' ne ley na', gan' llwa'len ke lla nba'nne na'zen'; dan' bne'e Diosen' nake' Xe'e, dan' zejen toze ka za'ke' ren Diosen'.
46011002	Faith	Na' nna' nia' re', llonre wen lljadinra'llre nada', na' llonre ka dan' bzejnie'ra' re' na'.
44002025	Faith	Le ka'kzen' bne rey Daviden' batna', be'e xti'll Jesúsen' bne'e: Llre'teze llre'ra' Xanllon', ze'e kwita', ke len na' notno soe wta wnne nada'.
60001023	Grace	Xaxhna' lli'o zollo yellrio ni, nak ake' be'nn llat, na' kere dan' gorjllo ke leake'n nakllo xhi'nn Diosen', naksllo xhi'nne' le bakobe' yichjra'llda'ollon', kan' byejle'llo xti'lle' na'. Na' xti'lle'n naken ke chnare, kere da te ken'.
59005016	Recommendation	Ke len na' llaya'l wxoarapllo rao be'nn lwelljllo, na' yelwill-llo Dios wnnab ke lwelljllo nench yezollo wen cha' bi dan' llak kellon'. Le cha' nakllo be'nn wen rao Dios, Diosen' lléntere' kate yelwill-lloe', na' llone' da zan da wen da llnnábelloe'.
43006047	Faith	Di'll li, di'll li nia' re': Be'nn gonlira'll nada', de yel nban zejlikane ke ake'.
43014018	Grace	Bi yekwa'nna' re' ka xkwi'd wazebe. Wedkza' ye to gan' zore ni.
45003002	Grace	Da xhen da bga'nne. Le Dios na' be'e da xozxta'ollo ka' xti'lle' dan' nyoj ke yeolol be'nnach.
49006005	Recommendation	Na' re' llon xchin be'nne, lewzenay ke xan llin kerén' do ra'llre, leyeyirjla'll ka gonre da yeyazra'll totoe', legonteze xhbab xchin Cristo na'kzen' llonre.
45002004	Grace	¿Bi llakbe'ro' Diosen' nake' be'nn cha'o, na' be'nn xhenra'lle la'kze napllo do'le? Diosen' llone' ka' nench gakbe'ro' da xhinnjen' llono', na' yeyatro'.
62005014	Faith	Na' bi llebllo llalwill-llo Diosen', le nnézello zie' xti'll-llon' kate llnnabllo rawe'n da llazra'lle'.
45015013	Faith	Diosen' llone' nench llawello dan' nnézello yellinllo gan' llie' na'. Na' llnnaba' nench gonchgue' sore nbaraz dan' llonlira'llre', na' gonchgue' nench gakrén Spíritu ke Diosen' re', yewere kwezre yellinre gan' llie' na'.
43019041	Description	Kwitze gan' bda'a ake' Jesúsen' le' yay cruzen', de to re'j ga naz ake' yay ak. Na' ganna' ben ake' to bloj, nench ben ake'n ka to ba, na' nono nna cho' be'nn wat rao yellrion'.
66019020	Violence	Na' bellen' gokba' rallna'a Jesúsen', na' leska' gok ke be'nnen' be'e di'll wenra'llen', be'nnen' ben yel wak nench bxenra'll be'nne bell xi'on, ren lwa'a keba' na', na' bzo ake' sen keba'n. Llop akteba' gok rao na'a Jesúsen' rente be'nnen' be'e di'll wxhiye'e na', nna nbanteba' bza'l akeba' lo yi' gabil gan' lla'lnninn dan' nzi'i azufre, na' naken to yi' xhen dan' nak ka to nisda'o.
45012020	Recommendation	Ke len na': “Cha' llbil lldon be'nn llwie rwe', llaya'l we'o da ye'j gawe'; ka'n llaya'l gono' nench waye're' kan' llonre' rwe'n.”
51003016	Recommendation	Na' sotezllo kwe' yichjra'llda'ollo xti'll Cristo na', na' leska' wzejnie' lwelljllo, na' wnneyoe lwelljllo ren yel si'n ke Diosen', nench yeolol-llo gonllo da wen. Na' gol-llo xti'lle'n, na' we'raollo Xanllon' lo ra'llda'ollo kon kan' ba bzejnie're' lli'o na', na' billre da nak da we'raollo Dios.
51003019	Recommendation	Leska' re' be'nn byio nchayna'a, lellie' no'r kerén', bi gonre' zid znia.
54005016	Recommendation	Cha' no be'nn nonlira'll Criston', na' zjani't no'r wazebe dialla ke ake', llaya'l we'e ake' da ye'j gao ake', nench bibi zed gon akre' be'nn ka' lldop ll-llay llonlira'll Criston'. Na'll sa'ke gakrenllo no'r ka' nono llra' ke ake'.
62005011	Grace	Xti'll Dios na'n llzejnie' lli'o wa't yel nban zejlikane ke be'nnachen' cha' gonlira'll ake' Xhi'nne' Jesucriston'.
62005012	Faith	Kin' naken cha' lli'o llonlira'll-llo Jesucriston', dekze yel nban zejlikane kello. Na' cha' bi llonlira'll-lloe', bibi yel nban zejlikane de kello.
43008036	Grace	Nada' naka' dogarje Xhi'nn Dios, na' wak gona' nench yelloj da xhinnj ka' yichjra'llda'oren', bill nnebia'n re'.
49003013	Faith	Ke len na' lla'tyoera' re', bitbi gákere dan' llak kia' ni, za'kzia' dan' lloe'rena' re' xti'll Jesucriston'. Na' naken da yewere, le ni ke re'n llak kia' ka'.
45016018	Sin	Le bi llejle' ake' ke Xanllo Jesucriston', llon ake' ka nen ke ake', na' llon ake' da yo' lo yichjra'llda'o ake'. Na' lloe' ake' di'll da yewé be'nne nench llxoayay ake' leake'.
45001029	Sin	Llon ake' yeolol da xhinnje, be'nn byio darén ake' no'r bi nak no'r ke ake', na' no're darén ake' be'nn byio bi nak be'nn ke ake', nak ake' be'nn xhe'e, be'nn wen da xhinnj, zera'll ake' da de ke be'nne, nak ake' be'nn wen xhia, be'nn wachach llwie lwellje', dil ake', ziye'e ake', nak ake' be'nn bi llzenay.
55001014	Recommendation	Na' kone yel okré ke Spíritu ke Diosen' dan' ba zo lo yichjra'llda'ollo na', wzejnie'ro' be'nne di'll li ke'en dan' ba broe' rallna'o na'.
48006008	Faith	Le be'nn gone' kon kan' ne da xhinnjen' yo' lo ra'llda'we' na', wllin lla kat kweyie' ke chnare; zan be'nnen' gone' kan' llazra'll Spíritu ke Diosen', Spíritu na' we'n yel nban ke'e ke chnare.
46010009	Recommendation	Bi llaya'l wko'yelello Xanllon' gone' da ba llwie' gone'. Le bale da xozxta'ollo ka', bi byejle' ake' kana' gakrén Diosen' leake' kan' bne'e na', na' bse'le' bel znia betba' leake'.
46013005	Recommendation	Na' cha' nllie' akelloe', bi gon akelloe' ka nen kello, bi gonllo nench chraoze lli'o yega'nnllo wen, bi gaklla'llo be'nne, bi kwek yichjllo bi da llon akre' lli'o.
66009009	Description	Na' nak akba' to da nak de ya da llakrén kwerp ke akba'n, na' xir akba'n llonen llakia ka ga zjak kabay zan, ba nxhob karret ba zjak rao wdile.
43015022	Sin	’Chenak nada' bi beda' yedzejnie' akre', bibi do'l nap ake' chenake. Zan nna' bibi de wde akre', ne ake' bibi do'l nap ake'.
51004005	Recommendation	Llaya'l sollo gonllo wen ren be'nn bi nna gonlira'll Xanllo, chaga nna de latje.
45006006	Faith	Ba nnézello kan' gokllo txhen ren Criston' kan' bde'e le' yay cruzen', leska' yichjra'llda'o lli'o bda'renen Le'e le' yay cruzen' nench bill gonllo da xhinnj, na' bill nnebia' da xhinnjen' lli'o.
62003010	Sin	Na' gannin' llroe'n noxhan' nake xhi'nn Diosen', na' noxhan' nake xhi'nn daxi'on: cha' noteze be'nne bi zoe' llone' da wen, na' bi nllie're' be'nn lwellje', bi nake' xhi'nn Dios chet ka'.
45008007	Sin	Le kate yo' yichjllo da xhinnjen' lle'ne xpe'rllon', Dios na'kzen' llwiello, na' ley ke'e na', bi llzenayllo, ni ke llakse wzenayllo ke.
44002026	Faith	Na'll llawé ra'llda'wa', na' llola' nench lloe'rawe'. Na' leska' nnezra' katen' gata', kere ke chnaren' gata'.
46010020	Sin	Na' kan' llepa' re' ni, kat to be'nne ll-llie' yel wao rao lwa'n dan' llonlira'll ake' na', rao daxi'on ll-llie'n, kere rao Diosen', na' bi lle'nra' gonre txhen daxi'o ka'.
44013001	Description	Radj be'nn ka' lldop ll-llay llonlira'll Jesucriston' lla'a yellen' nzi'i Antioquían', zjarén be'nn lloe' xti'll Diosen' kon ka llzejnie' Spíritu ke Diosen' leake'. Na' zjarén be'nn llak llroe' llsede xti'll Diosen', ki re bal ake': Bernabé, na' Simón (be'nnen' nsi'i ake' Be'nn Gasj), Lucio be'nn Cirene, na' Manaén (be'nn blli'orén Herodesen' txhen, be'nnen' llnebia' Galilean'), na' Saulo.
49005006	Recommendation	Notno siye'e re' bi di'll wenra'lle. Le ka nak be'nn ka' llon ka', Dios na' we'e yel llza'kzi' ke be'nn ka' ke chnare, le bi llzoa ake' xti'lle'n.
56001011	Sin	Dan' llon ake'n, lle'n akre' gon ake' gan mellre, ke len na' llzejnie' akre' da zej krere. Llaya'l gon akroe' znia, nench wani't ake' llize bill wzejnie' akre' di'll wenra'llen', le kreren' llon ake' ka'. Na' be'nn zan, ren be'nn lo yo' ke ake', llak chop akre' ke xti'll Diosen' ni ke leake'.
43013011	Sin	Le Jesúsen' bnnezre' non' wde Le'e rao na'a be'nn ka' llwietate Le'e. Na'llen' bne'e: “Kere yeololren' nak ra'llda'oren' yalle.”
43010001	Sin	Di'll li, di'll li nia' re': Be'nne bi choe' gan' nake lloa' re'j ke xhi'ren', na' choe' ga yobre, le'en nake' be'nn wan.
61002015	Sin	Le ba bsanra'll ake' nez li ke Diosen'. Ba bka'a ake' nez xhinnj na'le, kan' ben da Balaam be'nnen' be'e xti'll Diosen' kana', be'nnen' gok xhi'nn da Beor. Balaam na' gokra'lle' chixhj ake' le'e, nench nnabe' sa'kzi' be'nn ak.
44014005	Violence	Na' be'nn Israel ka', na' ren be'nn ka' bi nak be'nn Israel, gok ake' toze ren koxchis ka', na' bzi'chi'll ake' Pablon' ren Bernabén', na' lle'n akre' wchekw ake' leake' yej.
43021017	Description	Na' da wyonn ras goll Jesúsen' Le'e: —Simón xhi'nn Jonás, ¿nllie'ro' nada'? Na' gokya'che Pedron' dan' goll Jesúsen' le'e ka' da wyonne ras, na'll lle'e Le'e: —Xana', rwe'kzo' nnezro' yeololten, na' rwe' nnézkzero' nllie'ra' rwe'. Na'll lle Jesúsen' le'e: —Bdap bwia be'nn ka' nak ka xhi'r kia'n.
66021027	Sin	Yell na' kbat gak cho' be'nn llon da zban. Bi gak cho' be'nne llon biteze da llwie Dios, na' be'nne lloe' di'll wenra'lle. Zeraoze be'nne ka' nyoj ra ake'n le' yich ke Jesucriston', be'nnen' nak ka xhi'r da'o, na' nyoj ra ake' ga't yel nban ke ake' ke chnare, leakze'n gak cho' ake'.
66017004	Sin	No'ren' nake' to ra'll dan' nchix da morad na' da xhna, na' none' nbaraz kone ya cha'o dan' nzi'i oro, ren yej cha'o, ren yej dan' nzi'i perlas. Na' no'xe' to leo de ya cha'o dan' nzi'i oro, balla'te yollen to da zejen llawere' llone' da nen ke xpe're', na' billre da llwie Dios.
51003014	Recommendation	Na' ye to dan' za'kll gonllo ka da ka' yela', llaya'l llie' lwelljllo nench gakrenen lli'o gakllo toze.
43012023	Description	Na'll lle Jesúsen' leake': —Nna' ba bllin lla gak yeolol da llaya'l gak, nench na' wroe'rawa' naka' be'nn za'k xhen.
45002022	Sin	Rwe' ne'o nono gak tarén xho'r be'nne o xhyio be'nne, ¿bixchen llono' rwe' ka'? Rwe' llwiero' lwa'a da llonlira'll be'nne, ¿bixchen lljalano' gan' nkwa'a aken na'?
45007008	Sin	Na' ka bnnezra' kan' ne leyen', da xhinnjen' byo'llen lo yichjra'llda'wa'n, bzera'lla' gonlla' ye ra'ten'. Da li kat bi nnézello kan' ne ley na', bi llakbe'llo cha' llonllo da xhinnj.
44026017	Grace	Nada' wse'la' rwe' gan' lla'a be'nn ka' bi nak be'nn Israel, na' yesra'a rwe' rao na'a ake', leska' yesra'a rwe' rao na'a be'nn Israel ka'.
56003003	Sin	Le lli'o bi byejnie'llo kana', na' bi bzoallo xti'll Diosen'. Byejle'llo di'll wenra'lle, na' bentezllo bi da xhinnje da bzera'll lo ra'llda'ollo. Bdallo benllo kon da bawello. Bzollo bchachrén lwelljllo. Bwie be'nne lli'o, na' bwie lwelljllo.
54005021	Recommendation	Lla'tyoera' rwe' rao Xanllo Diosen' na' rao Jesucriston', na' rente rao angl ka' ba breje' na', nnao' gono' kan' ba bnia', na' bi yela'o be'nne, na' gonxhenzo' balze'.
58010035	Recommendation	Ke len na' bi kwej yichjre wxenra'llre Diosen', bi llebre, le wllin lla kat sore nbaraz.
46004002	Faith	Na' llaya'l be'nn ka' llon xchine' gak ake' be'nn li, dan' bkwa'nne' rao na'a ake' gon ake'n.
44009043	Description	Pedron' go'ye' zan lla Jopen', bzoe' rill to be'nn re Simón be'nn wazo'll yid.
46003016	Grace	¿Bi nnézere lli'o nakllo ka to yoda'o ke Dios, na' Spíritu ke Diosen' zorenen lli'o txhen lo yichjra'llda'ollo?
58010019	Faith	Be'nn bi'che, nna' wak cho'llo gan' zo Diosen' bi llebllo, le Jesucriston' brarj xchene'n, na' bake'e da xhinnj kellon'.
43008021	Sin	Jesúsen' lle'e leake': —Nada' yeya'a, na' yeyirjre nada', zan bi gak yeza'renre gan' yeya'an, na' rao da xhinnj keré ka' kwiayi're.
51003012	Recommendation	Lli'o ba brej Diosen' nakllo rallne'e na' nllie're' lli'o. Ke len na' llaya'l yeya'chra'll-llo be'nne, gakllo be'nn cha'o rao yeolol be'nne. Gakllo be'nn nexjra'lle, na' gakllo be'nn maxh da'o, na' gapllo yel llxhenra'll rao yeolol be'nne.
43012026	Faith	Na' noteze be'nne lle'n akre' gon ake' xchina'n, llaya'le gon ake' nada' txhen. Na' gan' soa' nada', lekze na' so be'nn ka' yeso'n xchina'n. Noteze be'nne gon xchina'n, Xa' na' gone' gak ake' xhen.
54003004	Description	Na' llaya'l gake' be'nn llak llgo' xhnneze da de lo yo' rille', na' llaya'l nnezre' ka gone' nench wzenay xhi'nne' ka' ke'e, na' gap ake' le'e bara'nne.
52005011	Recommendation	Na'llen' legón kan' ba llonkzre, na' leserén lwelljre, na' legakrenlle lwelljre, nench na' sotezre gonlira'llre Jesucriston'.
62003011	Recommendation	Ba bénkzello da ni kan' bzoraollo llonlira'll-llo Jesucristo na': llaya'l llie' lwelljllo.
46007026	Recommendation	Le ba za'a da yellayraollo nna', ke len na' llakra' wenll so kwezllo kan' ba zokzllo nna'.
43003001	Description	Bzo to be'nn fariseo be'nn golle Nicodemo. Goke' to be'nne wnebia' ke yell Israelen'.
59002025	Description	Lekze ka' gok ke da Rahab goke' to no'r re'e, na' bzenaye' ke Dios dan' brebe' be'nn chop ka' jawiá ralle' na'. Na' bawe' leake' jayake' ye to nez yobre, nench bi je'x be'nn waka'a ya ke rey na' leake'. Na' dan' gokrene' be'nn ka', broe'n llonlira'lle' Dios. Na' bwia Diosen' nake' be'nn wen rawe' na'.
54002015	Faith	Na' la'kze no'r ka' llzo xhi'nn ake' za'kzi' ake', yerá ake' cha' nni'tteze nni't ake' wxenra'll ake' Diosen', na' llie' akre' Le'e, na' cha' nni't ake' gon ake' kan' llazra'll Diosen', na' gon xhira'll lo yichjra'llda'o ake'.
44013017	Grace	Dios be'nnen' lloe'raollo lli'o be'nn Israel, breje' xozxta'ollo ka', bene' leake' to yell xhen kan' blla'a ake' gok ake' be'nn zi't gan' nzi'i Egipton'. Na' Diosen' broe're' yel wak ke'en ka nak bachache' leake' Egipton'.
44015008	Grace	Diosen' nnezre' ka nak yichjra'llda'o yeolol be'nne, leska' broe're' nllie're' leake', ka nak be'e leake' Spíritu ke'en kan' bene' ke lli'o.
59002011	Sin	Dios na'kzen' bne'e: “Bi tarenre no'r bi nak no'r keré, na' be'nn byio bi nak be'nn keré”, leska' bne'e: “Bi gotre be'nne”. Na' la'kze cha' bi darenllo no'r yobre, o be'nn byio bi nak be'nn kello, cha' ba nakllo be'nn wen xhia, naksen xhia kello rao ley na'.
43010028	Grace	Na' lloe' ake' yel nban zejlikane, na' kbat kweyi' ake', na' nono gak yeka'a leake' rao na'.
45016020	Grace	Na' Dios be'nnen' nzoa lli'o nbaraz, wchochj wlanchgue' daxi'on, na' bi soen nnebia'n lli'o. Na' Xanllo Jesucristo na', sechgue' gakrene' re'.
55003005	Sin	Lekze da zan da gon ake', nench na' gake be'nne le nxenra'll be'nn ki Dios, zan bibi yel wak ke Diosen' zorén leake'. Bi gonreno' be'nn ka' txhen, be'nn ka' llon kan' ba bnia' na'.
45012005	Description	Ka'kzen' naken ke lli'o, nakllo be'nn zan nxenra'll-llo Criston', na' yeolol-llo nakrén lwelljllo txhen ren Le'e, nakllo ka toze kwerp.
56003008	Faith	Da ki ba bnia' ni, naken da li, na' gono' bien wzenay be'nn ka', wzejnie'ro'n len na'. Le be'nn ka' ba llonlira'll Dios, llaya'l kwek yichj ake' gon ake' da wen. Na' da ki ba bnia'n naken da wen, na' gakrenen noteze be'nne.
59002023	Faith	Ke len na' gok dan' nyoj xti'll Diosen' ke le'e, nen: “Abraham na' bxenra'lle' Dios, na'llen' bne Diosen' ke'e, nake' be'nn wen rao Le'e.” Na' leska' nyoj ke Abraham na', goke' migo ke Dios.
59002001	Faith	Be'nn bi'che, Xanllo Jesucriston' nake' be'nn zerawe za'ke, na' cha' wxenra'll-lloe', toz kan' llaya'l gónello noteze be'nne, kere balze'n gonllo xhen, na' ye bale gónello kaze.
45003013	Sin	Ka to ba ke be'nn wat, da la' zban da bi neyj kwasro, ka nak yellj yen ake'n, xti'll ake'n llxoayayen be'nne, na' di'llen' lloe' ake'n naken ka yerb ke bel znia.
49005028	Recommendation	Ka'kze re' be'nn byio, llaya'l llie' xho'r-re kan' nllie'kze kwinre, le be'nnen' nllie' xho're', kwinkze' nllie're chet ka'.
45009030	Faith	¿Akxha nnello cha'? Be'nn ka' bi nake be'nn Israel, bi bayirj ake' akre gon ake' nench nne Diosen' nak ake' be'nn wen rawe' na', zan bale' llonlira'll ake' Criston', ke len na' ba nak ake' be'nn wen rao Dios.
54003009	Faith	Llaya'l gak ake' be'nn llejle' doxhen kan' bzejnie' Diosen' lli'o ke Jesucriston', dan' nono bnneze do kana', na' llaya'l gon xhira'll lo yichjra'llda'o ake'.
54006002	Recommendation	Be'nn ka' zo xan ake', na' xan ake' na', nak ake' be'nn nxenra'll Criston', bi llaya'l wsanra'll ake' yel gap leake' bara'nne dan' nak ake' ka bi'chllo. Na' llaya'l gon ake' xchin be'nn ka' do ra'll ake', na' llaya'l llie' akre' leake', le nak ake' txhen nxenra'll ake' Criston'. Da ni bzejnie' akre', na' go'tyoe akre' kan' llaya'l gon ake'n.
45003003	Faith	¿Akxha gak chet ka' bal be'nne bill gak ake' be'nn li ren Diosen'? ¿Len gonen bill gak Diosen' be'nn li?
43019034	Violence	Na' to waka'a yan' go'de' to da látit lwit Jesúsen', na' bra'n llen ren nis.
43015012	Recommendation	Na' da ni nllia' bia'a gonren', llie' lwelljre kan' nllie'ra' nada' re'.
45006013	Recommendation	Bi llaya'l gon nia'na'llon' rao na'a daxi'on nench gonrenen leaken llin gak da xhinnj. Llaya'l gonllo kwinllo rao na'a Diosen', na' gonllo da wen na' lle'ne Diosen', gonllo ka to be'nn nban radj be'nn wat ake.
58010039	Faith	Na' lli'o bi nakllo ka be'nn ka' bill nxenra'll Le'e, be'nn ka' ba naken kweyi'. Zan lli'o zokzllo nxenra'll-lloe', na' yellinllo gan' llie' na' ke chnare.
45011026	Grace	Wayoll na' yeolol be'nn Israel ka' yerá ake'. Gak kan' nyoj xti'll Diosen' gan' nen: To be'nn za'a gan' nzi'i Sión, yebeje' be'nn ka' lo da xhinnjen', be'nn ka' nak dialla ke da Jacob.
52002015	Violence	Na' be'nn wrall ke ake' ka', baso't ake' Xanllo Jesúsen', na' ka'kze ben akre' be'nn ka' be'rén leake' xti'll Diosen' kana'. Na' leska'n ben akre' neto' baraydo ake' neto'. Na' lla'a ake' llon ake' da bi llazra'll Diosen', na' llwie akre' yeolol be'nnach,
58010026	Sin	Cha' nna naotezllo llonllo da xhinnjen' la'kze ba nnézello di'll li ke Criston', billre bi de da gon llin nench yezi'xhen Diosen' da xhinnj kellon'.
49002006	Grace	Dan' nakllo Criston' txhen wak nnello rente lli'o basbán Diosen', kan' basbane' Le'e radj be'nn wat ka', na' nakllo ka be'nn ba lliarén Xanllo Jesucriston' txhen gan' llie' yebá na'.
49004025	Recommendation	Ke len na' bill llaya'l siye'llo, zan we'renllo be'nn lwelljllo di'll li, le txhen na' nakllo ka toze be'nne.
48002005	Faith	Na' neto' ni ra't bi bzenayto' ke ake', le gokra'llto' bi ga't da wllon wzenayre Di'll Wen ke Criston' dan' nak da li na'.
46014013	Recommendation	Na' cha' Spíritu ke Diosen' gonen we'llo wde wdere di'll da bi nak xti'll-llo, llaya'l nnabllo gakrenen lli'o wazejnie'llo be'nne bi zeje di'llen' lloe'llo.
44009001	Violence	Na' Saulon' zokze yichjra'llda'we' go'xe' be'nn ka' llonlira'll Jesucriston', nench gote' leake'. Na' byeje' rao bxoz braon',
43017013	Description	’Na' nna' ba zaza'a gan' zo'o na', na' chak nna zoa' yellrio ni, lloa'a di'll ki nench nni't be'nn ki nbaraz, ka nbarazen' zoa' nada'.
60004013	Recommendation	Ke len na' llaya'l yewere katen' llza'kzi're dan' nxenra'llre Criston', le llak keré kan' gok ke Criston' kan' bxha'kzie'. Leska' yewere sore nbaraz kate llin lla yed Cristo be'nnen' za'k kwis.
44011006	Description	Na' bwiaya'nna' bixhan' lla'a loen', na' bre'ra' lla'a bayi'x ba llia tap nia'na'a, ba llxhob le'e, na' ba llia xire.
51003008	Recommendation	Na' nna' leska' lekwej yichjre yeolol da xhinnj ki. Bi lla're lwelljre, bi rokre, bi gakre be'nn wen da xhinnj ren lwelljre, bi nnere di'll yel ya' ke lwelljre, na' bi we're di'll zban da ll-llach lloa're.
44018003	Description	na' bzorene' leake', le lekze llake' llone' ka llin na' llon ake'n, llia ake' ra'll llej da llchirj ake' ga llzo ake'.
45006012	Sin	Ke len na' bi we'llo latj nnebia' da xhinnjen' xpe'rllon', le naken da kweyi', na' gonchekllo da xhinnjen' zera'llen na'.
53003012	Recommendation	Na' cha' nol re' llon ka', lla'tyoera' re', na' llasnisra' re', gonre kan' ne Xanllo Jesucriston', na' bill tare ka', leyezorao chaze leyeyón llin nench ga't da ye'j gaore.
44007009	Sin	’Bixha be'nn ka' gok xozxta'ollo, baxhé' akre' to bi'ch ake' be'nnen' le José, na' be't ake' le'e, bxhi'i be'nn Egipto ka' le'e, bixha Diosen' zerenkze' Josén'.
44011028	Description	Toe' be'nn re Agabo bzolle'e radj be'nn ka' lla'a lloe'rao Diosen', na' bne'e kon kan' bzejnie' Spíritun' le'e, bdixjwe're' gak to win xhen doxhen yellrio. Na' ka bllin lla bnebia' be'nnen' re Claudio doxhen gan' nbane Roma, kana' gok win kan' bne Agabon'.
44020036	Description	Ka bayoll be'rén Pablon' leake' di'll ki, na'll bche'k xhibe' balwillrene' leake' Dios.
48005024	Faith	Na' be'nn ka' ba nak txhen Criston', ba bda'a ake' le' yay cruzen' yeololte bi da xhinnj ka' zera'll lo yichjra'llda'o ake'n.
59001002	Recommendation	Be'nn bi'che, llaya'l yewello kwis kat llak bi da llak kello.
62001006	Sin	Na' cha' nnello llonllo txhen Diosen', na' llonkzllo da xhinnje, bi lloe'llo di'll li. Na' dan' llonllon' bi zejen to li.
44010011	Description	Bre're' byarj yebán', na' bre're' to xchan xhen, nllej toto xhi'ne lletjen.
44002009	Description	Ganni lla'a bal-llo nakllo be'nn Partia, na' be'nn Media, na' be'nn Elam. Na' bal-llo nakllo be'nn Mesopotamia, na' be'nn Judea, na' be'nn Capadocia, na'll be'nn Ponto, na' Asia.
51001010	Faith	Na'llen' gak gonre kan' llaya'l gon lli'o nombia' Xanllon'. Na' yewere' yeolol dan' llonren', na' llnnabto' gakrene' re' gonre zan kwen da wen, ka ke to yay da llbia daxhix wen, na' zjazell gombia're'.
54001018	Recommendation	Xhi'nna' Timoteo, brek yichjo' ke di'llen' be'e be'nn ka' bzene rwe' kan' bne Diosen' ko'o kana'. Na' kan' ba goll ake' rwe' gono' xchin Dios na', lekze ka'n llepa' nada' rwe' gono'n do yichj do ra'llo', na' bi gakzedro' gono'n.
66019001	Faith	Bde na' benra' be'nn zan kwis lla'a yebán', lloe'rao ake' Dios, ne ake' zillj: ¡Gakxhenchga Diosen'! Nake' wasrá kello, na' nake' be'nn za'ke, na' nape' yel wak xhen.
49002001	Grace	Kana' nna nat yichjra'llda'oren' ke nak bentezre da xhinnj rao Diosen', na' nna' ba bakob yichjra'llda'oren' ka nak ba llayonlira'llre Criston'.
46010021	Sin	Le bi gak ye'j gaollo da lle'j llaollo katen' lljasa'ra'll-llo akre zejen dan' got Xanllo Criston', na' ye'j gaotello dan' lloe'raorén ake' daxi'o na', le bi gak ye'j gaollo llopten.
49005003	Recommendation	Na'llen' bill llaya'l sorenre no'r cha' bi nchayna'renre', na' bi gonre billre da nak zdo' ren kwerp kerén', na' bi gakre be'nn wzera'll. Le lli'o ba nxenra'll-llo Diosen', bill llaya'l gonllo da ki, ni gaz da wa'l-llo ka da zban ki.
56001015	Sin	Diosen' ba bene' yichjra'llda'ollon' yalle, na' bibi ll-llonen gak yichjra'llda'ollon' yalle. Zan ka nak be'nn yichjra'llda'o wen da xhinnj ka', be'nn ka' bi nxenra'll Criston', bibi de da nak xhira'll ke be'nn ka'. Le llon ake' xhbab da nak da xhinnj, na' bibi lljadinra'll ake' kat llon ake' da xhinnjen'.
44009021	Description	Yeolol be'nn ka' llzenay xti'lle'n, llabán akre' kwis, na' lle lwellj ake': —¿Kere be'nn nin' dá lli'nawe', na' llo'xe' be'nn ka' llalwill Jesucriston', be'nn ka' lla'a Jerusalén na'? ¿Na' kere ke len na' ba bede' ganni nench go'xe' be'nn ka', na' lljasane' leake' rao bxoz wnebia' ka'?
58008006	Description	Na' da llon Jesúsen', da xhen za'kllen ka dan' llon bxoz ke be'nn Israel ka'. Na' kan' bcheb Diosen' gakrene' lli'o dan' ba be'e kwin Jesúsen', ni ke xto'l-llo na', lekze da xhen za'kllen ka dan' golle' da xozxta'ollo ka' kana'.
50001021	Faith	Le cha' nbana', lle'nra' wa'a Criston' yel bara'nne, na' cha' gata' wenren' gak kia' chet ka'.
50001006	Faith	Na' da ni nnezra', Diosen' bzorawe' llone' to da wen lo yichjra'llda'oren', na' ka'kze gone' nench yeyoll yeyak yichjra'llda'oren' kan' llazra'lle'n, llinte lla yed Jesucriston' da yobre.
62005020	Faith	Nnézello ba bed Xhi'nn Diosen', na' badzejnie're' lli'o nench bembia'llo Xe'en, be'nnen' nake dogarje Dios. Na' ni'tllo toze ren be'nnen' nake dogarje Dios, na' nakllo toze ren Xhi'nne' Jesucriston'. Le'en nake' dogarje Dios, na' llonne' yel nban zejlikane ke be'nne llonlira'll Le'e.
45012018	Recommendation	Gonllo bi da zerao sa'kello nench sorenllo yeolol be'nne nbaraz.
58010023	Faith	Na' kan' bzoraollo be'llo di'll bnello yellinllo gan' llie' na', ka'kzen' llaya'lkze gonllo batteze, na' da likzen' yellinllo gan' llia Dios na', le zokze' llone' kan' bne'e na'.
43014027	Grace	’Yel nbaraz kia'n llkwa'nna'n, yel nbaraz kia'n gonna' re'. Bi llonna'n kan' llonn be'nn ka' lla'a yellrio ni len. Bit gakgane ra'llda'ore, na' bi llebre.
47005006	Faith	Na'llen' bi llakgánello cha' bi llákello, le nnézello chak nna nbanllo kone kwerp kello ki, bi nna yellinllo gan' llia Xanllo Cristo na'.
43012047	Grace	Na' noteze be'nne nnezre' kan' ba bnia'n, na' cha' bi llzenaye' kia', kere nada'n wa'a yel llza'kzi' ke do'l ke'en, le kere za'a yellrion' wa'a yel llza'kzi' ke do'l ke be'nnachen', za'a nench yesra'a be'nn gonlira'll nada'n.
62003012	Sin	Bi gakllo kan' gok da Caín, goke' txhen daxi'on bayot bi'che'n. ¿Nnézere bixchen bete' le'e? Yel be'nn wen da xhinnj ke'e na'n bene' ka', na' be'nn bi'che' na' bzoe' bene' da wen.
66016020	Description	Na' ka da xhen na' bxho'n, barante yeolol yellrio dan' zjalli' lo nisda'on, na' yeolol ya' ak.
58011012	Description	Ka'n gok bzo xhi'nn da Abraham na', la'kze ba nake' be'nn gor kwis. Na'llen' gok xhi'nn dialla ke'en be'nn zan kan' nak berj ka', na' kan' nak yoxh da lli' lloa' nisda'o da nono llak wrab len.
54001017	Faith	Llaya'l we'raollo Dios be'nnen' nake' be'nn wnebia' kello ke chnare. Kere be'nn te ke'en, zokze' la'kze bi llre'lloe', le Le'en zeraoze nake' be'nn si'n. Toze Le'en gonllo xhen, gaplloe' bara'nne ke chnare. Ka'n gakchga.
66014007	Faith	Bnne'e zillje, lle'e leake': —Lelleb Diosen', na' lewe'xhene', le ba bllin lla gone' yel koxchis ke be'nnach. Lewxenra'll Dios be'nnen' ben yebán', na' yellrio, na' nisda'o, na' do ga llar nis.
44006001	Description	Ka gok ka lla na', llan be'nn ka' llonlira'll Jesucriston', na' be'nn ka' nne di'll griego, bnne ake' ke be'nn ka' nne di'll Hebreo. Ne ake' no'r wazeb ke ake' ka', bi zi'i ake' da lle'j llao ake' ke to da llaya'l si'i ake' tlla tlla.
60002021	Grace	Le Diosen' breje' lli'o nench bi wayechjllo kat bi gone be'nne lli'o, leska'n bxha'kzi' Criston' ni ke lli'o, bene' banez bi da gok ke'e, bxha'kzie' nench na' wiallo kan' gonllo.
53003010	Recommendation	Kan' bzorento' re' bchoybia'to' bneto': “Cha' no bi gon llin, bi llaya'l gawe'.”
43003016	Grace	’Ka'n nllie' Diosen' lli'o be'nnach, na'llen' bse'le' Xhi'nne' ti'chen' nench noteze be'nne gonlira'lle Le'e bi kwiayie', na' ga't yel nban zejlikane ke'e.
44019015	Description	Bixha bayechjkze daxi'on, llen leake': —Nombie'ra' Jesúsen', na' nnezra' no be'nnen' re Pablo, zan re', ¿noxha nak re'?
66019019	Violence	Na' bre'ra' bell xi'on, ren yeolol be'nn wnebia' ka' zjalla'a yellrio ren be'nn waka'a ya ke'e ka', ba badop ake' nench tilrén ake' Jesús be'nnen' llia ko'll kabay llichen', ren be'nn waka'a ya ke'e ka'.
44027002	Description	Na' byo'to' to lo barco da za'a yellen' nzi'i Adramitio, na' zejen do gan' nzi'i Asia. Na' Aristarco be'nn Tesalónica ga nbane Macedonia, za'rene' neto' txhen.
58013003	Recommendation	Llaya'l lljadinra'llre ke be'nn lwelljllo ka' lla'a rill ya nench gakrén akre'. Llaya'l gonre xhbab, gákere renkze re'n yo're rill yan'. Na' bi ganra'llre be'nn lwelljllo ka' bi da llsa'kzi' be'nne leake'. Na' llaya'l gonre xhbab, gákere renkze re'n llak ke re', kan' llak ke be'nn ka'.
51003017	Recommendation	Na' biteze da gonllo, na' biteze di'll we'llo, llaya'l gonllon, ni ke dan' ba nombia'llo Xanllo Jesúsen', na' we'llo yel llioxken ke Diosen' kone ra Xanllo Jesús na'.
48006006	Recommendation	Na' cha' no wroe' wsede lli'o xti'll Diosen', llaya'l we'lloe' cha' bi da cha'o da wen da ba benla'y Diosen' lli'o.
44007005	Description	Bixha Diosen' bi gokra'lle' gak yellrion' ke'e kate na', ni ra'ten bi gok ke'e, zan bchebe' we'en xhi'nn dialla ke'e kate ba gote', la'kze nono xhi'nne' nna so, katen' golle' le'e ka'.
44007019	Description	Be'nn wnebia'n bayirjla'lle' ka bene' nench bsa'kzie' xozxta'ollo ka', na' golle' leake' lljacho'nn ake' bda'o ke ake' ka' za llarje, nench bill chan ake'.
43020003	Description	Na'll bza'a Pedron' ren be'nnen' ye to, jake' lloa' brojen'.
44024016	Faith	Ke len llona' bien llona' da wen nench ka' bibi de gao xhia kia' rao Xanllo Dios, na' rao be'nnach.
65001013	Description	Nak ake' ka nisda'o da llas lletj, na' llallo'nnen blli'n ga nak rao yo lloa' nisda'on. Na' nak ake' ka berj da bill llia ga llaya'l kwian, le Dios na' ba nyixje' ke ake', sa'kzi' ake' ke chnare gan' nak xchole kwis.
48001012	Description	Kere da bxhia' ke be'nnachen', ni kere be'nnachen' bzejnie' nada', kwin Jesucristo na'n bzejnie're' nada' Di'll Wen ke'en.
45007005	Sin	Kana' nna zollo llonllo da xhinnj kon ka nen lo ra'llda'ollo. Na' kan' bnnézello kan' ne ley na', benll-llo da xhinnjen' ye ra'te, na' len benen nench sa'kzi'llo ke chnare chenake.
54002007	Faith	Na' Diosen' breje' nada' naka' postl, nench llsedra' be'nne xti'lle'. Lloa'a di'll li, bi ziya', le txhen na' naka' Criston', breje' nada' nench llzejnie'ra' be'nn bi nake be'nn Israel di'll li ke'en, nench wxenra'll ake' Le'e.
62003024	Faith	Na' cha' llonllo kan' nak di'll bia'a ke'e na', zerenkzllo Diosen', na' Dios na' zerenkze' lli'o. Na' kin' nnézello Diosen' zerene' lli'o: ka nak Spíritu ke'en ba benne'n yo'n lo ra'llda'ollo.
46010024	Recommendation	Ni tollo bi llaya'l gonllo da wen kezllo, llaya'l wiakzllo be'nn lwelljllo ka'.
45012016	Recommendation	Sorenllo wen lwelljllo, bi gakllo be'nn ya'ra'lle, llaya'l gontezllo txhen noteze be'nn ya'che, bi wlanllo nakllo ka be'nn llejnie'.
49004031	Recommendation	Llaya'l kwej yichjllo yeolol dan' llone lli'o llwie llrello, leska' bill gaklla'llo, na' bi rokllo, na' bi gonllo da nne xhen cha' bi da da'o llak kello. Bi llaya'l chachrén lwelljllo, na' bill llaya'l gonllo biteze da xhinnj.
51001025	Faith	Dios na' bzoe' nada' nench na' gaka' be'nn wen llin ke'e rao yell ke'en. Na' wzejnie'ra' re' xti'lle'n, nench gakrenen re' lldop ll-llayre llonlira'llre Jesucriston', nench wzejnie'ra' re' doxhen kan' zeje xti'lle'n.
66001014	Description	Na' yich yichje'n naken da lliche ka xhi're ka beye. Na' yejrawe'n naken llaktit ka yi' da lla'lnninne.
47004015	Grace	Yeolol da ki ba gok keto' ba bllayraoto' ni ke re'. Le lle'neto' gakllo be'nn zan gakrén Diosen' lli'o nench gonlira'll-llo Xanllo Jesús na', na' leska' gak zanllo we'llo yel llioxken ke'e dan' nake' be'nn za'ke.
43006056	Faith	Be'nn ka' llasa'o ake' kwerp kia'n, na' llase'je' xchena'n, de yel nban zejlikane ke be'nn ka', na' nak ake' nada' txhen, leska' nada' nak akse' txhen.
43011027	Faith	Na'll lle Martan' Le'e: —Xana', llejlia' nako' dogarje Xhi'nn Dios, llejlia' nako' Cristo be'nnen' ba brezto' wse'l Diosen' yellrio ni.
44002042	Faith	Na' bni'tteze bni't ake', bzenay ake' dan' llroe' llsede postl ka'. Na' toze ka llon yichjra'llda'o ake', na' llao ake' txhen, na' llalwill ake' Diosen'.
58001009	Grace	Llawero' da zej lixheje, na' llwiero' da xhinnj. Ke len na' brej Diosen' rwe', ba bzoe' rwe' nbaraz ka noteze be'nne.
44012002	Violence	Na' bchoybie' bet ake' Jacobo, bchoy ake' yene', be'nnen' nak be'nn bi'ch Juan na'.
55002016	Recommendation	Bi gonreno' be'nn ka' txhen be'nn ka' lloe' biteze di'll da bibi za'ke, di'll da bibi zejen ke Dios, le be'nn ka' llon ki, zejzell llbix ake' rao da xhinnjen'.
62003015	Sin	Noteze be'nne cha' llwie lwellje', nakse' be'nn wen xhia rao Dios. Na' nnézkzello be'nn wen xhia ka', cha' bi wayat akre' ke da xhinnj ke ake'n, bi de yel nban zejlikane ke ake'.
43021015	Faith	Na' ka bayoll badao ake'n, na' lle Jesúsen' Simón Pedron': —Simón xhi'nn Jonás, ¿nllie'llro' rwe' nada', kerke kan' nllie' be'nn ki nada'? Na' balli'i Pedron' xti'lle'n, lle'e Le'e: —Awa' Xana', nnezkzro' nllie'ra' rwe'. Na'll lle Jesúsen' le'e: —Bdap bwia be'nn ka' nak ka xhi'r da'o kia'.
46012008	Grace	Le Spíritu ke Dios na', llonen nench bal-llo llzejnie'llo be'nne yel si'n ke'e na', na' lekze Spíritu na'n llonen ye bal-llo nnézello bi da nnézello, na' llzejnie'llon be'nne.
44007013	Description	Ka zjaklle' da wllop ras na', broe'rao Josén' bi'che ka'. Kana'll bnneze Faraón na', no be'nn ka' nak dialla Josén'.
60003010	Recommendation	Ka'n gonllo, le nyojen nen: Be'nn lle'ne so kweze nbaraz, llaya'l wsa'ke' yel nne, na' bill we'e di'll xhinnj, na' bill we'e di'll wenra'lle.
44004032	Description	Na' be'nn zan ka' llonlira'll Jesucriston', toze ka gok yichjra'llda'o ake'. Bi da zjadé ke ake', toze ben ake'n, nono bne: “Kia' da ni”, na' “Kia' da na'”. Yeolol bi da zjadé ke ake' non ake'n toze.
46015003	Grace	Criston' bzejnie're' nada' da ki da nak da lliarao, na' ba bdixjwe'ra'n re'. Criston' gote' ni ke xto'l lli'o kan' nyoj xti'll Dios na'.
66018024	Violence	Be'nn Babilonia ka', bet ake' be'nn be'e xti'll Diosen', na' nollre be'nn brej Diosen' gak ake' be'nn ke'e. Na' rao yell na' baroe'rawe bet ake' yezikre be'nne.
44013048	Faith	Na'll be'nn ka' bi nak be'nn Israel, ka ben akre' ka', llawé akre' kwis, na' ne ake' wen kwis nak xti'll Xanllo. Na' byejle' yeolol be'nn ka' ba brej Diosen' ga't yel nban zejlikane ke ake'.
66022020	Description	Na' Jesús, be'nnen' bzejnie' nada' yeolol da ka' bzoja' na', ne'e: —Da likze le zaza'tia' da yobre. Ka'n gakchga. Le yobte yedo' Xanto', Jesús.
50004009	Recommendation	Da ka' ba bzejnie'ra' re', na' yeolol dan' ba bénere bnia' na', na' da ka' ba bre're llona', yeololen legón. Na' Dios be'nnen' llon nench so yel nbarazen' lo yichjra'llda'oren', sokze' gakrene' re'.
53003015	Recommendation	Zan bi wiere', lewzejnie're' di'll kwasroze, le nake' be'nn lwelljre.
51002008	Recommendation	Lewiá ke no wko'yele re', nnaore di'll da llzejnie' krere da de rao yellrio ni. Be'nn lla'a yellrio ni, llzejnie' akre' da zan da ne ake' gonllo da bibi za'ke, na' bi llzejnie'n lli'o da nak ke Criston'.
50003014	Faith	Ka llon be'nn llyitje llaralre', bi llatra'lle', le lle'nre' gone' gan, leska'n llona' nada' nench do'lra' dan' gonn Diosen' nada' dan' naka' txhen Xanllo Jesucriston'.
56002014	Faith	Le'en be'e latj bet ake' Le'e, nench bnitrawe' do'l kello, na' bayibe' yichjra'llda'ollon' rao da xhinnj na', nench na' nakllo be'nn ke'e. Ka'n bene' nench yewello gonllo da wen.
43005024	Faith	’Di'll li, di'll li nia' re', kan' zjazén na': Be'nn llzenay xti'lla'n, na' llonlira'lle' Dios be'nnen' bse'l nada', de yel nban zejlikane ke'e, na' bi sa'kzi' ake' chras. Na' bill nak ake' ka be'nn wat lo yichjra'llda'o ake'n, le ba bakobe' yichjra'llda'o ake'n dan' ba llonlira'll ake' Le'en.
66021015	Description	Na' angl be'nnen' be'rén nada' di'll na', no'xe' to ya da nak de ya cha'o dan' nzi'i oro da gonrene' llin wllixe' yell na', ren ze'e na', na' lloa' gan' nak zi cho'llo.
50003019	Sin	Wllin lla kweyi' be'nn ka' chras, be'nn ka' kon lli' yichj ake', llawé akre' ye'j gao akze' kerke da we'rao ake' Diosen'. Llawé akre' we'e ake' di'll ke da llaya'l gak akre' zdo', na' lli' yichj ake' chraoze da llak yellrio nize.
54003006	Sin	Bi kwejre be'nn za llzorao llonlira'll Diosen' wie' be'nn ka' nxenra'll Diosen', le nna nake' be'nn kobe nxholl yewere' yeyonxhen kwine', na' gak ke'e kan' gok ke dan' llnebia' daxi'o ka' kana', na' we'e Diosen' le'e yel llza'kzi' ke'e.
65001003	Recommendation	Be'nn bi'che nllie'ra', gokra'lla' kwis wzoja' re', na' wzejnie'ra' re' kan' ben Xanllo Jesucriston' nench basre'e lli'o. Ba benen bien llzoja'n, na'll llnneyoera' re' gondipra'llre, na' chejle're di'll li ke Diosen' da bzejnie're' lli'o to chi'ze, lli'o nakllo rallne'e.
44004002	Description	Llaklla'a ake' dan' llroe' postl ka' be'nn yell kan' gok babán Jesúsen', ka'kzen' yebán yeolol be'nne.
66018005	Sin	Le do'l xhen de ke be'nn Babilonia ka', na' Diosen' lljadinra'lle' yeolol bi da xhinnj ba ben ake'.
43004046	Description	Na' bayej Jesúsen' da yobre yell Caná, dan' lli' gan' nbane Galilean' gan' bene' bayak nisen' xis uva, na' yell Capernaum na', bzo to be'nn non reyen' rallne'e yel llnebia', na' llak xhi'nne'n yillwe'.
45012011	Recommendation	Llaya'l gondipra'll-llo bi gakllo be'nn ria, na' gonllo xchin Diosen' do yichj do ra'll-llo.
60001008	Faith	La'kze bi nna re're Jesucriston', nllie're'. Na' nxenra'llkzre' la'kze bi llre're' nna'. Ke len na' zokzre nbaraz kwis. Na' katek nbaraz zore na', to ni ke llakzre we're di'll ren be'nn ka' katken' llawere na'.
62004013	Grace	Nnézello zerenllo Diosen', na' ka' zerén Le'en lli'o, dan' ba bse'le' Spíritu ke'en zon lo ra'llda'ollo na'.
43019029	Description	Na' de ra't zo zichj da yoll to lo leo da'o. Na' to be'nnen' bza'lle' zo zichjen' to da nak ka xhi're, bzoe'n to rao xhis ke yay dan' nzi'i hisopo, na' blise'n lla're, na' bzoe'n lloa' Jesúsen'.
51001013	Grace	Le Le'en babeje' lli'o rao na'a da wxhiye'n dan' nak ka da xcholen', na' nna' llnebie' lli'o, na' bawe' lli'o rao yel llnebia' ke Xhi'nne' Jesucriston' be'nnen' nllie're'.
45016017	Recommendation	Be'nn bi'che, llnnaba' rao re', lewiá bi wzenayre ke be'nn ka' nak be'nn watil be'nne, be'nn ka' llzoa da llonbe'y nench bi gonre dan' ba bsedre ke Diosen'. Bi gonre be'nn ka' txhen.
45012007	Recommendation	Na' cha' ba benn Diosen' gakrenllo be'nne, llaya'l gakrén aklloe' do yichj do ra'll-llo. Na' cha' ba benne' wzejnie'llo be'nne, llaya'l wzejnie' akelloe'.
43016023	Faith	’Na' kate ba bllin lla lljazoa' da yobre gan' zo Xa'n, kana' billbi nnábere wzejnie'ra' re'. Di'll li, di'll li nia' re': Dan' llonlira'llre nada'n, biteze da nnábere Xa'n, gonnkze'n re'.
66021019	Description	Na' yej dan' lla'a ran ze'e dan' nechj yellen' nonen len nbaraz. Da nellen' naken de yejen' nzi'i jaspe; da wllope na' naken de yejen' nzi'i zafiro; da wyonne na' naken de yejen' nzi'i ágata; da wdape na' naken de yejen' nzi'i esmeralda;
59004017	Sin	Na' be'nnen' nnezre' akren' llaya'l gone' da wen, na' bi llone'n, naken xhia ke'e rao Dios.
66019005	Faith	Na' nen bnne ye to be'nn gan' llia Diosen', ne'e: Yeolol lli'o llon xchin Diosen' llaya'l wxenra'll-lloe', lli'o lleblloe', no be'nn gore no bida'o ak.
47005002	Faith	Na' nna' nna zollo nbanllo yellrio ni, llonya'chllo llnnabllo lo ra'llda'ollo, zera'll-llo kwis lljazollo lo yo' dan' ba non Xanllo Diosen' kello yebá na'.
48006004	Recommendation	Ke len na' totollo llaya'l wayonllo xhbab cha' dan' ba benllon' naken da wen. Na' yewello cha' benllo da wen, na' bi gonllo xhbab, wenlle ba ben lli'o kerke no be'nn yobre.
46007036	Recommendation	Cha' to be'nne llakre' llaya'l we'e latj wchayna'a xhi'nne' no'ren', dan' ba llde yel we'o kebe'n, na' ba lle'nebe' wchayna'be', naksen wen gone' kan' ba bene' xhbaben', na' we'e latj wchayna'a xhi'nne'n.
43016002	Violence	Le wabej ake' re' lo yoda'o ke ake' ka', na' wllin lla kat noteze be'nn got ake' re', gak akre' llawé Dios kan' llon ake'n.
66015001	Description	Na' bre'ra' le' yebán' to da yel wan xhen da nak zi yebánello. Bre'ra' galle angl be'nne gon ake' gall yel zi', nench yeyoll wroe' Diosen' ka gone' dan' llaklle'e be'nn ka' llon da xhinnjen'.
43018023	Description	Na'll goll Jesúsen' le'e: —Cha' bi da xhinnj ba bnia', bne chet ka', na' cha' bnia' da wen, ¿bixchen llgapo' nada'?
50004003	Recommendation	Na' ka nak rwe' be'nn lwellja', rwe'n benreno' nada' xchin Diosen' do yichj do ra'llo' kana', na' llnnaba' rwe' gakreno' no'r ki, le leake'n ba benrén ake' nada' xchin Diosen', na' ren Clemente na', na' ren yezikre be'nn lwelljllo ka'. Na' le' yich gan' llia ra be'nn ga't yel nban ke chnare, ganna' ba nyoj ra be'nn ki.
66016006	Sin	Le be'nn lla'a yellrio ni, ba baso'te' be'nn ka' be'e xti'llo'n, na' ba baso'te' nollre be'nn bxenra'll rwe'. Na'llen' ba beno' ye'j ake' llen ni, dan' brarj ake' xchen be'nn ka'. Na' ka' llaya'lkze gak ke ake'n kan' llak ke ake' nna'.
45006002	Sin	Kere ka'n gonllo. Kan' bzorao llonlira'll-llo Cristo na', bill bnebia' da xhinnjen' lli'o. ¿Bixchen le da leze lle'nello sollo gonllo da xhinnjen'?
66017011	Violence	Na' bell ban' bzo kana', na' bill zoba' nna', zejen ye to be'nn wnebia', be'nn xo'ne. Nake' to be'nn ka' galle bnebia' ake', na' nnebie' da yobre, na' Diosen' gone' kweyie', na' sa'kzie' ke chnare.
48004030	Recommendation	¿Na' bixha ne xti'll Diosen'? Dan' nyojen nen: “Babej no'r wet ko'on, be'nnen' llnebia'o ren xhi'nne' na', le bi wa'abe' dan' bcheba' wa'a bin' bzo ke no'r ko'o na'.”
54006009	Sin	Be'nn ka' zera'll gak ake' be'nn wnia', llon ake' zre da xhinnj, leake'n darén ake' daxi'o. Na' da zan da zera'll ake' ga't ke ake' da te ke, na' ka nak dan' zera'll ake'n, llkwa'ntonten leake', na' wllin lla kweyi' ake'.
66017016	Violence	Na' be'nn ka' nak ka chi loz bell xi'o, wie akre' no'ren', na' wsanra'll ake' le'e yekwa'nn akte' gal yidze, te yeyoll na', gao ake' xpe're'n, na' wzeyrén akte'n lo yi'.
46008003	Faith	Zan cha' nllie'llo Diosen', Diosen' nombie' lli'o.
45003009	Sin	¿Akxha cha'? ¿Naklle lli'o be'nn Israel be'nn wenlle ka nollre be'nne? Ka'a, bi nakllo ka'. Le ba bre'llo toz ka nakllo lli'o be'nn Israel ren noteze be'nne, le yeololtello nonllo da xhinnj.
44007041	Sin	Na' ben ake' to bell da'o, na' bet ake' no bayi'x, ben ake' lnni, be'rao ake' dan' bayoll ben ren nia'na'a ake'n.
66009020	Sin	Na' be'nn ka' baga'nn bi goten', ni ke bayat akzre', ni ke bsan akze' dan' lloe'rao ake' daxi'o ka', na' lwa'a ke ake' ka', da nake de ya cha'o dan' nzi'i oro, de ya cha'o dan' nzi'i plat, de yan' nzi'i bronce, de yej, na' de yay, la'kze bi llre'e lwa'a ka', na' bi nne aken, na' bi llak sa'a aken.
47005011	Faith	Dan' ba nnézkzello yeolol-llo yedello di'll rao Xanllo Criston' ke yeolol da benllo, ke len na' lla'tyoera' be'nne wzenay ake' ke'e. Diosen' nnezre', do ra'llto' lla'tyoeto' be'nne wzenay ake' ke'e, na' zoto' bexhto' gakbe're, do ra'llto' llonto'n.
49002003	Sin	Ka'kzen' bzo yeolol-llo bentezllo bi da bnen kello bi da bzera'll xpe'rllon', na' da bawé lo yichjra'llda'ollo. Na'llen' bchoye' kello sa'kzi'llo ke chnare kan' gak ke be'nn ka' bi llejle' ke xti'll Diosen'.
44002040	Recommendation	Na' ka' di'll zan da lloe'rén Pedron' leake', llawe' leake' nez, lle'e leake': —Bi gonre be'nn wen da xhinnj ki txhen, nench ke gak keré kan' gak ke ake' na'.
45008013	Faith	Cha' sollo gonllo kon ka nen kello, na' gonllo da xhinnj na', len na' gonen nench sa'kzi'llo. Zan cha' gonllo kan' ne Spíritu ke Diosen', na' bi gonllo dan' zera'll xpe'rllo na', na'llen' de yel nban kello ke chnare.
45010011	Faith	Le xti'll Dios dan' nyojen nen: “Yeolol be'nn llejle' ke'e, bibi yel zdo' gak ke ake'.”
45001008	Faith	Zga'tek nnia' re', Jesucristo na'n, zoe' llakrene' nada' nench lloa'a yel llioxken ke Diosen' ke yeololre, le be'nn ka' zjalla'a doxhen yellrio na', lloe' ake' di'll kan' nxenra'llre Criston'.
52001004	Faith	Be'nn bi'che, nnézeto' nllie' Diosen' re', na' ba breje' re', nakre rallne'e.
60004008	Recommendation	Na' da nakll lliarao, llie' lwelljllo do yichj do ra'll-llo, le kat nllie' lwelljllo, llazi'xhenllo ke be'nn kat biteze da llon akre' lli'o.
44027001	Description	Bixha kat bllin lla wse'l ake' neto' gan' nzi'i Italia, chejto' lo barco. Na' ben ake' Pablon' ren be'nn ka' bllachrene' rill yan', rallna'a to xan waka'a ya re Julio, nake' txhen ren waka'a ya ka' nzi'i Augusto.
66015003	Faith	Na' lloe'xhen ake' Dios llol ake' to da bsede da Moisésen' be'nn Israel ka', be'nnen' ben xchin Dios kana'. Leska' llol ake' to da naken da bsede xhi'r da'o leake', nen: Xa, Dios, yeolol dan' beno' ren yel wak xhen ko'o na', naken da wen kwis, na' da nak zi yebánello. Yeolol dan' llono'n zejen lixheje, na' naken da za'ke. Rwe'n llnebia'o yeolol yell ka'.
60002002	Faith	Na' llaya'l gonllo ka to bida'o za llarjte, lle'nebe' ga'llbe' xhi'lle', ka'n llaya'l gon lli'o sera'll-llo yénello xti'll Diosen', le naken da wen, na' kate llénellon na', llakrenen lli'o nench llonllo kan' llaya'l gon lli'o ba de yel wasrá kello,
66014013	Faith	Na'll benra' to be'nn zo yebán' na' bne'e: —Bzoj da ni: “Nbaraz ke be'nn ka' nxenra'll Xanllon' llinte lla gat ake'.” Na' Spíritu ke Diosen' nen: —Da li kwisen' nni't ake' nbaraz, le yezi'ra'll ake' rao xchin ake', na' xchin ake' da ka' ben ake' na', len wroe'n yeolol da wen da ba ben ake'.
59001027	Faith	Cha' lle'nello gonllo kan' llawé Xallo Diosen', llaya'l gakrenllo no xkwi'd wazebe, na' no no'r wazeb ak, cha' bi yallj akre', na' kwej yichjllo bill gonllo da xhinnj da llon be'nn bi nombia' Dios.
51002004	Recommendation	Nia' ka' nench notno siye'e re' ren di'll da llákere nak nbaraz.
66005013	Description	Na' lekze benra' yeolol be'nn zjalla'a yebán', na' yellrio ni, na' be'nn zjalla'a xhanre yellrio, na' be'nn zjalla'a lo nisda'o, lloe' ake' di'll ne ake': Lloe'raoto' Dios be'nnen' llia llnebia'n, na' be'nnen' nake ka xhi'r da'o, nape' yel bara'nn, na' nake' be'nn za'ke. Na' nape' yel wak xhen kwis nna', ren ke chnare.
66008008	Description	Na' le bkwellte trompet ke angl wllopen', na' to da nak ka to ya', bra'llen lla'lnninnen jaye'tten lo nisda'on. Na'll ye ra'tze ke gok achj nisda'on bayaken llen.
44007058	Violence	Na' brej ake' le'e yell, bchekw ake' le'e yej. Na'll be'nn ka' bchekw le'e yejen', blechj xha ake'n, na' bni't ake'n xhnia' to be'nn llabán re Saulo.
45015011	Faith	Na' ye to gan' nen: Lewe'rao Xanllo Dios, re' bi nakre be'nn Israel. Na' legonxhene', re' lla're yeololte yell.
45011036	Faith	Le Dios na'n ba bene' yeolol da de, bene' da ka' nench sie' yel bara'nne. Ke len na' llaya'l we'raollo Diosen' ke chnare. Ka'n gakchga.
43001029	Faith	Na' bateyó bre'e Juan na', zej Jesúsen' gan' ze'e na', na'll lle Juan na' be'nn ka' nao le'en: —Lewiá ke ganni za'a be'nnen' ba brej Diosen', nench yedke'e xto'l be'nnach. Be'nn nin' nake' ka xhi'r da'o ba llot lli'o be'nn Israel, nench llazi'xhen Diosen' ke xto'l-llo.
58011031	Description	Na' da no'ren' golle Rahab, no'ren' gok no'r re'e, leska' bxenra'lle' Dios, na'llen' bi blleyi'rene' be'nn Jericó ka', be'nn ka' bi ben kan' ne xti'll Dios na', le brebe' chop da xozxta'ollo ka' rille'n kan' jawiá jayí ake' ralle' na'.
43010010	Grace	’Le be'nn wan na', ze'e nench kwane' xhi'r da'o ka', na' goteba', na' wlleyie'ba'. Zan nada' za'a lloa'a yel nban zejlikane ke be'nn ka' llonlira'lle nada', nench nni't ake' wen kwis.
50003020	Faith	Zan lli'o ba naken yellinllo yebá, le ganna' ba nak rall-llo. Le yebá na' za'a Xanllo Jesucriston', be'nnen' nak wasrá kello.
45015007	Recommendation	Ke len na' llaya'l wazenia'na'a lwelljre, kan' ben Criston' bazenia'ne'e lli'o nench gakxhen Diosen'.
44021024	Recommendation	Byejrén ake' yoda'o braon', jadib kwino' ren leake', na' bdixhj dan' llaya'l chixhj ake' na', nench gak wchip yichj ake'. Ka' ben nench re'e be'nn ka' llonkzo' kan' ne leyen', na' gakbe'e akre' kere da li kan' goll ake' leake'n.
45004012	Faith	Leska' nake' xozxta'o be'nn ka' zo sen dan' nzi'i circuncisión, kere dan' zo ake' sen na', zan ni ke dan' llonlira'll ake' Diosen', kan' benlira'll da Abraham na' Le'e, kan' bi nna soe' sen dan' nzi'i circuncisión na'.
44001026	Description	Na'll bza'l ake' yej da'o ak, nench nore lljata'n, na' blloj toe', na' be'nnen' re Matías bdo'len le'e, na' goke' txhen ren postl ka' ye chnej.
45004007	Grace	Daviden' bne'e: Nbaraz ke be'nn ka' ba bazi'xhen Diosen' ke ake', bi da xhinnj ba ben ake'. Nbaraz zo ake' cha' ba bnitrawe' do'l ke ake'.
66011004	Description	Be'nn ka' chopen' nak ake' ka yay olivos ka' chope na', na' ka chop kandler ka' zjazó rao Dios, be'nnen' nake xan yellrio.
59004009	Recommendation	Legakzede, na' legake, na' lekwell. Yel llawé kerén' lewacha'n yel bell, na' yel zo nbaraz kerén' leyezoya'che.
64001011	Recommendation	Bi'cha' nllie'ra', bi gono' txhen be'nn ka' llon da xhinnjen', zan benrén txhen be'nn ka' llon da wen na'. Be'nn ka' zoteze zoe' llone' da wen, leakse'n nombia' ake' Dios, na' be'nn ka' zoteze zoe' llone' zre da xhinnj, leake'n bi nombia' ake' Dios.
45004011	Faith	Na' bde bxenra'lle' Dios na' bzoe' sen na', na' zeje di'll bnitrao Diosen' da xhinnj ke'en, dan' ba nxenra'lle' Dios na'. Na'llen' gok Abraham na', xozxta'o yeolol be'nne llonlira'll Dios nench nnitrao da xhinnj ke ake'n, la'kze bi nna so ake' sen na'.
45006007	Grace	Le ke llak ke to be'nn wat, bill nnebia'll da xhinnjen' le'e.
47004010	Faith	Na' gateze llejto', yo'y ras llsa'kzi' be'nne neto', lle'n akre' got ake' neto' kan' bet ake' Jesús na'. Na' lloe' Diosen' latj llak keto' ka', nench nroe'n zokze Jesúsen' llakrene' neto' nna nbanto'.
50002021	Sin	Le nollre be'nn yobre kon lli' yichj ake' chraoze ke leake', na' bi llon ake' kan' lle'ne Xanllo Criston'.
58011011	Faith	Na' Sara no'ren' nak no'r ke Abraham na', la'kze nake' be'nn will, na' ba nake' be'nn gore nench so xhi'nne', Dios na' bene' to yel wak nench bzo xhi'nne', le byejle' gonkze Diosen' kan' bne'e na'.
43006039	Grace	Le'en lle'nre' bi wa'a latje kweyi' ni to be'nn ba breje', nench gak ake' nada' txhen. Na' kat llin lla te ke yellrio ni, kana' yesbán ake' radj be'nn wat ka', cha' ba got ake'.
46008006	Faith	Zan ka nak lli'o nnézello toze Xallo Diosen', na' toze Xanllo Jesucriston' za'ken wxenra'll aklloe', le Leake'n bzo ake' lli'o rao yellrio ni, na' ben ake' yeololte da zjadé yellrio.
52003006	Description	Na' nna' bara' Timoteon' ba bede' gan' zore na', na' ba be'rene' neto' di'll xhen raz, bne'e zokzre llonlira'llre Criston', na' nllie're yeolol be'nne. Na' leska' ne'e lljadinra'llre neto', na' zera'llre re're neto', leska'kzen' zera'll neto'.
60005004	Grace	Xanllo Jesucriston' nake' ka xan yeololte gop xhi're. Na' kate yede' da yobre, kana' wzoe' re' nbaraz kwis cha' benre xchin Diosen' do ra'llre, na' kere da yeyoll yedó ka dan' gonne' re'n.
47003012	Faith	Na' dan' nnézeto' kere da te ke da koben' ba bdixj Diosen', ke len na' bi llebto' llyixjwe'to' xti'lle'n.
61002012	Sin	Na' ka nake be'nn ki llzejnie' akre' di'll wenra'llen', nnechach ake' ke da ka' bi llejnie' akre'n. Nak ake' ka bayi'xe, le bayi'xen' kon llon Diosen' llarj akba', na' lljaxen be'nnach leakba' llaso'teba'. Ka'kzen' kweyi' be'nn ka' llzejnie' di'll wenra'llen'.
43012006	Sin	Ka' bne Judasen', na' kere dan' llaya'chra'lle' be'nn ya'ch ka'n bne'e ka', dan' goke' be'nn wan na'. Le le'en no'xe' mell dan' benrén yeolole' llin, na' brejrane' mellen'.
62004016	Faith	Na' ka nak lli'o ba nnézello, na' llejle'llo nllie' Diosen' lli'o. Diosen' zokze' nllie're' be'nnach, le ka'n nak yichjra'llda'we'. Na' cha' zollo nllie' lwelljllo, na'llen' zerenllo Diosen', na' Le'e zerene' lli'o.
44011019	Description	Be'nn ka' bxhonnj goslas kan' bde bet ake' Esteban na', bal ake' bllin akte' gan' nzi'i Fenicia, na' yell ka' zjalli' to yellrio da lli' lo nisda'o gan' nzi'i Chipre, na' yellen' re Antioquía gan' nbane Siria. Na' bi lloe'rén ake' no be'nn yobre xti'll Diosen', zre be'nn Israel ka'ze lloe'rén ake' di'lle.
54006006	Faith	Da likze nbaraz zollo kat gonllo kan' lle'ne Diosen', na' kat zollo nbaraz llonllo banez bi da da'o de kello.
66013007	Violence	Na' go't latj ke bell xi'on bdilrenba' be'nn ka' nak rallna'a Dios, na' bi bzoe akereba'. Na' be'e latj bnebia'ba' yeolol yell xhen, yeolol yell da'o, yeolol dialla be'nn, na' yeolol be'nn llak wde wdere di'll da de yellrio ni.
60002020	Faith	Zan bibi za'ken cha' ba benre da xhinnj, na' ba llsa'kzi' ake' re'. Zan cha' llonre to da wen, na' llsa'kzi' ake' re', len na' za'k rao Dios.
58009015	Grace	Criston' badrarj xchene'n nench bzorao llak da koben', dan' bne Diosen' gone' nench sollo nbaraz rawe' na'. Na' ba bxie' da koben' nench balteze be'nnen' ba breje', yellín ake' gan' llie' na' ke chnare. Na' dan' got Criston' badrarj xchene' na', na'llen' wnitrawe' do'l xhia ke dan' ben be'nn ka', chak nna llon llin dan' bdixjwe're' da nell, dan' bne'e gone' na'.
45006001	Sin	¿Bixha llaya'l gonllo nna', le ba nnézello nllie' Diosen' lli'o? ¿Wnaoll-llo gonllo da xhinnjen', na' yezi'xhenlle' kello?
49005004	Recommendation	Bi llaya'l we'llo di'll da nak zdo', na' billre di'll da nne re'llo, na' di'll da bibi za'ke, bi llaya'l we'llo di'll ka' nak ka'. Zan llaya'l sotezllo we'llo yel llioxken ke Dios.
66006008	Violence	Na' bwia', na' bre'ra' to kabay gache, na' be'nnen' llia ko'llba'n nzie' Yel Got, na' be'nnen' nzi'i Latj Gan' Lla'a Be'nn Wat, zeje' nawe' le'e, na' gok rallne'e ra't yellrion' nench na' bxie' wdile, na' gat be'nn zan, na' bene' win. Na' bene' yillwe' nench wasa't ye zanlle', na'll bene' wasa't be'nn zanlle kone ba znia zjalla'a yellrio betba' leake'.
45004016	Faith	Kan' naken, noteze be'nne llonlira'lle Diosen', none' leake' ka xhi'nn dialla ke da Abraham na', na' Diosen' gone' nench leake' gak wen ke ake' kan' bchebe' ke da Abraham na'. Na' kere be'nn nombia' ley na'ze, gon Diosen' wen ke ake'. Da likzen' gon Diosen' wen ke noteze be'nne gonlira'll Le'e, kan' benlira'll da Abraham na' Le'e. Ka'n gone' nench wroe'n to okrén' llone' ke be'nne llonlira'll Le'e.
44028018	Description	Na' be'nn Roma ka', bnnabyoll akre' nada', na'll gokra'll ake' yesán ake' nada', le bibi da xhinnj bena' da nello llaya'l gata'.
45009016	Grace	Llbej Diosen' be'nn llaya'chra'lle', kere kon kan' lle'ne be'nnen', na' kere ni ke bi da llon ake'n. Dios na'n kon no lle'nre', le'en llaya'chra'lle'.
46010008	Sin	Na' leska' bi llaya'l sorenllo no'r be'nn bi nak no'r kello, na' be'nn byio bi nak be'nn kello, kan' ben leake'n kana'. Ke len na' toze lla wasa't chonnalloa mire' (23,000) yel wen da xhinnj ke ake' na'.
45007023	Sin	Na' llakbe'ra' yo' ye to da yo' lo ra'llda'wa' ll-llonen gona' da wen na', na' leren llnebia' nada' llona' da xhinnj.
58006001	Faith	Ke len na' ba llaya'l garllo, kere le da leze wiallo ka da ka' bsedllo kan' bxenra'll-llo Xanllo Jesucriston', na' bill wabi'llo wiallo akre zejen dan' llayate be'nn, o cha' akre gak ke be'nn llon da xhinnj, na' akre llaya'l wxenra'll-llo Diosen',
46016011	Recommendation	Ni tore bi gónere' ka be'nn bibi za'k dan' llroe' llsedre' na', lesorene' wen, na' gakrenre' kat yeze'e na', nench wayede' gan' zoa' ni kwasro kwis, le zoto' bexhtoe' ganni ren yezikre be'nn lwelljllo ki.
59002014	Faith	Be'nn bi'che, cha' to be'nne nne'e nxenra'lle' Jesucriston' de di'llze, na' bi llone' da wen, ¿wak dan' nxenra'lle' na'ze wasrán le'e rao da xhinnjen'?
43007025	Description	Na'll bne to chop be'nn Jerusalén ka': —¿Kere be'nn nin' llayirj ake' nench yeso'te Le'e?
43020022	Faith	Bayoll bne'e ka', na'll brobe' leake', na' golle' leake': —Lesi'i Spíritu ke Diosen'.
45010003	Sin	Bi llejnie' akre' dan' ba ben Diosen', na' kan' gonllo nench wayakllo be'nn wen rawe'n, le llayirj ake' akre gon ake' gak ake' be'nn wen rawe'n, na' ka' bi llon ake' kan' lle'ne Diosen' gon ake' na'.
62005010	Faith	Na' cha' llejle'llo nak Jesucriston' Xhi'nn Dios, zokze xti'll Xanllo Diosen' lo ra'llda'ollo. Na' cha' lli'o bi llejle'llo ke Diosen', na' llonlloe' ka to be'nn wenra'lle dan' bi llejle'llo di'll dan' lloe' ke Xhi'nne' na'.
43014012	Faith	Di'll li, di'll li nia' re': Be'nn ka' llonlira'll nada', da ka' llona'n wakte gon ake'n. Na' da za'kll gon ake', le waya'a gan' zo Xa'n.
56002009	Recommendation	Na' goll be'nn wen llin ka', wzenay ake' ke xan ake'n, gon ake' biteze da ye'e leake', bi yelli'i ake' le'e di'lle.
58012015	Recommendation	Legakrén lwelljre nench ni tore bi ganra'llre kan' nllie' Diosen' lli'o, le kat sollo bi gonllo kan' ne Diosen', llakllo ka to yay yi'x da bi lloe' latj chi'o bi da nazllo, na' ll-lli'oll da xhinnjen', na' ka' wakte be'nn zanll gon da xhinnj.
54003007	Recommendation	Na' be'nnen' kwejre na', llaya'l soe' gone' da wen radj be'nn ka' bi non re' txhen, nench ke bixe', na' nne be'nn ka' ke'e, na' daxi'on wko'yelen le'e gone' da xhinnjlle ye ra'te.
49004007	Grace	Criston' llakrene' lli'o, na' wde wdere da none' gon totollo kon ka byazra'lle'.
66016003	Description	Na'll jararje angl wllopen' dan' yoll lo leo ke'en lo nisda'on, na' bayak nisda'on llen ka llen ke be'nn wat, na' wasa't yeolol ba lla'a lo nisda'on.
49006006	Recommendation	Lewzenay do yichj do ra'llre, kere chak llwia ake' re' na'zen', gonre wen nench yeyazra'll ake' kan' llonren', le naksre be'nn wen llin ke Cristo na', na' ka'n yeyazra'll Diosen' gonllo.
60003016	Recommendation	Na' llaya'l gonllo nench nnézello lo ra'llda'ollo bibi do'l kello de rao Dios, na'llen' kat bi da nne ake' kello dan' nxenra'll-llo Criston', na' nnez akre' llonllo wen, na' waye'e akre'.
43006040	Faith	Xa'n lle'nre' yeolol be'nn ka' gonlira'll ake' nada', we'e ake' yel nban zejlikane, na' nada' yesbán ake' radj be'nn wat ka', cha' ba got ake' kat llin lla te ke yellrio ni.
44012023	Violence	Rawe llak ka'n, to angl ke Xanllo Dios bene' nench Herodes na', bia'ze' to yillwe', le bi be'rawe' Dios, be'e latj be'rao be'nn ka' le'e. Na' gote', na' bdao bel da'o ka' xpe're'n.
47001003	Grace	Llaya'l wxenra'll-llo Diosen', le nake' Xa Xanllo Jesucristo na'. Le Xallo Dios na' llaya'chra'lle' lli'o, na' llonne' lli'o yel llxhenra'll kat bi da llak kello.
54001006	Sin	Bal be'nn ka' ba brej yichj ake' di'll li na', na' lloe' ake' di'll da bibi za'ke.
45001016	Faith	Bi lliye'ra' dan' lloa'a Di'll Wen ke Jesucriston', le len na' nsa'n yel wak ke Dios nench yerá yeolol be'nn llejle', la'kze be'nn Israel, na' be'nn bi nak be'nn Israel.
46003011	Description	Na' nollre no gak kwek ye to ran yo'n roraze dan' ba brek Diosen', len na' nnello Jesucristo na'n, Le'en nak ka ran yo' na'.
49005033	Recommendation	Ke len na' re' be'nn byio, lellie' xho'r-ren' ka nllie' kwinre, leska' re' no're, legap xhyiore bara'nne.
51002013	Grace	Kana' gokllo ka to be'nn wat, ni ke da xhinnj kellon', na' dan' bi bzollo sen ke be'nn Israel ka'. Na' nna' kone Criston' ba benne' lli'o yel nban, ka naken bazi'xhene' da xhinnj kello ka'.
54004014	Recommendation	Na' bi gatra'llo' ke dan' bro' Diosen' rao na'o gono', kan' bxoa ta'k be'nn gor brao ka' yichjo'.
66021001	Description	Bde na' bre'ra' le' yebán' ba bayaken da kobe leska' yellrion', le yebán' da gok da nelle na', na' yellrio da nell na' ba barán aken. Leska' billbi nisda'o go'te.
52005016	Recommendation	Lesoteze lesó leyewé.
66009006	Description	Na' kat yeso'n akba' ka', na'll nnab be'nn lla'a yellrio gat ake', na' bi gat ake', ye'n akre' bill so ake' yellrio, na' bi gak ka dan' llnnab ake'n.
52004014	Faith	Llonlira'll-llo got Jesúsen', na' babane' radj be'nn wat ka'. Na' lekze llonlira'll-llo Diosen' gone' nench Jesúsen', kat yede' da yobre, zanche'e be'nn ka' ba got benlira'll Le'e yellrio ni.
62004015	Faith	Na' cha' lli'o llejle'llo, na' lloe'llo di'll nello Jesucriston' nake' Xhi'nn Dios, Diosen' zerenkze' lli'o, leska' lli'o zerenllo Diosen'.
49004022	Recommendation	Na' llaya'l wlli'yllo chla're bi da xhinnj zera'll lo ra'llda'ollo gonllo, kan' benllo kana' kan' yel wzera'll kellon' bxhiye'n lli'o, nench bentezllo da xhinnj.
43010009	Grace	Nada'n naka' ka lloa' re'j ke xhi'r ka', na' noteze be'nne gonlira'll nada', yerá ake' rao da xhinnjen', na' gak ake' ka xhi'r da'o ba llo' lo re'j, na'll llalloj akba', na' llel da llao akba'.
58011037	Violence	Na' be'nn ka' bwie leake'n baso'te leake', bale' bda'a ake' leake' yej, ye bale' bxhoxhj ake' leake' kone sierr, ye bale' baso'te kone spad. Na' bal be'nn ka' bxenra'll Diosen', bene bien bllach ake' yi'xre, nak ake' no xha xhi're, no xha chib. Bibi go't ke ake', nya'chraz gok ke ake' kan' bsa'kzi' be'nn ka' leake'.
62002029	Faith	Na' ba nnézello Xanllo Diosen' zeje' llone' kan' llaya'l gone'n, leska' llaya'l nnézello cha' zejllo llonllo kan' llaya'l gonllo na', naksllo xhi'nn Dios.
44013047	Grace	Le ka'kzen' bne Xanto' Diosen' golle' neto': Ni nzoa' rwe' gako' beni' ke be'nn ka' bi nak be'nn Israel, nench be'nn ka' lla'a doxhen yellrio, gakbe'e akre' wak yerá ake' rao da xhinnj ke ake'n.
47004002	Faith	Na' bibi llonto' nga'chze da nak zi waye'llo, na' bi llxoayayto' be'nne, na' bi llacha'to' xti'll Diosen' nench yewé be'nne wzenay ake' xti'llto'n. Llre'kze Diosen' llyixjwe'to' xti'lle'n kon kan' naken na', nench yeolol be'nne yene di'll dan' lloe'to'n, nnez akre' lo ra'llda'o ake' lloe'to' di'll li.
44002033	Description	Na' nna' Diosen' ba balise' Le'e, bazie' Le'e kwite', na' ba llnebia'rene' Le'e txhen. Na' Diosen' bene' rallne'e Spíritu ke'en, kan' ba bchebe' na'. Jesús na'n ba bene' yel wak ni, kan' ba bénere, na' kan' ba bre're.
51003010	Recommendation	Re' ba nakre ka to be'nn kob, na' ka to be'nn ba balla'a. Na' nna zej llalla're, na' gakre kan' nak Dios na', le Dios na'n bene' re' kan' nak Le'e na', nench na' re' wak gombia're doxhen kan' nak Le'e na'.
43011004	Faith	Ka bnneze Jesúsen' llak Lázaron' yillwe', na'll bne'e: —Ka nak yillwe' llak be'nnen' bi kwiayi'rene'n, llake' ka' nench gakbe're katek be'nn za'k nak Diosen', na' gakbe're naka' nada' be'n za'k kwis, nada' naka' dogarj Xhi'nn Dios.
45001017	Faith	Na' Di'll Wen ke Jesucriston' llzejnie'n lli'o, cha' be'nn llonlira'lle Jesucriston', Dios na' gone' leake' be'nn wen, billre bi de da gonllo gakllo be'nn wen rawe'n. Kan' nyoj xti'll Diosen' nen: “Be'nnen' llonlira'll Diosen', nake' be'nn wen rawe', na' ga't yel nban ke'e.”
43019017	Description	Na' zej Jesúsen' noe' yay cruz ke'en, na' blline' to latje gan' nzi'i Latj ke Llit Wat, di'll hebreo nzi'n Gólgota.
45012006	Faith	Diosen' ba benne' lli'o wde wdere da gon totollo. Na' cha' ba benne' lli'o chixjwe'llo bi da bne'e, llaya'l chixjwe'llon, na' gonlira'll-llo Le'e gakrene' lli'o gonllon.
66004007	Description	Be'nn nellen' nake' ka to bell yi'xe, na' be'nn wllope na', nake' ka to belle, na' be'nn wyonne na', nak lloa'rawe'n ka be'nnach, na' be'nn wdape na', nake' ka to bsia ba ze rao lla.
49005015	Recommendation	Len na' llaya'l sollo wiallo dan' llonllon'. Sollo ka zo be'nn si'n, kere sollo ka zo be'nn bi llejnie'.
45010012	Grace	La'kze be'nn Israel, na' be'nn bi nak be'nn Israel, toz ka llon Diosen' ren yeolol-llo. Le Xanllo Jesucriston' nake' Xan yeolol be'nne, na' da xhen llonla'ye' lli'o kon cha' walwill-lloe'.
45010004	Faith	Ka nak ba bra' Cristo na', ba bayoll ley dan' bzoj da Moisésen', kon cha' lli'o wxenra'll-llo Criston', na'llen' Diosen' wake'e do'l kellon'.
50004006	Recommendation	Bi gak zozé lo yichjra'llda'ore cha' bi llak keré, legonen rallna'a Diosen', leyelwille' lewnnab gakrene' re', na' lewe'e yel llioxken ke'e.
46010006	Faith	Na' yeolol kan' gok ke ake' ni, llzejnie'n lli'o bi llaya'l sera'll-llo gonllo da xhinnj kan' ben leake' na'.
66009002	Description	Na'll bsarjen yellen', na' bzolla'a to llén xhen ka llak lo horn kat lla'den yi'. Na' bkwe'j llén na' rao will, ren rao lla na'.
52004006	Recommendation	Ni to re' bi gonre da bi llaya'l gonre, siye'rizre no be'nn lwelljre, na' sorenre no'r ke'e. Bakze be'rento' re' di'll kan' basníseto' re', kan' gon Xanllo Diosen' da sa'kzi' be'nn llon ak yeolol da xhinnj ka' nak ka da ki.
47005017	Faith	Ke len na' be'nnen' ba nxenra'll Criston', ba bayake' ka to be'nn za gorj. Yeolol bi da bene', ba bden ka'le, na' nna' ba bayake' to be'nn kobe.
43005020	Faith	Le Xa'n nllie're' Xhi'nne', na'llen' llroe're' nada' yeolol dan' llone'n, na' wroe're' nada' da za'klle ka da ki gone' nench yebánere.
49004028	Recommendation	Na' be'nn yo'rawe' llbane' bill llaya'l kwane'. Llaya'l gone' llin da nak wen kone nia'ne'e, nench na' ga't da gakrene' be'nn yallje.
57001022	Recommendation	Na' ye to da llnnaba', lle'nra' yedsoa' rillo'n kat yeda' gan' zoren'. Le ba beza' yob yedwia' re', kan' llnnabre rao Diosen' katen' llalwillre' na'.
58013009	Recommendation	Bi we're latj siye'e be'nn re', bi di'll yobre da llzejnie' akre' re', le da xhen nlla'a llroe' llsede bale'. Zan nbaraz naken dan' llroe' Diosen' lo ra'llda'ollon', ni ke dan' nllie're' lli'o, len na' llakrenen lli'o, ker da ka' llasné be'nne ye'j gaollo. Ka nak da ka' ne ake' llaya'l ye'j gaollo nench yewé Diosen' lli'o, bi nna gakrenen be'nn ka' ne ka'.
52005012	Recommendation	Be'nne bi'che, lla'tyoeto' re', gapre bara'nn be'nn ka' llon xchin Xanllo Jesucristo na', le leake'n llwia llyi ake' re', na' llzejnie' akre' re'.
43009022	Description	Ka' bne xaxhne'e ka', le lleb ake' be'nn Israel ka', le leake'n bchoy ake'n nono wreb ake' lo yoda'on, noteze be'nn we'e di'll llejle' ke Jesúsen' nake' Cristo.
50003003	Faith	Ke nak Diosen' benne' lli'o Spíritu ke'en. Len naken ka to sen da ba benne' lli'o da nak dogarje da za'k rao Dios. Ke len na' lloe'raolloe' do yichj do ra'll-llo, na' llawello llonlira'll-llo Xanllo Jesucriston', le lli'o bi nxenra'll-llo bi da gone kwinllo ren kwerp kellon'.
62003023	Faith	Na' da ni nllia Diosen' bia'a gonllo, gonlira'll-llo Xhi'nne' Jesucriston' do yichj do ra'll-llo, na' llie' lwelljllo, kon kan' nak di'll bia'a ke'e na'.
66013011	Description	Bde na' bre'ra' ye to bell xi'on ba blloj lo yo. Na' zo chop lozba' da nak ka loz xhi're, na' bnneba' kan' bnne bel xi'o ban' zo gall yichj na'.
46014020	Recommendation	Be'nn bi'che, bi llaya'l cho're xhbab ke bida'o bi nna chejnie', lecho' xhbab ke be'nn ba llejnie'. Na' rao da xhinnj ka', llaya'l gakre ka bida'o bi nna gon da xhinnj la'kze ba nakre be'nn gore.
59005013	Recommendation	Notezre kat bi da llak keré, llaya'l yelwillre Dios. Na' notezre kat zore nbaraz, llaya'l golre gonre xhen Dios.
58012012	Recommendation	Ke len na' lesó legón kan' llazra'll Diosen' bi yellie're.
60001017	Recommendation	Re' llalwillre Diosen' na' llere': “Xato' Dios”, Diosen' be'nnen' llwia ka gone' ke totollo lli'o cha' napllo do'le kon kan' nak dan' llonllo, na' toz kan' llonkze' ke yeolol-llo, ke len na' llaya'l llebllo bi gonllo da bi llazra'll Diosen' chak nna zollo yellrio ni.
58010036	Recommendation	Llaya'l gaora'llre kat llza'kzi're nench yeyoll gonre yeolol dan' zera'll Diosen', na' te na' wazoe' re' nbaraz ke chnare kan' bne'e na'.
58011001	Faith	Cha' nxenra'll-llo Diosen', nnézello wak da wen dan' bexhllo gak na', na' nnézello gon Diosen' gak kan' ne'e na', la'kze cha' bi nna re'llon.
49004017	Recommendation	Ganni nnia' re', Xanllo Jesucriston' lle'nre' wzejnie'ra' re': bi llaya'l sollo gonllo da ke nxhia kan' llon be'nn ka' bi llonlira'll Dios.
51002016	Recommendation	Bi chejle're ke be'nn ka' ll-lliayi'll re' kat bi da lle'j llaore, na' be'nn nnechach keré dan' bi llonre txhen no lla lnni, na' be'nn ne ake' be'o lle'n na', llaya'l gonllo lnni, na' no be'nn ne ake' lla ni o lla na' nak aken lla nba'nne.
66007015	Faith	Ke len na' ni't ake' rao Diosen' gan' llie' llnebie'n, llon ake' Le'e xhen do lla do yere. Na' Dios be'nnen' llia llnebia'n, zoe' llape' leake'.
44020010	Description	Na'll betjdo Pablon', ka blline' gan' debe'n, go'tteze bde'lebe', na'll lle'e be'nn ka': —Bibi gákere, nbankzbe'n.
55002010	Faith	Na'llen' llaora'lla' biteze da llak kia', kon we'kza' xti'll Diosen', le nllie'ra' yezikre be'nn ka' ba brej Diosen', nench yesre'e leake' dan' ba nak ake' txhen Xanllo Jesucriston', na' lljazorén ake' Le'e ke chnare, gan' gak wen ke ake' na'.
60005014	Recommendation	Na' katen' lladop llallayre, lewno'p na'a lwelljre katen' wap lliox lwelljren', nench wroe'n nllie' lwelljre. Na' llnnaba' so kwezchgare nbaraz, re' nxenra'll Criston'. Ka'n gakchga.
49005021	Recommendation	Dan' llapllo Diosen' bara'nne, llaya'l wzoa xti'll lwelljllo.
61003017	Recommendation	Ke len na' be'nn bi'che, nllie'ra' re', ba nnézere da ka' bzoja' re'. Na' lewiá bi chejle're xti'll be'nn ka' bi llzoa xti'll Diosen', be'nn llon da zej krere, nench ke bixre bill gonre kan' lle'ne Dios na'.
51003018	Recommendation	Re' no're nchayna're, lewzenay ke xhyiore, le kan' llaya'l gon re' no'r nxenra'll Xanllo Jesucriston'.
54005020	Recommendation	Na' cha' da li ba bene' da xhinnj, llaya'lkze tiloe' rao be'nn ka' lldop ll-llay llonlira'll Criston', nench lleb yezikre be'nn, na' bi gon ake' da xhinnje.
45014013	Recommendation	Ke len na' bi naken ke lli'o wlliayi'll-llo be'nn lwelljllo cha' bi da llone'. Da llaya'l gonllo, wiallo cha' lli'on bin' llonllo, na'llen' ll-lli'yen be'nnen' gone' da xhinnjen', na' wsanra'lle' bill wxenra'lle' Diosen'.
45002010	Grace	Zan be'nn ka' llon da wen, we'e Diosen' leake' yel banez ke ake', na' yel bara'nne, na' gone' so ake' wen. Zga'tek be'nn Israel ka', na'tell yezikre nollre be'nne.
58011034	Violence	Leska' dan' bxenra'll ake' Dios na', bale' bi byey ake' kan' bza'l be'nn ka' leake' lo yi', ye bale' bará ake' kan' gokra'll be'nn ka' got ake' leake' kone spad, ye bale' bayón Diosen' leake' be'nn war kan' bill bzoe akre', ye bale' gokrene' leake' gok ake' be'nn waka'a ya war, nench gon ake' gan kat tilrén be'nn waka'a ya be'nn zi't ka' leake'.
48006017	Faith	Na' nna' llnnabchga' bill gonre chla're ka di'll ka' ba be'rena' re'n, le kwerp kia' ni, nsa'n yill ke dan' bsa'kzi' be'nn ka' nada' dan' lloa'a xti'll Xanllo Jesucristo na'.
66018021	Violence	Na'll ye to anglen' nap yel waken' broe' ye to yej xhen da nak ka yej yich, bza'len lo nisda'on, bne'e: —Kan' gak ke yell Babilonian', yeranen kan' barán yej xhen ni, bza'la'n lo nisda'o na', kbatlle re'llon da yobre.
65001020	Faith	Zan re' be'nn bi'cha' nllie'ra', llnneyoera' re' gondipra'llre sere war, chejle're di'll li ke Diosen' dan' za'k na'. Na' leyelwill Diosen' kon kan' wzejnie' Spíritu ke'en re'.
45012002	Recommendation	Na' bi gonllo kan' llon be'nn ka' lla'a rao yellrio ni. Llaya'l wcha'a xhbab kellon', na' we'llo latj yekob Diosen' yichjra'llda'ollon', na'llen' nnézello bi dan' lle'ne Diosen' gonllo. Le Le'en lle'nre' gonllo da wen, na' da llayazra'lle', na' da nak lixheje.
46015009	Sin	Le kana' bsa'kzia' be'nn ka' nxenra'll Criston'. Ke len na' bi za'kteka' ye ake' nada' postl.
62002015	Recommendation	Bi yewere da xhinnjen' de rao yellrion'. Cha' yewello da xhinnjen' de rao yellrion', zeje di'lle bi nllie'llo Xallo Diosen'.
45002001	Sin	Ke len na' bibi de wde'ro' noteze nako' rwe' be'nnach, cha' ll-lliayi'llo' be'nn yobre, le katen' ll-lliayi'llo' be'nn yobre, ll-lliayi'llkze kwino', le toz ka llonkzo', ka llon leake' na'.
48002009	Description	Ke len na' Jacobon' ren Pedron' ren Juan na', be'nn ka' nakll be'nn brao rao be'nn ka' llonlira'll Criston' Jerusalén na', kate gokbe'e akre' kan' llakrén Diosen' llona' xchine'n, na'll be'x ake' ta'ka', na' ren ta'k Bernabén' nench broe' akre' neto' llon ake' neto' txhen, na' byazra'll ake' kan' llonto' na'. Le llak akre' wenkzen' gonto' xchin Diosen' rao be'nn ka' bi nak be'nn Israel, na' leake' gon ake' xchine'n rao be'nn Israel ka'.
43019023	Description	Ka bayoll bda'a be'nn waka'a ya ka' Jesúsen' le' yay cruzen', na'll bxhi'i ake' xhara'ne'n, na' ben ake'n tapre, na' bxhi'i ake' tweje'n. Na' leska' bxhi'i ake' ye to xhe'e dan' nak to chewalize, bibi dia zon.
45002021	Sin	Rwe' llroe' llsedro' be'nn yobre, ¿bixchen bi llroe' llsedre kwino'? Rwe' ne'o bi llaya'l kwanllo, ¿bixchen llbano' rwe'?
46006019	Faith	¿Bi nnézere Spíritu ke Dios na'n zo lo yichjra'llda'o totollo ka zo to be'nn rille'? Le Dios na'n ba bse'le' Spíritu ke'en, zon lo ra'llda'o lli'o nxenra'll Cristo na', ke len na' bi gak gonllo kon bi da nen kello, le kere lli'o llnebia' kwinllo.
47005014	Grace	Le nllie' Criston' lli'o, na'llen' llonto' xchine'n. Na' nnézello toze'n bzane' yel nban ke'en gote' ni ke yeolol-llo, na' naklloe' txhen, na' nnello yeololkzllon' ba gotrenlloe'.
58003001	Faith	Be'nn bi'che, ba brej Diosen' lli'o nakllo rallne'e, na' llaya'l lljadinra'll-llo Xanllo Jesucristo be'nnen' bse'le'. Nake' bxoz brao kello be'nnen' llonlira'll-llo.
44020035	Recommendation	Kone ka' broe'ra' re' kan' llaya'l gonllo llin, nench gakrenllo be'nn cha' bi yalljre'. Lelljadinra'll kan' bne Xanllo Jesucriston', kan' bne'e: “Nbarazre naken cha' bi we'llo be'nn, kerke si'llo cha' bi da gonn ake' lli'o.”
58013004	Recommendation	Na' re' nchayna're yeololre lesó do ra'llre rao no'r keré, na' rao be'nn keré, bi tarenre be'nn yobre, le Dios na' wsa'kzie' be'nn lljatile be'nn yobre.
43020005	Description	Na'll blle'ke' bwie' lo ban', na' bre're' ra'll ka', zjalli'n lo ba na', na' bi byoe'.
66016018	Description	Na' byep yes, gok llakia, na' gochj, na' bxho'. Bxho'lle da xhenll ka to llxho'kze chak ba blla'a be'nn yellrio ni.
66019010	Faith	Na'll bzoa xhiba' xhnie' anglen' nench we'rawe', na' bi benne' latje, bne'e: —Bi gono' ka'. Nada' naka' be'nn wen xchin Dios kan' nakso' rwe' ren be'nn lwelljo' ka', be'nn bi llbej yichje' xti'll Jesús na'. Benxhen Dios na'. Na' be'nn lloe' xti'll Jesúsen', zokze Spíritu ke Diosen' llzejnie'n leake' nench lloe' ake' xti'lle'n.
46002010	Grace	Na' Diosen' bene' nench Spíritu ke'en broe'ren lli'o, le Spíritu na'n nombia' yeololte da de, na' rente da yo' lo yichjra'llda'o Dios.
50002029	Recommendation	Lewrebe' na' leyewerene' dan' nake' lli'o txhen dan' nxenra'll-llo Xanllo Criston', na' llaya'l gapre' bara'nne noteze be'nn llon kan' llon le'e na'.
51003020	Recommendation	Na' re' bida'o ak, lewzenay yeolol bi da nne xaxhna're, le ka'n lle'ne Xanllon' gonre.
47001012	Faith	Llawera' lloa'a di'll kan' llonto' na', le nnézeto' lo ra'llda'oto' llonto' wen keré, do yichj do ra'llto', na' renkze ke noteze be'nne. Kere nello dan' nakto' be'nn si'n na' llonto' wen na', zan dan' nllie' Diosen' neto', ke len na' llakrene' neto' llonto' wen ke yeolol be'nne.
43014021	Faith	Be'nn nnez akre' dan' nllia' bia'a gon ake'n, na' llon ake'n, be'nn ka'n ba nllie' akre' nada'. Na' be'nn ka' nllie' nada', lekze ka' llie' Xa'n leake', na' nada' lekze llie' akre', na' gona' ka gombia' akllre' nada'.
51002023	Sin	Na' dan' ne ake' llaya'l gonllon, wakte gonllo xhbab naken da si'n, dan' ne ake' gakllo ka be'nn nexjra'llre, na' dan' we'llo latj biteze da sa'kzi'llo, na' gákello wakrenjen lli'o yelwill-llo Diosen'. Zan ka nak da ki, bi zoen gakrenen lli'o bi gonllo da xhinnj.
64001006	Recommendation	Neto' lldop ll-llayto' ganni llonlira'llto' Jesucriston', leake' ba be'rén ake' neto' di'lle kan' bllie' akroe'n. Na' kat yed ake' da yobre gan' zo'o, gakrén akchgoe' nench yego' ake' nez da yobre, le leake'n llon ake' xchin Diosen'.
55002023	Recommendation	Bi gono' txhen be'nne bi llejnie', be'nne chach lloe' ake' di'll ke nxhia, na' xti'll ake'n llxen wdile ke be'nne.
47003018	Faith	Yeolol lli'o nxenra'll-llo Criston', yel za'k xhen ke'en bill nga'chen rao lli'o, na' nakllo ka to yejwan dan' llaroe' katken' nak yel beni' ke Xanllon', le zejzell yo'llo beni' ke'en, le yo'kze Spíritu ke Xanllo Criston' lo ra'llda'ollon'.
58009014	Grace	Zan xchen Criston' dan' badrarje' ni ke lli'o, za'kllen ka xchen bayi'xe, le len na' llayonen yichjra'llda'ollon' yall ke da xhinnj ba benllo. Ke len na' bill nlloy kellon' gatllo ni ke da xhinnj kello, na' sokzllo we'raollo Dios be'nnen' zo ke chnare. Spíritu ke'e na' gokrenen Criston' bzane' kwine', na' bake'e da xhinnj kellon', na' bibi do'l ke Criston' de.
44011017	Grace	Cha' kwin Diosen' ba be'e leake' Spíritu ke'en kan' benne'n lli'o nxenra'll-llo Jesucriston', ¿noxha naka' nada'n yepa' Diosen' bi gone' ka'?
49004030	Faith	Na' bi gonre da wzoaya'ch Spíritu ke Diosen', le Dios na'n ba bzoe'n lo yichjra'llda'ollon', na' gapchie' lli'o llinte llan' yedxhie' lli'o kat llin lla.
66003003	Recommendation	Lesó lelljadinra'll xti'lla' dan' bzejnie' be'nn ka' re', na' dan' bénere kana'. Na' lewzenayen, nench wayátere da xhinnj kerén'. Le chet ka' bi yebanra'llre, yeda' gan' zeren' ka za'a to be'nn wan, na' ni ke nnézzere baten' yeda'.
62003007	Recommendation	Xhi'nna' da'o, bi we're latje no siye'e re'. Cha' llonllo da wen kan' llaya'l gonllo na', zejkzllo lilla kan' zej Xanllo na'.
62004001	Recommendation	Re' bi'cha' nllie'ra', bi chejle're cha' no be'nne nne ake' lloe' ake' di'll da goll Spíritu ke Dios leake'. Zga'tek lewiá cha' naken di'll da bzejnie' Dios o cha' bi naken ka'. Lewiá, le ba ll-llach be'nn zan be'nn ziye'e ne ake' lloe' ake' di'll da goll Diosen' leake'.
44013038	Grace	Na' llaya'l nnézere, be'nn bi'cha', Jesucriston' be'nnen' lloe'to' xti'lle'n, Le'e yezi'xhene' ke yeolol be'nne cha' gonlira'll ake' Le'e.
50003001	Recommendation	Na' nna' re' be'nn bi'cha', llaya'l sollo nbaraz gonlira'll-llo Xanllo Criston', bibi zed llakra' llzoja' re' da yobre, ka da ka' ba bzojkza', le nnezra' da gakrén re'n nia'.
46011034	Recommendation	Cha' balre donre, llaya'l gaore lo yo' ga zore nench ke yedop yellayre, na' wxoa xhia do'l ko'llre, na' wsa'kzi' Diosen' re'. Na' da ka' yela' koa' xhnneze kat yeda' gan' zore na'.
43018031	Description	Na'll lle Pilaton' leake': —Leyeche'e cha', na' legón yel koxchis ke'en kan' ne ley keré na'. Na'll ne be'nn wnebia' ke Israel ka': —Bi de latj gotto' no be'nne.
46012031	Faith	Lewe'la'll nench gakrén Spíritu ke Diosen' re', nench gak gonre da ka' nak da za'klle. Na' nada' wroe'ra' re' ye to da za'klle da llaya'l so kwezrenllo.
58007026	Description	Jesúsen' nake' be'nn yálljello, gak bxoz brao kello nench gakrene' lli'o, le nake' be'nn ra'llda'o yall. Bibi da xhinnj none', na' bibi do'l nape'. Nlla're nake' ka be'nnach be'nn llon da xhinnj. Jesúsen' ba bayepe' llie' gan' llia Dios na'.
50004013	Faith	Llak llona' biteze da llaya'l gona', le zo Criston' llakrene' nada'.
52004003	Recommendation	Diosen' lle'nre' soteze sollo gakllo be'nn ra'llda'o yalle. Bi lle'nre' lljatil-llo no're bi nak no'r kello o cha' no're lljatile' be'nne bi nake xhyiwe'.
51004002	Recommendation	Leseteze lewalwill Diosen', legón ka be'nn llnna' yere, na' lewe'e yel llioxken ke'e.
44007029	Description	Ka bene Moisésen' kan' bne be'nnen', le bllebe' na' bxhonnje', jasote' to yell zi'te nzi'i Madián. Ganna' bchayne'e, na' bzo chop xhi'nne'.
46011007	Description	Na' be'nn byio ka', bi llaya'l wkwa'ch yichj ake'n, le leake'n llroe' akre' katek za'k Diosen'. Zan no'r ka', llroe' akre' katk za'k xhyio ake'n.
51003015	Faith	Na' yel nbaraz ke Diosen' nnebia'chgan lo yichjra'llda'ore, le ke len na' ba bazenia'ne'e lli'o. Na' gakllo toze ren lwelljllo, na' sotezllo we'llo yel llioxken ke'e.
58002010	Grace	Diosen' bene' be'nnache, na' yeolol da zjadé, nench wxenra'll-lloe'. Na' bene' wen ke lli'o, le lle'nre' be'nn zan gak ake' xhi'nne', na' yellín ake' gan' llie' na', gan' yo' beni' xhen, na' bllie' bia'a bxha'kzi' Jesúsen' nench basre'e lli'o ke chnare.
59004001	Sin	¿Bixchen llakdilre llchachrén lwelljre? Llonre ka' dan' yo' nyaz da xhinnjen' yichjra'llda'ore, llnebia'n re' nench llonre ka nen keré.
46005001	Sin	Llasné ake' radjre na' ren to be'nn lwelljre, na' ba zorene' xhna'zie'. Len naken to yel zdo' xhen, ni be'nn ka' bi nxenra'll Dios, bi ll-llin ake' gon ake' ka'.
46010013	Faith	Re' bi nna tere rao da wallayraore ka da bi llzoe be'nnach. Le zokze Diosen' llakrene' lli'o, bi lloe' latj gak kello da bi soello. Na' llzejnie're' lli'o akre gonllo nench soello bi da ka' llak kellon'.
44020029	Violence	Nada' nnezra', ka nak nna' waya'a bill sorena' re'. Chaz be'nn wxhiye'e ak radjren', gon ake' ka'kze be'kw yi'o, le gonchix akre' be'nn ka' nench la'a ake' nez li ke Xanllo Diosen'.
53001004	Faith	Len na' llaweto' lloe'to' xti'llren' ren yezikre be'nn ka' ba brej Diosen' lldop ll-llay ake' llon ake' Jesucriston' xhen ga yobre. Lloe'to' di'll ka wen na' llonre llonlira'llre Jesucriston', la'kze da zan da llsa'kzi' be'nn re'.
62004012	Faith	Ni to be'nne bi nna re're' Diosen'. Zan cha' lli'o nni'tllo llie' lwelljllo, nakbie' zorenkze Diosen' lli'o, na' nllie'lloe' kan' llaya'l llie'lloe' na'.
48001001	Description	Nada' Pablo naka' postl, kere be'nnachen' brej nada' gona' xchin Diosen', Jesucriston' ren Xe'e Dios na'n, be'nnen' basbán Le'e radj be'nn wat ka', leake'n brej ake' nada'.
58012003	Recommendation	Llaya'l gonllo xhbab kan' bdaora'll Jesúsen' yeolol dan' bene be'nn wen da xhinnj ka' Le'e. Na' ka'kzen' llaya'l gaora'll-llo gonllo kan' lle'ne Diosen', la'kze cha' llákellon da war bi yellie'llo.
45006005	Faith	Le kan' gokllo txhen ren Criston' kan' gote'n, ka'kzen' gaklloe' txhen ka naken babane'n.
45015010	Recommendation	Na' ye to kwen gan' nen: Re' bi nak be'nn Israel, leyewé ren be'nn ka' ba nxenra'll Diosen'.
54004001	Sin	Ba be'e Spíritu ke Diosen' di'll li, nench chejle'llo wllin lla kate bale be'nne kwej yichj ake' di'll li ke Diosen' dan' llejle'llon', na' chejle' ake' ke da gon daxi'o ka' nench wxoayay aken leake'.
56003001	Recommendation	Basa'ra'll be'nn ka' ba nxenra'll Jesucriston', llaya'l wzenay ake', na' wzoa ake' xti'll koxchis, na' ke be'nn wnebia' ke ake' ka' batteze, na' llaya'l gon ake' da wen.
61003005	Sin	Be'nn ka' llasné ka', bi lle'n akre' gon ake' xhbab kan' ba ben Diosen'. Kan' bxhe yebá ren yellrio, to bneze' gaken, na' le gokten kan' bne'en. Bxhe yellrion' radj nisda'on, na' nechjen doxhenen.
60003018	Grace	Le Criston' lekze bxha'kzie'. La'kze bnawe' da zej da li rao Dios, be'e latj gote' ni ke xto'l be'nnach chniaze, na' dan' bene' ka' za'ken ke chnare. Gote' nench bzoe' lli'o nbaraz rao Dios. Na' la'kze bet ake' Le'e, babankze' radj be'nn wat ka' rao Spíritu.
61002021	Sin	Wenre chenak bi bembia' akse' xhnnez Diosen' dan' zej lixhej na', kerke da brej yichj ake' nez wen na', dan' bllia Diosen' bia'a gonllo.
53003006	Recommendation	Be'nn bi'che, llyixjwe'to' re' kan' ne Xanllo Jesucriston', bi llaya'l gonre txhen be'nn lwelljllo ka' be'nn ka' bi lle'ne gon llin, le bi llon ake' ka dan' broe' bsed aketoe' na'.
45005012	Sin	Ni ke dan' bi bzenay be'nn nellen' golle Adán na', bxhe da xhinnjen' yellrio ni, na' len nsa'n yel got. Kan' gok, bzorao llat yeolol be'nnach, le yeolole'n llon ake' da xhinnj.
58011033	Faith	Dan' bxenra'll ake' Dios na', blloj ake' ben ake' gan rao wdile ren no be'nn wnebia' ak, na' bal ake' ben ake' da wen, ye bale' bre'e akre' ben Diosen' bi da wen dan' bne'e gone' ke ake', ye bale' ben Diosen' bi bdao bell znia leake'.
47004009	Faith	Na' llaray ake' neto', zan bi llbej yichj Diosen' neto'. Llsa'kzi' ake' neto', zan bi lloe' Diosen' latj got ake' neto'.
59004004	Sin	Ba llonre ka to no'r zo xto, no'r bill llejle' ke xhyiwe'. Dan' llzenayre ke dan' ne xhbab keré na', llonre txhen be'nn ka' bi nombia' Dios, na' ll-lliayi'llre Diosen'. Na' cha' lle'nello gonrenllo be'nn wen da xhinnj ka' txhen, ba ll-lliayi'll-llo Diosen', bill nllie'lloe' ka llaya'le.
44016006	Description	Spíritu ke Diosen' bi be'n latj we'e ake' xti'll Diosen' yell ka' gan' nzi'i Asia, na'll to bde akze' yell ka' gan' nzi'i Frigia na' Galacia.
45010006	Faith	Na' lli'o ba bayak be'nn wen dan' nxenra'll-lloe' na', bill llonllo xhbab gákello: “¿Noxhan' chep yebán'?” Le cha' ka' llonllo, llonllo ka be'nn lle'ne lljaletje' Criston' xhanre.
66016002	Violence	Na'll byej angl nellen', jararje' dan' yoll lo leo ke'en rao yellrio, na' yeolol be'nn ka' zjazó sen ke bell xi'on, na' nxenra'll ake' lwa'a dan' nak ka leba', bllia ake' we'e xhen we'e zban, na'll bra ake' kwis.
66005008	Description	Na' ka jaxie' yich na'n, be'nn tap ka', na' ren be'nn tapalloa ka', le go't akte' slloa're rawe'n. Na' twej arpa zjano'x be'nn brao ka', na' twej ye's de ya cha'o dan' nzi'i oro ga llzey ake' yare, na' yar na' zeje di'llen', lloe'rén ake' Diosen' di'll kat llalwill ake' Le'e, be'nn ka' nxenra'll Le'e.
62005001	Faith	Cha' lli'o llejle'llo Jesucriston' nake' be'nne bse'l Dios, naksllo xhi'nn Dios. Na' cha' nllie'llo Xallo Diosen', ka'kzen' llaya'l llie' lwelljllo, le be'nn lwelljllon' xhi'nn Dioskzen'.
48005026	Recommendation	Na' bi llaya'l gonxhen kwinllo, na' bi wlokllo lwelljllo, na' bi llaya'l yexhé' lwelljllo.
54005001	Recommendation	Cha' to be'nn gor byio llone' bi da xhinnj, bi gonroe' znia, bzejnie're' nench kweje'n yichje', benre' ka no xa'o. Na' cha' to bi we'o llonbe' da xhinnj, be'renbe' di'll kwejbe'n yichjbe', bénebe' ka to no bi'cho'.
60002012	Recommendation	Lesó legón da wen nench be'nn ka' bi llonlira'll Diosen', re'e akre' re' llonre da wen, la'kze ll-lliayi'll ake' re' nna', ne ake' nakre be'nn wen da xhinnj, na' wllin lla re'e akre' llonre da wen, na' gon ake' xhen Diosen' kat llin lla choybie' ke totoe'.
50003006	Sin	Na' bnawa' klle'llo leyen', to braya', na' bsa'kzia' be'nn ka' llonlira'll Criston'. Bena' kan' ne leyen' to notno gok bi nne kia'.
43004052	Description	Na'll bnnabre' leake' ka do bi hor bzorao bache'be', na'll lle ake' le'e: —Neje lladá to bde wawill, ballachbe' da lan'.
43019031	Violence	Na'llen' be'nn wnebia' ke Israel ka', ba llsenia' ake' ga'l lnni Paskw ke ake'n, na' jannab ake' rao Pilaton', we'e latj lljatichj waka'a ya ke'e ka' nia' be'nn ka' zjada'a le' yay cruzen', nench yob gat ake', na' yeletj ake' leake' le' yay cruz ka', le bill lle'n akre' ta'lle be'nn ka' le' yay cruzen' lla nba'nne ke ake'n.
43019012	Description	Na'll bayirjla'll Pilaton' akre gone' wasane' Jesúsen'. Na' be'nn Israel ka', besia' ake' ne ake': —Cha' ba llasano' be'nn ni, bi llono' kan' ne be'nn wnebia' ke Roman', le noteze be'nn cha' llone' kwine' ka to be'nn llnebia', na' llkwase' be'nn wnebia'n nzi'i César ka'le.
43014001	Faith	Leska' bne Jesúsen': —Bi gakllejla'llre, legonlira'll Dios, na' leska' legonlira'll nada'.
50001028	Faith	Bi llebre cha' bi gone be'nn llwie re'. Na'll gakbe'e akre' ba rez kweyi' ake', na' sa'kzi' ake'. Na' leze ka'kzen' gakbe'e akre' Diosen' yesre'e re'. Le Dios na'n gone' kan' ba bne'en.
43015016	Grace	Kere re'n brejre nada', nada'n breja' re', na' naka' xanren'. Na' llse'la' re' nench lljenre kan' llazra'll Xa' na', na' kere da te ke da ka' gonren'. Na' yeolol da wnnábere Xa'n, gonkze'n dan' llonlira'llre nada' na'.
58011004	Faith	Kana' da xozxta'ollo Abel benlira'lle' Diosen', ke len na' Abelen' be'e Diosen' to da nakll da wen, kerke dan' be'e be'nn bi'che' Caín na'. Na' dan' bawé Diosen' dan' be'e Abelen' Le'e na', na'llen' bnneze Abelen' nake' be'nn wen rao Diosen'. Na' la'kze ba got Abelen', dan' bzoe' benlira'lle' Dios na', nake' ka to be'nn nna zo llnneyoe lli'o sollo wxenra'll-llo Dios.
46004001	Recommendation	Llaya'l gakbe're neto'n ba be'rento' re' xti'll Diosen', nakto' be'nn wen xchin Cristo. Le'en ba bkwa'nne' rallna'to' wzejnie'to' be'nne da nono bnneze kana'.
66006013	Description	Na' berj ka' bexj akten rao yellrio, ka llyinnj no higo llia rao yay, kate dá to be' xhen da llchinnj len.
46010014	Recommendation	Ke len na' bi'cha' nllie'ra', bi gonlira'llre be'nn non ake' ka lwa'a lsa'k ka'.
45012021	Recommendation	Bi we'llo latj nnebia' da xhinnjen' lli'o, da wen na' yelli'llo ke be'nn ka', nench na' yeyat akre' ke da xhinnj ka' llon akre' lli'on.
55002014	Recommendation	Jasara'll be'nn ka' nxenra'll Jesucriston' da ka' ba bzejnie'ra'n. Leska' yesnis akroe' bi naken wen rao Xanllo Dios yesdil yeschach ren lwellj ake' ke bi gaze di'lle. Bi naken wen gon ake' ka', le kat be'nn ka' lle'ne til chach ake', len na' gon bi chejle' be'nn yob akre' xti'll Diosen'.
59004008	Recommendation	Lesó leyelwill Diosen', na'll soe' gakrene' re'. Llaya'l kwej yichjre da xhinnj ka' llonre. Na' cha' llákere wakse wxenra'll-llo Diosen', na' gontezllo bi da za'ra'll lo ra'llda'ollon', kreren' llonre xhbaben' chet ka', na' llaya'l we're latj yeyón Diosen' yichjra'llda'oren' yalle.
59002009	Sin	Na' ley ke Diosen' llchoyraon keré, napre do'le cha' balze be'nne llonre xhen, na' ye bale' llónere ka be'nn bibi za'ke.
52004007	Grace	Diosen' breje' lli'o nench gakllo be'nne ra'llda'o yalle, kere nench gonllo da xhinnj ki.
45001018	Sin	Diosen' zoe' yebán' ba broe're' be'nnachen', ke chnaren' sa'kzi' yeolol be'nne bi llonlira'll Le'e, be'nn llon da xhinnj. Na' dan' llon ake' da xhinnjen', bi lle'n akre' gombia' ake' di'll li ke Diosen'.
62004007	Faith	Re' nakre be'nn nllie'ra', llaya'l nni'tllo llie' lwelljllo, le Dios na'n zokze llone' nench nllie' lwelljllo. Na' be'nnen' nllie' lwellje' nakbie' nake' xhi'nn Dios, na' nombie're' Diosen'.
62002009	Sin	Noteze la'kze cha' nnello dallo rao beni' ke Diosen', na' llwie lwelljllo, nna ncholkze lo yichjra'llda'ollon'.
60004014	Grace	Nbarazen' llak keré katen' zi'chi'll be'nne re', dan' llonlira'llre Criston', le Spíritu ke Diosen' dan' za'ken llakrenen re'. Be'nn ka' llsa'kzi' re'n, ll-lliayi'll ake' Criston', zan re' llonre' xhen.
44021019	Grace	Na' bwap Pablon' leake' lliox, na'll be'rene' leake' di'll toto kan' gokrén Diosen' le'e, ka nak de'e llroe're' xti'll Diosen' be'nn ka' bi nak be'nn Israel.
43008046	Sin	¿Noxha re' gak wroe' cha' bi da xhinnj nona'? Nada' zoteze zoa' lloa'a di'll li. ¿Bixchen bi llejle're kia'?
58010017	Grace	Leska' ne'e: Nna' bill lljadinra'lla' da xhinnjen' ba ben ake'n.
46001005	Grace	Na' dan' nxenra'llre' na', llakrene' re' kwis nench chejnie're yeolol dan' ba bzejnie' Diosen' re', na' nench lloe're di'll ke'e na'.
45015030	Recommendation	Na' lla'tyoera' re', be'nn bi'che, ni ke Xanllo Jesucriston', na' ni ke yel nllie' ke Spíritu ke'e na', llnnaba' gakrenre nada', yelwillre Diosen' nench gakrene' nada'.
43007020	Violence	Be'nn ka' zjalla'a na', bne ake': —Daxi'on yo'. ¿Noxhan' lle'ne got rwe'?
45003025	Grace	Dios na' bse'le' Jesucriston' bzane' kwine' brarj xchene', ni ke lli'o be'nnach. Na' noteze be'nne gonlira'll ake' Le'e, wnitrawe' da xhinnj ke ake'n. Diosen' bse'le' Le'e nench zeje lixhej dan' bdape' yel llxhenra'll, bazi'xhene' ke da xhinnj benllo kana'.
43018018	Description	Na' llak zay, na' nbek be'nn wen llin ka' to yi' barje, na' zjazellá ake' lloa' yi'n, llacha'a kwin ake'. Na' Pedron' le jaserente' leake' lloa' yi'n, llacha'a kwine'.
49006011	Recommendation	Llaya'l si'llo yel wak yel llnebia' ke Diosen' nench tilrenllo daxi'on, kate llayirjen siye'n lli'o.
43013037	Faith	Na'll lle Pedron' Le'e: —Xa, ¿bixchen bi gak yeza'rena' rwe' nna'? Wsanra'll kwina' kere bi gonen cha' gata', ni ko'o rwe'.
50004007	Faith	Na'llen' wzoa Diosen' re' nbaraz, to yel nbaraz da ni ke chejnie'zere gonn Diosen' re', na' billbi da zed cho' yichjra'llda'oren', dan' ba nakllo txhen Xanllo Jesucriston'.
59003009	Faith	Ren roll-llo na' llonllo xhen Dios be'nnen' nak Xallo. Na' lekze kone roll-llo na', nello yel ya' ke lwelljllo, be'nn ka' ben Diosen' kan' nak Le'e na'.
46005010	Sin	Ker llepa' re' wabi'ytekzre chras radj be'nn ka' lla'a rao yellrio ni, be'nn ka' llon da xhinnj ren no'r ake, be'nn wzera'lle bi da de ke be'nne, be'nn wan o cha' be'nn ka' lloe'rao lwa'a lsa'ke na', le chenak naken ka', llonen bien wallojtekzllo rao yellrion' chenake.
44026009	Sin	’Kana' leska' nada' llakra' llaya'l wsa'kzia' be'nn ka' llejle' ke Jesús be'nn Nazareten'.
61002014	Sin	Kate llre'e akre' no're, zera'll ake' gonrén ake' leake' da xhinnj, bi lljachie' akre' llon ake' da xhinnj. Na' llko'yel akre' be'nne bi nna gombia' Jesucristo, nench gonrén ake' da xhinnjen'. Be'nn ka' llzejnie' di'll wenra'llen', bayo'rao ake' zera'll ake' bi de ke be'nne. Len na' llwie Dios kan' llon ake'n.
43010012	Description	Na' be'nn zi'i raxhje' gape' xhi'r ke be'nnen', to wxhonnjze' wsanra'lleba' ka re're' za'a be'kw yi'on, le bi nak xhi'r ka' ba ke'e. Na'llen' lloe' latj llje'x be'kw yi'on leakba', na' lloslasba' xhi'r da'o ka'.
59001019	Recommendation	Ke len na' be'nn bi'che, llaya'l zga'tek wzenayllo, na' llaya'l gonllo xhbab kat za nnello, na' bi yóbello gaklla'llo.
46009014	Recommendation	Ka'kzen' nllia Xanllon' bia'a gonllo, be'nn llzenay xti'lle'n llaya'l we'e ake' bi da yallje be'nnen' lloe'rén leake' xti'll Jesucristo na'.
43012046	Grace	Nada' za'a yellrio ni, llgoa' beni' lo yichjra'llda'o be'nn ka' llonlira'll nada', nench bill so aklle' rao da xcholen', na' bill gon aklle' da xhinnj.
43005014	Description	Bdere badil Jesúsen' be'nnen' bayak lo lchir yoda'o braon', na' lle'e le'e: —Ba bayako' nna', llaya'l kwej yichjo' bill gono' da xhinnj, nench ke gak ye to da zi'llore ko'o.
46016014	Recommendation	Na' lellie' lwelljre biteze da llonre.
43014015	Recommendation	’Cha' nllie're nada', legón kan' nllia' bia'a na'.
58012025	Recommendation	Da xhinnj kwis naken cha' bi wzenayllo ke Diosen' kate nne'e lli'o. Bene' nench bxha'kzi' da xozxta'ollo ka', kan' bi bzenay ake' xti'lle'n dan' be'rén da Moisésen' leake' yellrio ni kana', na' wsa'kzi'lle' lli'o cha' bi wzenayllo xti'lle'n, dan' lloe'rene' lli'o gan' zoe' yebá na'te.
48004008	Sin	Kan' bi nna gombia're Diosen', benlira'llre lwa'a lsa'ke da ka' bi nak Dios, da ka' bi llaya'l we'raollo, na' leaken na' bnebia'n yichjra'llda'ore.
44003026	Grace	Ke nak Diosen' ba balise' Xhi'nne'n, zga'tek bse'le' Le'e radj lli'o be'nn Israelen', badyenla'ye' lli'o, nench wayakbe'llo da xhinnj kellon', na' wayátello.
44010039	Violence	Na' neto' bre'to', na' lloe'to' di'll ke da ka' ben Jesúsen' do Judea na' Jerusalén, na' bre'teto' kan' gok bet ake' Le'e, bda'a ake' Le'e le' yay cruzen'.
46001010	Recommendation	Be'nn bi'che, re' llonlira'llre Jesucriston', lla'tyoera' re', legón lwelljre txhen, bill gakre chop chonn kwenre cha' bi xhbab llonre, na' cha' bi da nere.
51001021	Sin	Kana' bi nombia're Dios. Benre ka be'nn llwie Le'e dan' benre da xhinnj. Zan nna' ba bazoa Criston' re' wen ren Diosen',
55002022	Recommendation	Na' ka nak rwe', llaya'l kwej yichjo' biteze da xhinnj da zera'll lo ra'llda'on gono', ka da zera'll no be'nn we'o gon ake'. Bayirjla'll akre gono' nench gako' be'nn wen rao Dios, nench sechicho' wxenra'lloe' nench llie'ro' Diosen', na' nench so kwezo' kwasro ren be'nn lwelljo' ka'. Na' ben txhen yeolol be'nn llnnab okré rao Xanllo Dios, be'nn ka' nake be'nn ra'llda'o yalle.
51003001	Faith	Kan' ben Diosen' basbane' Criston' radj be'nn wat ka', ka'kzen' bache'e lli'o kan' nakllon', na'llen' llaya'l kwek yichjre gonre kan' llawé Criston', be'nnen' llia chla' cha'we kwit Diosen' be'nnen' llia yebá na'.
66008007	Violence	Angl nellen' bkwelle' trompet ke'en, na'll le blle'te yej se'de nchixen yi' rente llen da bzale' rao yellrion'. Na' ye ra'tze ke gok achj yay lla'a rao yellrion' byey aken, leska' byey doxhente yi'x ga' da zjadé rao yellrion'.
66011017	Faith	bne ake': Llonto' yel llioxken ko'o Xa Dios, rwe' nako' be'nn yel wak xhen. Ba zo'o ka bi nna xe yellrio, na' ba bzorao llnebia'o ren yel wak xhen ko'o, nench gak kan' llazra'llo' na'.
43004010	Grace	Na'll lle Jesúsen' Le'e: —Nada' nia' ka': “Benn ra't nis ye'ja'”, na' chenak llayakbe'ro' dan' lle'ne Diosen' gonne' rwe', na' wayakbe'ro' noxha nada', na' ba bnnabro' nada', na' benna' rwe' nis dan' llonn yel nban zejlikane chenake.
51003004	Grace	Criston' nake' yel nban kello ke chnare. Na' katen' yede' da yobre, kana' wroe'rao kan' gakllo, dan' gaklloe' txhen katen' ze'e, ren beni' xhen ke'e na'.
43020031	Faith	Na' da ki nyojen nench chejle're ke Jesúsen' nake' Cristo, be'nnen' nak Xhi'nn Dios, na' gonne' yel nban zejlikane keré dan' llonlira'llre' na'.
62004006	Faith	Ka nak lli'o, ba nakllo Diosen' txhen, na'llen' yezikre be'nn nombia' Diosen', llzenay ake' di'll ka' lloe'rén aklloe'n, na' be'nn ka' bi nak be'nn ke Dios, bi llzenay ake' di'll kellon'. Na'llen' nnézello non' yo' Spíritu ke Diosen' llzejnie'n le'e di'll li, na' non' yo' spíritu da lloe' di'll wenra'll.
65001012	Description	Na' kate re' lle'j llaore txhen, nakbie'kze nllie' lwelljre, leake' na' llaoxen ake' ka nen ke ake', latj gon ake' wen ke be'nn lwellj ake'. Bibi za'k dan' llon ake'n, dan' llon ake' na', naken ka bzi'o da dop le' ra'll lliche, nak ake' ka to be'nn gop xhi're, na' bi lloe'la'll ake' gap ake' xhi'r ka'. Leska' nak ake' ka to bej da nray be' dan' bi nsa'a yej, na' ka to yay xhix da bibi llbia kat ll-llin lla kwian, na' latj kwian na', llyechen, na' llachjen llje'ten rao yo.
44005015	Description	Na' to llbej ake' be'nn we'e ke ake' ka', llni't ake' leake' tnez. Na' llxoa ake' leake' no rao da', nench kat te Pedron', la' bxen ke'e naz llel be'nn we'e ka', na' wayak akse'.
49006016	Faith	Na' rao yeolol da ki llaya'l wxenra'll-llo Diosen', nench na' gak wkwe'jen lli'o kat bi da za'a lle'nen wlleyi'n lli'o, ka llon to ya ra'y, da llonrén be'nn waka'a ya llin, llakrenen le'e llchoyen yi' ke dan' látit dan' lla'lnninn zjazén chidjen kwerp ke'en.
51003023	Recommendation	Na' kon biteze da gonre, legonen do ra'llre ka yewé Xanllo Cristo na', kere ka yewé be'nnach.
58012016	Recommendation	Bi lljatilre no're bi nak no'r keré, na' be'nn byio bi nak be'nn keré. Na' bi wiere da nak da za'k rao Dios kan' ben be'nnen' golle da Esaú, bche'e ren yel wao, yel nak la'y dan' be'e Diosen' le'e dan' gorje' goke' be'nn nelle.
43018040	Sin	Na'll besia' ake', ne ake': —¡Bi wasano' be'nn na'! ¡Barrabás na' basán! Na' Barrabásen' nake' to be'nn wan.
55003004	Sin	Wlliayi'll lwellj ake' rao be'nne llwie leake', bill lleb ake' gon ake' da xhinnj, gon ake' xhbab za'k ake' kwis, na' gon ake' da wpé leake', na' bill lljadinra'll ake' Dios.
50002009	Grace	Ke len na' ben Diosen' Le'e xhen kwis, na' bene' Le'e be'nn brao rao yeolol be'nne,
61001016	Description	Ka nak dan' bzejnie'to' re' ke yel wak ke Xanllo Jesucriston', na' ke dan' yede' da yobre na', kere di'll da bdirjla'll neto' postlen', le bre'kze yejraoto' kan' broe' Diosen' yel za'k ke Jesucriston'.
61003016	Sin	Na' yeolol yich ke'e ka', lloe'n di'll ke da ka' ba bzoja' na', la'kze bzoje' bal da nak bni' chejnie'llo. Na' be'nn bi nna chejnie're' xti'll Diosen' kwasro, na' bi nna wxenra'llya'nne' Le'e, llejnie' akre' da ka' nlla're, ka'n llon ake' llchok ake' xti'll Diosen', na' billre da ka' nyoj na', na' len na' ngo'n leake' nez da wlleyi' leake'.
44014014	Description	Ka gokbe'e Bernabén' ren Pablon' kan' lle'ne be'nn ka' gon ake'n, na'll bche'z xhara'n ake', nench broe' akre' be'nn ka', kreren' llon ake', na' bde ake' radj be'nn zan ka' llosia' ake', lle ake' leake':
45015008	Faith	Na' ni nia' re', kan' ben Xanllo Jesúsen', bxhexj yichje' bene' ka to be'nn wen llin, nench na' gokrene' be'nn Israel ka', na' kone ka' broe're', di'll lin' be'e Diosen', golle' xozxta'ollo ka' gone' wen ke ake'.
59001026	Sin	Cha' no llake llonkze' kon ka ne Diosen', na' bi llwie' ka kwell nne'e, kwinze' ziye'e kwine'. Le cha' bi nak xti'lle'n wen rao Dios, bi za'k dan' ne'e nxenra'lle' Diosen'.
43015020	Recommendation	Lelljasa'ra'll kan' bnia' re'n: “Noteze be'nn nak ka to be'nn wen llin, bi nake' be'nn llonlle ka xane'n.” Chet ka' nada' ba bsa'kzi' be'nn, leska' gon akre' re'. Na' cha' ba bzenay ake' xti'lla'n, leska' wzenay ake' xti'll re'n.
43008031	Faith	Na'll lle Jesúsen' be'nn Israel ka' ba bzorao llonlira'll Le'e: —Cha' sotezre gonre kan' ba bnia' na', na'll wroe'n da likzen' llonre nada' txhen.
44007011	Description	’Kana' gokse to win doxhen Egipton' ren Canaán na', na' ballayrao be'nn ka' kwis, ren xozxta'ollo ka', byallj da gao ake'.
63001004	Faith	Le bawera' ka bnnezra' xhi'nno' ka', ba zjani't akbe' llaso'n akbe' kan' ne di'll li ke'en, da ka' ba bllia Xallo Diosen' bia'a gonllo.
54005008	Faith	Cha' no be'nne bi llakrene' nench ga't bi da yallje no be'nn nak dialla ke'e, ba bkwase' xti'll Diosen' ka'le dan' llejle'llo na', ba llonlle' da xhinnjll ye ra't kerke be'nn ka' bi nna wxenra'll Jesucristo na'.
58010022	Faith	Na' llaya'l sollo wxenra'll-llo Diosen' do yichj do ra'll-llo bi llebllo, na' llaya'l chejle'llo, xchen Jesucristo na'n baka'a da xhinnj kellon', le nnézello ba blloallo nis dan' llonlira'll-lloe'n.
48001023	Description	Kon ba ben akre' llasné ake' kia': “Be'nnen' bsa'kzi' neto' kana'n, ba de'e llyixjwe're' be'nne llaya'l wxenra'll-llo Criston', la'kze kan' batna' gokra'lle' nono gonlira'll Criston'.”
44027034	Recommendation	Legao ra't, legón to wen ke kwinre cha' lle'nere banre, ni to yich yichjllo bi kwiayi'kze.
66002003	Faith	Na' ba ballayraore, na' ba gokxhenra'llre, na' ba benre xchina' do ra'llre, ni ke dan' nllie're nada', na' bi nna gatra'llre.
56002002	Recommendation	Bzejnie' be'nn byio gor ka', bi gak ake' be'nn wazó, na' gak ake' be'nn de bara'nne, nench gap be'nn ka' leake' bara'nne. Bzejnie' akre' totoe' llaya'l nnebia' kwin ake', nench nni't ake' gon ake' da wen, bzejnie' akre' llaya'l sedia ake' wxenra'll ake' Diosen'. Llaya'l llie' akre' be'nne, na' gap ake' yel llxhenra'll biteze da llak.
44017030	Recommendation	Na' ba bwiaraoze Diosen' be'nn ka' blla'a batna' ben ake' ka', le bi byejnie' akre'n. Na' nna' ne Diosen' yeolol be'nne llaya'l wayat akre' ke dan' ben ake'n.
43019025	Description	Na' ka'lze gan' zo cruz ke Jesúsen', ze María be'nnen' nak xhne'e na', ren bir xhna' Jesús na', na' María be'nnen' nake' no'r ke Cleofas, na' María Magdalena.
66019013	Description	Na' nake' to ra'll da dop llen, na' nzie' Xti'll Dios.
46008009	Recommendation	Na' bal be'nne bi nna chejnie' akre', kere bi gon dan' rao Dios cha' bi da ye'j gaollo. Ni ke leake'n llaya'l wiallo kan' gonllon', nench na' bi yexj ake' rao da xhinnjen', ni ke dan' ye'j gaollo na'.
44013034	Grace	Dan' basbane' Jesúsen', bill we'e latj gate' da yobre, leska' nen: “Na' gonna' rwe' yel nak la'ye dan' bcheba' wa'a Daviden'.”
43014020	Faith	Na' kat llin lla yedsó Spíritu ke Diosen' lo yichjra'llda'ore, kana'llen' gakbe're nada'n zorena' Xa'n, na' re' zorenre nada', na' nada' zerena' re'.
62002003	Faith	Na' cha' llonllo kan' ne Dios na', na'llen' wak nnello ba nombia'lloe'.
43008024	Sin	Ke len na', golla' re' kwiayi're rao da xhinnj keré ka'. Le cha' bi chejle're nada'n naka' doxhen kan' ba bnia' na', kwiayi're rao da xhinnj keré ka'.
66017006	Sin	Na' bre'ra' zolle no'ren', bawe'je' xchen be'nn ka' nake be'nn ke Dios, be'nn ka' be'e di'll nxenra'll ake' Jesúsen'. Na' ka bre'ra' no'ren', na'll babanra'.
58012017	Description	Nnézkzere bde na' gokra'lle' yezie' dan' bene' rao na'a be'nn bi'che'n, na' billbi gok gone' yeyake'n rao ne'e, la'kze to bllelle' billbi gok gone'.
43007012	Description	Na' be'nn ka' bllay rao lnnin', lloe' ake' di'll llillize ke'e, na' biteze bne totoe'. Bale ne: “Wa be'nn wen nake'”, na' ye bale ne: “Bi nake' be'nn wen, ziye'ze be'nnen' de'e.”
44011021	Faith	Na' yel wak ke Xanllon' zerenen leake'. Na' be'nn zan llsanra'll da nao ake', na' baxenra'll ake' Xanllon'.
52002004	Faith	Zokzto' lloe'to' di'll kan' lle'ne Dios, be'nnen' bse'l neto' chixjwe'to' Di'll Wen ke'en. Na' ka nak dan' llyixjwe'to'n, kere llontekto' bien nench yewé be'nne, zan nench yewé Diosen' be'nnen' nneze bi yo' lo yichjra'llda'ollon'.
46015057	Grace	Llioxken Diosen' bse'le' Xanllo Jesucriston' bake'e dan' ba nlleyi' lli'on.
54005005	Faith	Na' no'r ka' nono llra' gakrén leake' we'e ake' leake' bi da yallj akre', be'nn ka'n nake dogarje no'r wazebe, bez ake' we'e Dios bi dan' yallj akre'n, na' llalwill ake' Dios do lla do yere nench gakrene' leake'.
43016024	Grace	Xte nna' bibi nna nnábere Xa'n, ni ke dan' llonlira'llre nada'n. Na' nna' lennabe Xa'n, na' gonne'n nench sore nbaraz kwis.
46007021	Recommendation	Cha' nda'ore nench nakre be'nn wen llin ke be'nne, bitbi gákere kan' nak kerén'. Zan cha' de latj chixhjre, na' yellojre rao na'a xanren', lechixhjen nench yellojre.
65001019	Sin	Na' be'nn ki llon ake' nench re' bi llak re' toze. Llon ake' xhbab da zera'll xpe'r ake', le bi yo' Spíritu ke Diosen' lo yichjra'llda'o ake'.
48001006	Sin	Llabanra' dan' ba brej yichjre Diosen', be'nnen' brej re' dan' nllie' Criston' lli'o, na' llzenayre ke ye to da llákere nakllen di'll wen.
58012014	Recommendation	Leyeyirj ka gonre sorenre yeolol be'nn kwasro, na' lewzenay ke Dios nench gak ra'llda'oren' yalle, le nono yellín gan' llia Diosen' cha' bi nak ra'llda'we'n yalle.
43021006	Description	Na'll lle'e leake': —Lewza'l yixj bel kerén' kwit barcon' cha'ore, na'll do'l akba'. Na'll bza'l yixj bel ke ake'n. Na' bel zan kwis bdo'l akre', to bi zoe akre' yego' ake'n lo barcon'.
46007019	Recommendation	Bitbi gonen rao Dios, cha' nsa'llo sen ke circuncisión na', o cha' bi nsa'llon. Da naken lliarao, llaya'l gonllo dan' ba nllia Diosen' bia'a gonllo.
45012008	Recommendation	Na' cha' Diosen' ba none' rallna'llo wzejnie'llo be'nne gone' da wen, llaya'l wzejnie' akelloe' gon ake'n. Na' cha' ba bne'e we'llo be'nne bi da yalljre', llaya'l we'e aklloe'n do yichj do ra'll-llo. Na' cha' ba benne' gakllo be'nn brao gap wiallo lwelljllo, llaya'l kwe' yichjllo wia aklloe'. Cha' nonne' kellon' waya'chra'll-llo be'nn yobre, llaya'l yewello katen' waya'chra'll aklloe' na'.
44019002	Faith	Pablon' bnnabre' leake': —¿Badsó Spíritu ke Diosen' yichjra'llda'ore llan' byejle're ke Jesucriston'? Na'll bne ake': —Ni ke nnézzeto' cha' de da nzi'i Spíritu ke Diosen'.
53003014	Recommendation	Na' cha' no be'nn bi llazra'lle' ka dan' ba bzojto' ni, lewiaya'nne non' llon ka', na' bill gonrenre' txhen nench waye're' kan' llone' na'.
46015050	Sin	Be'nn bi'che, ni nnia' re' bi gak yellinllo gan' llia Diosen' kone be'r llen na', na' da llbeyi' bi gak son ke chnare yebán' ren Diosen'.
43006027	Recommendation	Bi llaya'l ko' yichjre ga't da ye'j gaore, leko' yichjre ga't da gonn yel nban zejlikane keré. Nada' Be'nnen' Gorj Radj Be'nnach, gonna' to da ye'j gaore, nench ga't yel nban zejlikane keré. Le len na', ba bro' Xa' Diosen' lo na' gonna' re'.
59004003	Sin	Na' kate llnnabre rao Diosen' nench gonne' bi dan' lle'nere ga't keré, kere gonne'n, le to lo ra'llda'oren' lle'nere ga't dan' zera'llre, nench gonre ka nen keré.
49005020	Faith	Na' kone Xanllo Jesucriston' soteze sollo we'llo yel llioxken ke Xallo Diosen', ke yeolol dan' llonne' llakrene' lli'o.
48003006	Faith	Da Abraham na' benlira'lle' Diosen', na'llen' bne Diosen' goke' be'nn wen rawe'n.
66021023	Grace	Be'nn ka' lla'a yellen', bibi will bibi be'o yallj akre' wseni'n yellen', le beni' dan' nechj Dios na', llseni'n ke ake' rente beni' da nsa'a be'nnen' nak ka xhi'r da'o.
45008009	Faith	Zan ka nak lli'o zo Spíritu ke Diosen' lo ra'llda'ollo, bill llonllo da xhinnj dan' yo' lo ra'llda'ollon', na' zorenkze Spíritu ke Diosen' lli'o. Na' be'nn bi zo Spíritu ke Criston' lo ra'llda'we', kere da lin' nxenra'lle' Criston'.
45011023	Faith	Na' cha' leake' waxenra'll ake' Diosen' da yobre, yeyak ake' rao ne'e, le nape' yel wak yezoe' leake' nbaraz rawe'n, na'll yeyak ake' ka xho'z yay dan' bayone' toze kone yay xhne'e na'.
66014005	Description	Gaga be'e ake' di'll wenra'lle, na'llen' bibi do'l de ke ake' rao Dios.
44024014	Faith	Na' ni llnia' rwe', llona' xchin Diosen' be'nn be'rao xozxta'oto' ka', na' la'kze nawa' nez kob dan' ne leake'n da xhinnj, na' llejlia' doxhen da ka' llia le' leyen', na' dan' bzoj be'nn ka' be'e xti'll Diosen' kana'.
45013008	Recommendation	Ni to nono ba'yllo ke'e, na' llaya'l llie' lwelljllo. Le be'nnen' nllie' lwellje'n, ba llonkze' doxhen kan' ne ley ke Diosen'.
66016009	Sin	Na' be'nn ka' byey ake', na' bi bayat akre' ni ke bayoe'xhen akze' Dios, yezikre blliayi'll ake' Diosen', be'nnen' be'e latje llak da ki.
66021012	Description	To ze'e sib xhen nechj yellen', na' zjazó chllinn (12) kwen ga nak zi cho'llo, na' toto gan' nyarj na', zjazé twej angl. Na' le' gan' cho'llo na' nyoj ra chllinn kwe' be'nn ka' bxe chllinn kwe' dialla be'nn Israel ka'.
48003013	Grace	Cristo na' bnitrawe' do'l kellon' dan' ba nchoybia' ley na' kwiayi'llo. Be'e latj ben akre' Le'e dan' llaya'l gak ke lli'on chenake. Gok ke'e kan' nyojen na', gan' nen: “Ba nak be'nnen' de'e, be'nnen' bda'a ake' le' yay.”
48001013	Sin	Ba bénkzere kan' bena'n kan' bnawa' dan' llonlira'll neto' be'nn Israel. Le bsa'kzia' be'nn ka' llon Criston' xhen nench yenit yerán ake'.
66020002	Description	Anglen' be'xe' bel xi'on, ban' bra' kana'te. Leba' llnebia'ba' daxi'o ka', na' leba'n Satanásen'. Anglen' bchejeba' gden to mir iz.
44008009	Description	Leska' Samaria na', zo to be'nn walla'a re Simón, batna'te ziye'e leake' kone yel walla'a na', lle'e leake' nake' to be'nn za'ke.
50003010	Faith	Na'llen' lle'nra' gombia' Criston', na' gombia' yel wak ke'e dan' nape', ka naken babane' radj be'nn wat ka', na' llsanra'lla' kwina' sa'kzia' kan' bxha'kzi' Le'e na', na' gote'. Ka'n lle'nra' gon kwina' ka to be'nn wat, nench na' bill gona' da xhinnjen'.
54005022	Recommendation	Bi kwejo' kon ganze be'nnen' gape lwellj ake'n, nench kere reno' gapo' do'le cha' be'nnen' brejo'n gone' da xhinnj. Bwia nench ke gako' be'nn wen da xhinnj.
56002003	Recommendation	Leska' bzejnie' no'r gor ka', nench na' gak ake' be'nn de bara'nne, na' bi nne ake' ke be'nne, na' bi ye'j ake' da llsolle be'nne. Llaya'l nni't ake' nnao ake' da wen na', nench na' nneze yezikre be'nne kan' llaya'l gon ake'n.
46007038	Recommendation	Ka'n naken, be'nnen' lloe' xhi'nne'n llchayna'be' llonkze' wen, na' be'nnen' bi lloe' xhi'nne'n llonlle' wen.
59001022	Recommendation	Na' llaya'l gonllo dan' ne di'll li ke Diosen' gonllo, kere kon yénzello kan' nen na'. Le cha' kon llénello kan' nen na', na' bi gonllon, kwinzllon' ba llaziye'e kwinllo cha' ka' llonllo.
43007001	Violence	Bde na', bdakze Jesúsen' broe' bsedre' be'nn ka' do gan' nbane Galilean'. Bill gokra'lle' chejlle' gan' nzi'i Judean', le be'nn Israel ka' lla'a na', llayirj ake' akre gon ake' got ake' Le'e.
46001030	Grace	Dios na' ba none' lli'o txhen Xanllo Jesucriston', na' dan' nak Criston' lli'o txhen na', napllo yel si'n ke Diosen', na' nakllo be'nn wen rao Diosen', na' nakllo yall rao Le'en, na' nakllo be'nn ba basrá Dios.
43013005	Description	Na'll bxhie' nis, na' bde'en to lo cha', na'll bzorawe' bdibe' nia' be'nn ka' non Le'e txhen na', na'll bachechte' nia' ake'n kone ra'll dan' ngo' lsi'ne' na'.
44022004	Violence	Bda'a blle'nawa' be'nn ka' nao nez koben', gokra'lla' got ake', na' be'x akse' bro' ake' rill ya ka be'nn byio ren no're.
43007043	Description	Na' gok be'nn ka' chop kwe're, ni ke Jesús na'.
60005002	Recommendation	Legap lewiá be'nn ka' ben Diosen' rao na're, ka llon to be'nn lla'a xhi'r da'o ke'e na' llapeba'. Legonen do yich do ra'llre kan' lle'ne Dios na', na' bi gonre gákere no llchie' re' gonren na', na' bi gonren nench gonre gan mell, leyewé legonen do yichj do ra'llre.
46015056	Sin	Da xhinnjen' nsa'n yel llsa'kzi' ke yel goten'. Na' kat ba benllo da xhinnje, za'ke leyen' ll-lliayi'llen lli'o.
59005004	Sin	Llaya'l wayonre xhbab ka bénere no be'nn wen llin keré, be'nn ya'ch ben wrap keré. Ka nak da bi bdixhj akre' ka llaya'le. Ke len na' nonen re' be'nn wen da xhinnj. Len na' llaklla'a Diosen', llzenaye' kan' llosia' be'nn wen llin ka', Dios be'nnen' nape le zerawe yel wak xhen.
60002001	Recommendation	Ke len na' llaya'l kwej yichjllo yeolol da xhinnj llonllo. Bi siye'llo, bi gonllo nench gake be'nne lli'o be'nn wen, bi yexhe'llo be'nne, bi nnello di'll yel ya' ke be'nne.
46007039	Recommendation	Na' noteze no'r nchayna'a, llaya'l sorene' be'nn ke'en, zan cha' ba got be'nn ke'en, wakse yezie' be'nn yobre, kon be'nn nxenra'll Xanllo Cristo na'.
55002018	Sin	Brej yichj ake' di'll li. Na' Llroe' llsed akre' ne ake' bi gonllo rez yebanllo radj be'nn wat ka', ne ake' ba bde ke dan'. Na' bal be'nn ka' ba nxenra'll Criston' ba llakchix akre', ni ke xti'll be'nn ka' ne ka'.
48005006	Faith	Ke len na' lli'o llonlira'll-llo Xanllo Jesucriston', bitbi llonen rao Diosen' cha' ba zollo sen dan' nzi'i circuncisión o cha' bi zollon. Le da naken lliarao xhen rao Diosen', soteze sollo llie' lwelljllo dan' llonlira'll-lloe'n.
58005009	Grace	Na' bayoll gok ke'e yeolol da gokra'll Diosen', na'llen' gope' yel wak, be'e yel llasrá ke yeolol be'nn wzenay ake' ke'e.
46016001	Recommendation	Nna' nnia' re' kan' gonre kat wtopre mell dan' gakrenen be'nn ka' nxenra'll Diosen' Jerusalén na'. Legón kan' golla' be'nn ka' lldop ll-llay llonlira'll Criston' toto yell ka' zjalli' gan' nbane Galacia.
49005022	Recommendation	Re' no're, nchayna're, llaya'l wzoare xti'll xhyioren' kan' llonre llzoare xti'll Xanllo Cristo na'.
43008012	Faith	Jesúsen' be'e di'll da yobre, lle'e be'nn ka': —Nada' naka' beni' ke yichjra'llda'o be'nnach. Be'nn gone' nada' txhen, bill nchole yichjra'llda'o ake'n, na' lo yichjra'llda'o ake' na', ba naken ka to da yo' beni'. Leake'n ba de yel nban zejlikane ke ake'.
65001017	Recommendation	Zan re' be'nn bi'cha' nllie'ra', llaya'l yesa'ra'llre di'll ka' be'e postl ka' brej Xanllo Jesucriston'.
44017025	Grace	Nono llyalljre' no bi gon ke'e, le Le'en llonne' lli'o yel nban, na' llonne' bich yo'llo, na' llonne' yeolol da napllo.
62005009	Faith	Le chet ka' llejle'llo xti'll be'nnachen', za'ktelle xti'll Diosen' si'llon, le Diosen' ba be'e di'll ke Xhi'nne' Jesucriston'.
45013014	Faith	Llaya'l gon kwinllo lo na'a Xanllo Jesucriston', na' gak yichjra'llda'ollon' kan' nak ke'e na', nench na' da xhinnjen' dan' zera'll xpe'rllon', bi nnebia'n lli'o.
58011030	Description	Leska' dan' bxenra'll da xozxta'ollo ka' Dios na'n, na' byechj ake' yellen' nzi'i Jericó, na' byal ze'e dan' nechj doxhen yellen', kan' byechj ake'n yeo lla rao gall lla.
44019011	Grace	Diosen' llakrene' Pablon' llone' da zan da yebánello.
43008034	Sin	Na' lle Jesúsen' leake': —Di'll li nia' re', yeololte be'nn llon da xhinnje, nak ake' rallna'a da xhinnj dan' llnebia' leake'n.
62004011	Faith	Re' be'nn nllie'ra', dan' nllie' Diosen' lli'o, leze ka'kzen' gon lli'o llie' lwelljllo.
44002028	Grace	Broe'ro' nada' ka nak nez dan' zej rao yel nban na', na' yewera' kwis ke naken zereno' nada'.
54004013	Recommendation	Na' chak za yeda' na', brek yichjo' wrabo' xti'll Diosen', rao be'nn ka' lldop ll-llay nxenra'll Jesucriston', na' bnneyoe akre' wzenay ake'n, na' bzejnie' akre' akren' zejen'.
47004008	Description	Ke len na' la'kze bi da zed keto' de, bi nello bi llo' xhnneze. Na' la'kze llebraz llallayraoto', bi nzanra'llto'.
44002013	Description	Na' ye bal ake' lltitj akre', ne ake': —Zoll akre'n.
66021018	Description	Ze'e dan' nechj yellen' naken de yej da za'ke da nzi'i jaspe, na' doxhen yellen' naken de ya cha'o, na' nla'n ka to yej kes da nak yalle.
66015006	Description	Na' bre'ra' gall angl ka', blloj ake' gan' lloe'rao ake' Diosen' yebá na', zjano'x ake' da gon ake' galle yel zi' yellrio ni. Angl ka' nak ake' ra'll lliche xhi're, ra'll cha'o ga zeraoze, na' yeolole' ngo' lloa' lcho' ake' twej baydon da nak de ya cha'o dan' nzi'i oro.
45012014	Recommendation	Na' nnabllo rao Diosen' gak wen ke be'nn llsa'kzi' lli'o. Nnabllo gak la'y ake', na' kere nnabllo gak ake' de'e.
66001015	Description	Na' nie' ka' llaktiten, bre'ra'n ka to ya da xhoa rao yi' llarjen. Na' chie'n nenen ka ga de to yeo kat yollen da xhen.
43017026	Grace	Na' ba bzejnie' akre' kan' nako'n, na' kan' llono', na' za wzejnie' akllere', nench gakbe'e akre' nllie' akroe' kan' nllie'ro' nada', na' sorena' leake'.
45008032	Grace	Diosen' bi bllone' sa'kzi' Xhi'nne' Jesucriston', bzanre' Le'e ni ke lli'o. Len na' ba nnézello gonne' lli'o yeolol biteze da yálljello.
65001018	Sin	Bne ake': “Katen' ba zo rez yed Xanllo Jesucriston', nni't be'nn bi chejle' ke Diosen', na' wtitj akre' Le'e, na' gon ake' kon da nen ke ake' da nak zdo'.”
45011018	Recommendation	Na' bi gákere cha' nakllre be'nn wen ka be'nn Israel ka', kan' ba llak keré na'. Le kere re'n lloe're yel nban ke ro yayen', yay na'len' llonn yel nban ke re'.
47001024	Faith	Nnézkzere kere lle'neto' nnebia'to' lo yichjra'llda'ore; llakrenzto' re'n nench na' sore nbaraz, na' wxenra'llya'nnre.
43011001	Description	To be'nne goke' yillwe', golle Lázaro bzoe' gan' nzi'i Betania, ren ye chop zane' ka' nzi'i María ren bire', be'nnen' re Marta.
52004008	Sin	Na'llen' cha' re' bi llzoare di'll ke da ki ba bzejnie'to' re', kere xti'll be'nnachen' bi llzoare, xti'll Diosen' bi llzoare. Le'en benne' lli'o Spíritu ke'en.
62004002	Faith	Na' ki gak nnézello cha' da lin' bzejnie' Spíritu ke Diosen' leake' ka di'llen' lloe' ake'n: yeolol be'nne we'e di'll ne ake' Jesucriston' nake' be'nn bse'l Dios, na' gorje' radj be'nnach, nnézello yo' Spíritu ke Diosen' lo yichjra'llda'we' na'.
65001008	Sin	Leska'kze be'nn ka' llroe' llsede re' di'll wenra'llen', llebia'kze zjani'te llon ake' da xhinnj ne ake' ba bre'da'o akre', na' ne ake' nakse wen dan' llon ake'n: llon ake' da nen ke xpe'r ake', bi lle'n akre' wzenay ake' ke Xanllo Diosen', na' llasnnechach ake' ke angl ka', be'nn ka' nak be'nn za'ke.
60003011	Recommendation	Llaya'l kwej yichje' da xhinnj ka', na' gone' da wen. Llaya'l kwe' yichje' gone' ga zerao sa'ke', nench sorén be'nn lwellje' wen.
51001023	Faith	Na' lli'o llaya'l sollo gonlira'll-llo Criston', na' gontezllo rez yellinllo gan' llie' na', kan' bzera'll-llo gak kello kan' bzorao bzenayllo xti'lle'n da nellte, na'llen' bibi do'l kello de kat yellinllo rao Diosen'. Na' Di'll Wen ke'en ba goslasen doxhen yellrio nench wzenay be'nnach len, na' Diosen' breje' nada' Pablo chixjwe'ra'n be'nne.
43008059	Violence	Na' bxhi'i ake' yej wchekw ake' Le'e, che'r ke bkwa'chdoe', na' balloje' yoda'on. Ni ke gokbe'e akzre', badie' radj ake'n.
49004024	Recommendation	Na' llaya'l we'llo latj yekob Diosen' yichjra'llda'ollon', nench na' gonllo da zej to li, kan' llon Le'e na', na' gakllo be'nn ra'llda'o yalle kan' llazra'lle' na'.
66014012	Faith	Ke len na' llaya'l gakxhenra'll-llo, lli'o nakllo rallna'a Diosen', na' llzoallo di'll dan' nllie' bia'a gonllo na', na' bi llbej yichjllo dan' nxenra'll-llo Jesúsen'.
44013030	Description	Bixha Diosen' basbane' Le'e radj be'nn wat ka'.
43010011	Description	Na' nada' llona' ka to be'nne llap xhi'r ke'en kwasro. Na' be'nn llap xhi'r ke'en kwasro llsanra'll yel nban ke'en, ni ke dan' nllie're' xhi'r ke'e ka'.
49003002	Grace	Na' ba llaya'l nnézere nllie' Diosen' nada', na' ba bkwa'nne' rallna' wzejnie'ra' re' xti'lle'n.
56003010	Recommendation	Na' cha' ren be'nn radj be'nn ka' lldop llonlira'll Jesucriston', llone' leake' chopre, bdil ake' bill gon ake' ka', na' cha' ba bdil akoe' to chop ras, na' bi llzenay ake', babej ake' ka'le.
43010019	Description	Da yobre gok be'nn Israel ka' chopre, ni ke xti'll Jesús na'.
43003033	Faith	Na' be'nnen' llzenay xti'll be'nnen' za'a yebá na', le'en llroe're' lloe' Diosen' di'll li.
61003014	Recommendation	Ke len na' be'nn bi'cha' nllie'ra', chak bezllo da ki gak na', llaya'l gonllo ga zerao sa'kello nench na' sollo nbaraz rao Dios, nench bibi do'l ga't kello da gon lli'o be'nn wen da xhinnj.
53003001	Faith	Nna' be'nn bi'che, yelwillchgare Diosen' gakrene' neto', nench na' yob lljadixjwe'to' xti'll Xanllo Jesucriston' doxhente, nench na' chejle' yezikre be'nne, na' gap ake'n bara'nne, kan' ba ben re'.
47004014	Faith	Le Dios na'n basbán Xanllo Jesúsen' radj be'nn wat ka', leska'kzen' yesbane' lli'o kat llin lla kello, na' re' ren neto' wayejllo txhen yellinllo gan' llie' na'.
59005014	Recommendation	Cha' no llak no yillwe', llaya'l gaxhe' be'nn ka' llap llwia be'nn ka' llonlira'll Jesucriston'. Na' wtop ake' ra't ceit yichj be'nnen' llak yillwe'n, yelwill ake' Dios nnab ake' yeyake' kone yel wak ke Xanllo Jesucriston'.
44007023	Description	’Ka goke Moisésen' choa (40) iz, bzo lo ra'llda'we'n lljara'nne' be'nn wrall ke'e, be'nn Israel ka'.
44023027	Violence	Be'nn Israel ka' be'x ake' be'nnen' gokra'll ake' got ake' le'e. Bixha bnnezra' ndie' yich nake' be'nn Roma, na' bake'e rao na'a ake'n.
44019029	Description	Na' da nne xhen gok rao yellen', na' le bllachte be'nn zan ka', na' bzap ake' chop be'nn lwellj Pablon', toe' re'e Gayo, na' ye toe' re'e Aristarco be'nn Macedonia ake. Na' bxhoblle'o ake' leake', bche'e akte' leake' ga zo yo' gan' lladop ake'n.
44003014	Sin	Latje da bnnabre yesán Pilaton' be'nnen' nak ra'llda'o yall be'nnen' llon da li na', bnnabzre yesane' to be'nn wen xhiare.
44015009	Faith	Toz ka ben Diosen' kello, na' ren leake', lekze ba bayibe' yichjra'llda'o ake', ni ke dan' nxenra'll ake' Jesucriston'.
46011028	Recommendation	Ke len na' llaya'l gonya'nnllo xhbab cha' nak ra'llda'ollon' yall rao Diosen' ka za gaollo yet xtir na', na' ka za ye'jllo xis uva na'.
46015058	Faith	Ke len na' be'nn bi'ch ak nllie'ra', llnneyoera' re', lesé war, na' leseteze, na' legonteze xchin Xanllon', le nnézkzello katen' llonllo xchin Xanllon', kere da tebrao ka'zen'.
46004016	Recommendation	Ke len na' lla'tyoera' re' nench nnaore gonre ka dan' llsedra' re'n.
46001021	Faith	Diosen' nake' be'nn si'n, na' bene' nench yel si'n ke be'nnachen' bi llakrenen leake' gombia' ake' Le'e. Le Diosen' llazra'lle' kon be'nn llejle' xti'lle' dan' lloe'to' na', yerá ake' rao da xhinnj ke ake', la'kze llake nollre be'nne bibi de gon di'llen' lloe'to' na'.
60003001	Recommendation	Leska' re' no're nchayna're, llaya'l wzenayre ke xhyiore, le bal ake' bi nna nnez akre' xti'll Diosen', na' cha' re' llzenayre, gakbe'e akre' xti'll Diosen' naken da wen, na' wxenra'll ake' Diosen',
47005020	Recommendation	Criston' bse'le' lli'o roraze', na' ka Dios na'kzen' lla'tyoere' be'nne, ke len na' ka kwinkze Cristo na' lla'tyoeto' re': leyezorén Diosen' wen.
44002024	Description	Bixha nna' Diosen' basbane' Le'e radj be'nn wat ka', yel goten' bi bzoen wza'yen Le'e.
59002007	Sin	Lekze leake'n llalli'i llasné ake' da nak krere ke Jesucristo be'nnen' nxenra'll-llo, be'nnen' nak be'nn za'k.
54003003	Description	Be'nn nake be'nn wazó bi gak wlane' ka llin na'. Bi llaya'l gake' be'nn wachach. Bi llaya'l gake' be'nn wzera'lle. Llaya'l gake' be'nn cha'o, be'nn llone be'nne wen, bi llaya'l gake' be'nn znia, na' bi sera'lle' gone' gan mell xhen.
43004014	Grace	Na' noteze be'nne ye'je' nis dan' we'e nada', chras bill bilkzere', le dan' we'e nada'n gaken lo ra'llda'we' ka to latje ga llra' nis, nench ga't yel nban zejlikane ke'e.
62002005	Faith	Cha' llonllo kan' ne'e na', ba nllie'llo Diosen' kan' llaya'l llie'lloe'n. Na'llen' nnézello ba naklloe' txhen.
66016013	Description	Na' bre'ra' chonn daxi'o da nak ak ka loll bcheko. Ton bllojen lo lloa' bel xi'on zo gall yichj na', ye ton bllojen lo lloa' bell xi'o na', na' ye ton blloj lo lloa' be'nnen' lloe' di'll wenra'll na', nench nxenra'll ake' bell xi'o na'.
59002008	Recommendation	Ley dan' nak lliarao rao yeolol xti'll Diosen' nen: “Lellie' lwellj be'nnachre ka nllie' kwinre.” Cha' da li llonre kan' nen na', llonre wen.
47004005	Faith	Le ka nak di'll dan' llyixjwe'to'n, kere llyixjwe'to' xti'll kwinto', zan xti'll Jesucristo be'nnen' nak Xanllo na'n llyixjwe'to'. Na' dan' nllie'to' Jesucriston' zoto' llonto' biteze da llakrén re'.
46015033	Recommendation	Bi we're latj no siye'e re' kan' ne to di'll da de: “Be'nn darén txhen be'nn ka' llon da xhinnj, leska' sorao gone' kan' llon ake' na'.”
58013020	Grace	Na' nna' zo Diosen' nzoe' lli'o nbaraz. Le'en balis basbane' Xanllo Jesucriston' radj be'nn wat ka', le dan' brarj xchene'n le' yay cruzen', bzorao llak da kobe da bne Diosen' gone' gakrene' be'nn wxenra'll Le'e. Na' kere da te ke dan' bne'e gone'n. Na' dan' nllie' Xanllo Jesucriston' lli'o, nake' ka to be'nn llap xhi're, be'nn llon da wen kwis ren xhi'r da'o ke'e ka'.
50001027	Recommendation	Na' lesoteze legón da wen kan' llaya'l gonllo lli'o ba nneze Di'll Wen ke Criston'. Legón da wen ka', nench cha' yeda' yedwia' re' o cha' la'kze zoa' zi'te, yenra' di'lle keré, naksre toze ren lwelljre, llonre ga zerao za'kere nench wzenay yezikre be'nne xti'll Criston' dan' ba nxenra'llre na'.
46006014	Grace	Diosen' basbane' Xanllo Jesucriston' radj be'nn wat ka', na' lekze wllin lla yesbane' lli'o kone yel wak ke'e na'.
55001006	Recommendation	Ke len na' llasnisra' rwe' da yobre, na' basa'ra'll gono' dan' bro' Diosen' lo na'o gono', kan' bxoa ta'ka'n yichjo'n.
60004006	Grace	Le ke len na' bse'le' be'nn bdixjwe' Di'll Wen ke'en rao be'nn ba wasa't. Diosen' gokra'lle nni't be'nne nbaraz ke chnare kan' zo Le'e, la'kze nchoye' de yel got ke yeolol be'nnach yellrio ni.
46007023	Recommendation	Da xhen be'e Diosen' kan' bse'le' Xhi'nne' ti'chen' nench bake'e lli'o rao na'a da xhinnjen'. Ke len na' bi llaya'l we'llo latj no be'nn yobre gonre' lli'o ka to be'nn wen llin, be'nn na'we'.
46010010	Recommendation	Leska' bi llaya'l tare nnere ke Diosen' kan' ben bale da xozxta'ollo ka' kana', na' bse'le' to angl ke'e be'nn bet leake'.
47002017	Faith	Be'nn zan llcha'a ake' di'll da lloe' ake' ke Diosen' nench yewé be'nne xti'll ake'n, na' chixhj ake' leake'. Bi llon neto' ka', do ra'llto' lloe'to' di'll rao Diosen', le txhen na' nakto' Criston' le Dios na'n bse'le neto' lloe'to' xti'lle'n.
45015001	Recommendation	Lli'o ba zello war rao xhnnez Diosen', llaya'l gapllo yel xhenra'll ren be'nn ka' bi nna chejnie' kwasro, na' bi gonllo kon ka da llazra'll lli'oze.
50002024	Faith	Na' nxenra'lla' Xanllo Criston' gakrene' nada', gonne' latj le yedtia' yedwia' re'.
66007001	Description	Bde na' bre'ra' tap angl ak, zjazé ake' tap skin ke yellrion', bza'y ake' be'n nench bi wyechjen yellrion', na' ren rao nisda'o, na' ren gan' lla'a yay ak.
60004003	Sin	Kana' benre ka llon be'nn ka' bi nxenra'll Dios. Benre da nak zdo', benre kon da bzera'll ra'llda'ore, bzóllere, benre llakia ga llonre no lnni, na' we'jre, na' benlira'llre no lwa'a keré, no yej wzan da ka' bne Diosen' bi llaya'l wxenra'll-llo.
66011005	Violence	Na' cha' no lle'ne bi gonre leake', le llojte yi' lo lloa' ake', na' wzeyen be'nn ka' lle'ne bi gone leake'.
44023005	Recommendation	Na'll bne Pablon': —Be'nn bi'cha' ak, kere llakra' cha' bxoz braon', le ki nyoj xti'll Diosen': “Bi nne'o zban ke be'nnen' llnebia' rao yell ko'o.”
66022015	Sin	Zan ka nak be'nn ka' llon da zban, be'nn llon txhen yel walla'a, be'nn llon da nen ke xpe'r ake', na' be'nn wen xhia, na' be'nn llonlira'll lwa'a ake, na' yeolol be'nn lloe' di'll wenra'lle, na' llawé akre' wzenay ake' di'll wenra'lle, yeolol be'nn ka' bi gak cho' ake' lo yell kia'n.
66002014	Sin	Zan de to chop da llonre da bi llazra'lla'. Ni't balre llzejnie' lwelljre wakse gontezre bi da xhinnj. Kan' nakse dan' bzejnie' da Balaam ke be'nnen' nzi'i Balaken' kana', dan' bko'yelre' be'nn Israel ka' nench bdao ake' yel wao da llia rao lwa'a dios ke ake' na', nench benrén xpe'r ake' da lle'n akre' da nak zdo'.
53001003	Faith	Be'nn bi'che, neto' llaya'l soteze soto', we'to' yel llioxken ke Dios kan' llonre na'. Ka'n llaya'l gonto' we'to' yel llioxken ke'e, dan' nna zjazellre llonlira'llre Diosen', na' zjazellre nllie' lwelljre.
46012002	Sin	Nnézkzere kan' bi nna gonlira'llre Criston', bi nnézere bi da ka' benre, na' byejle're ke lwa'a ka' da ka' bi llak nne, bxhoben re' nez yobre.
49005025	Recommendation	Na' re' be'nn byio, re' nchayna'a, lellie' xho'r-ren' kan' nllie' Criston' lli'o, bzane' yel nban ke'en gote' ni ke lli'o ba lldop ll-llayllo llonlira'll-lloe',
45012017	Recommendation	Cha' bi da llone be'nne lli'o, bi yeyechjllo yelli'llo kan' llon akre' lli'on. Llaya'l gonllo wen rao yeolol be'nne.
60005006	Recommendation	Llaya'l gakllo be'nn nexjra'lle rao Dios be'nn yel wak xhen na', nench llin lla gone' gakllo xhen.
44014017	Grace	Na' bzekze' gokrene' yeolol be'nne, nench bnnez akre' zokze', na' Lekze'n llone' llak yejw nench llak bi da llaz lla'nnllo, na' de da lle'j llaollo, na' zollo nbaraz.
54003011	Recommendation	Na' no'r ka' gon xchin Diosen', lekze llaya'l gon ake' ka gap aklloe' bara'nne. Bi kwejre no'r nnechach ke be'nne o no'r lle'je', zan lekwej no'r ka' ni't llon kon ka lle'ne Diosen'.
66002021	Sin	Ba breza' cha' yeyate no'ren' ka dan' llone'n, na' bi llsanra'lle'n, na' bi llbej yichje' ka zdo'n llone'n.
44012020	Description	Rey Herodes na', llaklle'e be'nn yell ka' nzi'i Tiro, na' Sidón. Na'll be'nn ka' be'e ake' di'll lljake' rawe'n, na' be'rén ake' to be'nne di'll, be'nn nak rallna'a gan' nbane Herodes, be'nn re Blasto. Be'e ake' le'e mell nench wdie' xti'll ake', na' bnnabe' yeni't ake' wen ren reyen', le yallj akre' da ye'j gao ake' gan' nbane Herodes.
43008049	Sin	Jesúsen' lle'e leake': —Bitbi daxi'o yo' lo yichjra'llda'wa'n, Xa' na' lloe'xhena', na' re' bi llapre nada' bara'nne.
43006018	Description	Na' bzorao llechj be' rao nisda'on, na'll llas yitjen.
45008018	Faith	Yellrio ni llde ya'ch llde zi'llo. Zan bi gak wsa'krebllon katek yel nbarazen' gonn Diosen' lli'o katen' lljazorenlloe' na'.
62002012	Grace	Ganni llzoja' re' nakre ka xhi'nna' da'o, ka nak Dios na', ba bazi'xhenkze' keré dan' llonlira'llre Jesucriston'.
55001009	Grace	Le Diosen' ba basre'e lli'o, na' ba breje' lli'o nench nakllo rallne'e. Bene' ka', dan' nllie're' lli'o, kere nello bi da wen benllo. Kan' za xe yellrio na'te, broe' xhnneze wse'le' Xanllo Jesucriston' nench gakrene' lli'o.
43019006	Violence	Na' xan bxoz ka', na' ren be'nn ka' llape yoda'o braon', ka bre'e akre' Jesúsen', na'll besia' ake' da zan ras bne ake': —¡Bde'e le' yay cruz! ¡Bde'e le' yay cruz! Na'll lle Pilaton' leake': —Lewche'e chet ka', na' lewde'e re' le' yay cruzen', le bibi da xhinnj llallelra' cha' bi none'.
60001010	Grace	Be'nn ka' be'e xti'll Diosen' kana', bsedyoll ake' kan' yeya'chra'll Diosen' lli'o zollo nna'.
63001007	Sin	Be'nn zan ba bllach yellrio ni, llzejnie' akre' krere, le llroe' akre' ne ake', kere be'nn bse'l Dios Jesucriston' be'nnen' bed gorje radj be'nnachen'. Noteze be'nn ne ka', be'nn wxhiye'e aken', na' llwie akre' Cristo na'n.
44024005	Sin	Za'to' zadtaoto' xhia ke be'nnen' ze rao' ni, nake' to be'nn wen da xhinnj, de'e llyixje' da zed doxhen, kon ga lla'a be'nn Israel lleje', na' llone' leake' chopre. Nake' be'nn brao rao be'nn ka' nzi'i Nazareno.
54003016	Grace	Da likze dan' ba broe'rao Diosen' lli'o naken da za'k kwis, kana' nono bnneze da ki ba bzejnie're' lli'o ke Jesucriston' nen: Diosen' bede' gorje' radj be'nnach, na' Spíritu ke Diosen' broe'n nake' be'nn wen kwis. Na' be'nn ka' nak angl ke Diosen', badwia ake' Le'e. Na' be'nn ka' lloe' xti'lle'n, ba be'rén ake'n be'nn ka' lla'a yellrio zi'te, na' zan be'nn lla'a rao yellrion', ba llejle' ake' ke'e. Na' ba bazie' Le'e radj yel nbaraz ke'en.
66016021	Violence	Na' blle' yej se'd yele rao yellrion', da nak ka do tap rrob wej btekon be'nne. Na'll blliayi'll be'nn ka' Diosen' ke dan' ballayrao ake'n, ke nak yej se'd xhen ka' bsa'kzi' leake'n.
61003013	Faith	Zan lli'o zollo rez yekobe' le' yebán' ren yellrio na', kan' ba bne Dios na', ga ga't da zej lixheje.
66006014	Description	Na' le' yebá na', bayaktekzen ka to yich da ndoblol, na' ya' ka' yeololen, no yellrio da'o ka' zjalli' lo nisda'on, bcha'a xhichne ake.
58010010	Grace	Na' dan' ben Jesucriston' kan' lle'ne Dios na', kan' bzane kwine' bet ake' Le'e toze kana', ke len na' ba bayak yichjra'llda'ollo yall rao Dios, lli'o llonlira'll Le'e.
52001002	Faith	Yo'y ras kat llalwillto' Xallo Diosen', lloe'to' yel llioxken ke'e ke yeololre.
66006004	Violence	Na'll blloj ye to kabay, na' nakba' ba xhna, na' be'nnen' llia ko'llba' na', gok rallne'e gone' bill cha'a be'nn ka' lla'a yellrion' nbaraz yeso't lwellje', na' be'e ake' le'e to spad xhen.
54006001	Recommendation	Be'nn ka' nxenra'll Criston', na' nak ake' be'nn wen llin ke be'nne, llaya'l gap ake' bara'nne be'nn ka' nak xan llin ke ake'n, nench nono bi nne ke dan' naollo ke Diosen', na' dan' llzejnie'llo na'.
51003009	Recommendation	Na' bill we'rén lwelljre di'll wxhiye'e, le ba brej yichjre da xhinnj ka' bnebia' re' kana', na' yeolol da ka' benre kana'.
66002020	Sin	Zan de to da llonre da bi llazra'lla': dan' lloe're latj ren no'ren' llon ka da Jezabel no'ren' bnebia' kana'. Lle'e re' nake' be'nn llroe' llsedre' xti'll Dios, rencha' da wenra'llzen' ziye'ze be'nn ka', nench na' gonrén ake' yel zdo' xpe'r ake'n, na' gao ake' yel wao da ll-llia ake' rao lwa'a ke dios ke ake' llonlira'll ake'.
48003008	Grace	Batna' Diosen' bllie' bia'a noteze be'nn gonlira'lle Le'e, gone' leake' be'nn wen rawe' la'kze bi nak ake' be'nn Israel. Ke len na' nyoj xti'lle'n llian golle' da Abrahamen' di'll wen ki: “Dan' llonlira'llo' nada', na' gona' wen ke be'nn lla'a yeololte yell ka'.”
58012005	Recommendation	¿Ba gonra'llre kan' ne Diosen', llnneyoere' lli'o ka llon be'nn llnneyoe xhi'nne'? Kan' nyoj xti'll Diosen' nen: Xhi'nna' da'o, bi gakro' bibi zejen dan' llonn Diosen' rwe', dan' za'kzi'o kat llono' bi da xhinnj, na' bi gakro' kat dile' rwe'.
58013017	Recommendation	Lewzenay ke be'nn ka' lle re' kan' lle'ne Diosen' gonre, na' legón kan' ne ake' gonre, le leake'n llwia llyi ake' re' nench gakrén ake' yichjra'llda'oren', na' leake' wadé ake' di'll rao Diosen', cha' akren' ben ake'. Lewzenay ke ake' nench yewé akre', na' dan' llon ake'n bi gaken da zede, le cha' bi wzenayre ke ake', bibi da wen gak keré.
44013019	Description	Diosen' banit balane' be'nn ka' lla'a gall yellrio ka', nench be'e yellrion' xozxta'ollo ka'.
54006003	Faith	Ni't be'nn llzejnie' akre' xhbab ke akse', na' bi llroe' llsed akre' di'll li ke Xanllo Jesucriston', na' llejnie' akre' krere, ne ake' kere llonen bien gonllo kan' ne Dios na'.
63001010	Recommendation	Na' cha' no be'nn yede gan' zore, na' lle'nre' we'rene' re' da bi nake xti'll Cristo na', bi wrebre' rillren', ni lliox bi wapre.
47001005	Grace	Llza'kzi'to' kwis kan' bxha'kzi' Cristo na', na' ka'n llayónn Diosen' neto' da xhen yel llxhenra'lle le nxenra'llto' Cristo na'n.
65001011	Sin	Nya'chraz gak ke ake' dan' zo ake' llwie lwellj ake' kan' ben da Caín, na' lloe'la'll ake' llon ake' da xhinnj, nench gon ake' gan mell kan' ben da Balaam. Yichj ake' xti'll be'nn ka' brej Diosen' nnebie' leake', ka'kze bi bzenay be'nnen' golle da Coré kana'. Kan' blleyi' da Corén' yel bi bzenay ke'e, ka'kzen' kweyi' be'nn ki.
65001010	Sin	Na' ka nak be'nn ki nnechach ake' ke biteze da bi llejnie' akre', na' nao akse' llon ake' kon da nen ke xpe'r ake'n, ka llon bayi'x ba bi llejnie', na' da ka' llon ake'n ll-lleyi'n leake'.
58011007	Faith	Leska' da Noén', bxenra'lle' Dios, na' ka bdixjwe' Diosen' le'e ka da ka' za gak na', byejle' Noén' kan' goll Diosen' le'e na', na' bzenaye' bene' to barco gan' byoe' ren be'nn ka' lla'a ren le'e lo yo' ke'en, nench bi got ake' kan' babia nisen'. Na' dan' byejle' Noén' kan' bne Dios na', broe're' yezikre be'nn lla'a na', nap ake' do'le dan' bi bzenay ake' ke Dios. Na' lekze dan' bxenra'lle' Dios na', bne Diosen' ke'e, nake' be'nn wen rawe' na'.
58009006	Description	Bayoll ben ake' yoda'o na', bni't ake' da ka' loe na', na'll byo' bxoz ka' yeo lla lo latj la'y nell na', dan' le zote kate llo'llo, le chop kwenren' brej ake' yo'n, na' ben ake' kan' goll Diosen' leake' gon ake' we'xhen ake' Le'e.
44007051	Sin	’Na' nna' re', leska' llonre war yichjra'llda'oren', bi llzenayre ke Spíritu ke Diosen', doxhen kan' ben xozxta'ore ka', ka'n llonre.
54001009	Sin	Na' nnézkzello bi ll-lliayi'll leyen' be'nn ka' llon da wen, zan ll-lliayi'llen be'nn ka' llon da xhinnjen', ren be'nn bi llzoa di'll dan' ba llia bia'a gonllo. Leska' ll-lliayi'llen be'nn ka' bi llzoa xti'll Diosen', be'nn zoteze zoe' llone' da xhinnj, be'nn bi llape Diosen' bara'nne, na' bi llonlira'lle Le'e, be'nn llayot xaxhne'e, na' yezikre be'nn wen xhia.
46005009	Recommendation	Kana' bzoja' to yich keré, nia' bi gonre txhen be'nn ka' llasdá ke yel re'e ke ake'.
48001015	Grace	Bixha ka za garjtia', bllia Diosen' bia'a gona' xchine'n. Breje' nada' nench gona'n, le nllie're' nada'n. Na' ka bllin lla bene' kan' nchoybie' gone' na',
45007015	Description	Bi llejnie'ya'nnra' bin' llakra', bi za'kra' gona' da wen dan' lle'nra' gona'n, na' da xhinnjen' bi lle'nra' gona' na', leren llona'.
61003018	Faith	Na' legakbe'lle kan' llakrén Xanllo Jesucriston' re' na' gombia'llre', Jesucristo be'nnen' basrá lli'o ke chnare. Llaya'l gonlira'll-lloe' nna', na' ke chnare. Ka'n gakchga.
46004010	Description	Na' dan' llonto' xchin Criston', be'nn zan llre'e akre' neto' ka be'nn bi llejnie'. Na' re', llre'e akre' re' ka be'nn llejnie' dan' ba llonlira'llre Cristo na', na' neto' llak akre' bibi zoeto' gonto'. Na' llak akre' re'n wak gonre yeololte. Llon ake' re' xhen, na' neto' llwie akre' neto' kwis.
60005009	Faith	Llaya'l sello war, bi wzenayllo ke daxi'on, na' sello war wxenra'll-llo Jesucriston', le nnézello be'nn bi'chllo ka' nxenra'll ake' Le'e doxhen yellrio, lekze ka'n za'kzi' ake' doxhenkze kan' llak kello ni.
51003022	Recommendation	Re' be'nn wen llin zo xanre, legón kon kan' ne xan llin kerén'. Legonen wen, kere toz katen' ze'e llwie' re' na'ze, nench yeyo'ra'lle' dan' llonre na', zan legonen do ra'llre, legákteze zekze Diosen' llre're' re'.
66017012	Description	’Na' chi lozba' ka' bre'ro'n, zejen chi be'nn wnebia' ka' be'nn za za'ke nench nnebia' ake'. Na' nnebia'rén ake' bellen' txhen chollze.
46002012	Grace	Na' Dios na' ba benne' lli'o Spíritu ke'e na', na' bi naken ka dan' yo' lo yichjra'llda'o kon to be'nn lla'a rao yellrio ni, nench na' nnézello ke da wen na' ba benn Diosen' lli'o.
59005001	Recommendation	Ka nak re' be'nn wnia', re' bi lljadinra'llre Diosen' legosia' lekwell, ke da ba za'a wsa'kzi' re'.
66002010	Recommendation	Bi llebre da ka' za gak kerén', le dan' nak xan daxi'o ka'n, gonen nench ko' ake' balre rill ya, nench na' wroe'n cha' soen wsanra'llre xti'lla'n. Na' rao do chi lla wsa'kzi' ake' re'. Lesoteze lewzoa xti'lla'n la'kze cha' got ake' re', nada' gonna' yel nban keré ke chnare.
54006011	Recommendation	Ka nak rwe' Timoteo, bi gono' kan' llon be'nn ka', le Dios na' ba breje' rwe' gono' xchine'n. Brek yichjo' gono' dan' zej lilla, ben kon kan' llazra'll Dios na', sokzo' wxenra'lloe', bllie' be'nne, bdaora'll kat de da llsa'kzi' rwe', gok be'nne cha'o.
59005005	Sin	Na' zotez zore lle'j llaore kwasro, na' llonditjere da de keré llonre kon ka nen keré. Na' dan' llonre ka'n, nakre ka to bayi'x ba llonchie' yeyakba' ba za, kat llin lla goteba'.
66004004	Description	Na' kwit Diosen' gan' llie' na', zjalli' ye tapalloa (24) be'nn nak be'nn brao, be'nn llnebia'rene'. Nak ake' ra'll lliche, na' zjando's yichj ake'n twej corona de ya cha'o da nzi'i oro.
66018007	Description	Lewe'chgue' yel llza'kzi' ke'e, katken' bene' kan' go't da wen da cha'o ke'e, le lo ra'llda'we' na' bne'e: “Kere da te ke yel llnebia' kia' ni, ni ke yega'nnza' ka no'r wazeb, ni ke llojze nis bell rawa'.”
60003007	Recommendation	Leska' re' be'nn byio, leska' llaya'l gakre be'nn wen rao no'r keré, na' gap akre' bara'nne, le bi nak ake' be'nn war ka re' be'nn byio. Le yeololkzllon', nllie' Dios llonne' yel nban kello, kan' nonnkze' ke leake'. Na'llen' llaya'l gon akere' wen nench bibi wllon kat yelwillre Diosen'.
54002012	Recommendation	Nada' bi lloa'a latj wzejnie' no'r ka' be'nn byio, na' bi lloa'a latj nnebia' ake' be'nn byio ka'. Llaya'l so ake' llize.
46001009	Faith	Zokze Diosen' llone' kan' bne'e gone' na', Lekze'n breje' re' nench nakre xhi'nne' Jesucriston' txhen, be'nnen' nak Xanllo na'.
48005013	Recommendation	Be'nn bi'che, Dios be'nnen' brej lli'o, lle'nre' nnézello bill llonen bien nnaollo kan' ne leyen' nench gakllo be'nn wen rawe' na'. Na' kere nello dan' ne'e ka'n, wak gonllo biteze da xhinnj nen lo ra'llda'ollo na'. Dan' llaya'l gonllon', llaya'l gakrén lwelljllo bi da llak ke totollo, na' llie' lwelljllo.
59002012	Recommendation	Xti'll Diosen' llakrenen lli'o nench bi wzenayllo ke da xhinnjen'. Na' llaya'l we'llo Di'll Wen, na' sollo gonllo billre kan' nen na', le Diosen' gonne' da sa'kzi'llo cha' bi llonllo kan' nen na'.
46012005	Faith	Nlla'a nlla'a ka llon totollo xchin Diosen' la'kze toze Xanllo Jesucristo na'n nxenra'll-llo.
45009005	Description	Be'nn gor brao ka' bde kana', gok ake' xozxta'o be'nn Israel ka'. Na' rao dialla ke ake' na'n, bra' Cristo be'nnen' bse'l Diosen'. Le Lekze'n nak Dios ke yeololte da de, na' llaya'l we'raolloe' ke chnare. Ka'n gakchga.
47001006	Description	Da zan da llak keto' dan' llroe' llsedto' xti'll Diosen', na' za'ksen nench llayonnto' re' yel llxhenra'll bi da za'kzi're, na' llakrenen re' nench yellinre gan' llia Dios na'. Diosen' llonne' neto' yel llxhenra'll kat bi llak keto' nench na' lekze neto' llayonnto' re' yel llxhenra'll kat bi da llak keré, nench na' re' soere kat za'kzi're kan' za'kzi' neto'.
47001021	Faith	Dios na' breje' re' ren neto', na' llone' zello llonlira'll-llo Criston'.
44010015	Recommendation	Na'll bne Diosen' da yobre, lle'e le'e: —To da ba bayib Dios, bi nne'o nakllen da zban.
66018009	Sin	Be'nn wnebia' ka' zjalla'a yellrio, be'nn bnao be'nn Babilonia ka' ben ake' da xhinnj, na' ben ake' ka da nen ke ake', leake'n kwell ake', na' yebán akre' kat re'e akre' chas llén dan' chey yellen'.
43014023	Faith	Na' goll Jesúsen' le'e: —Be'nn nllie' akre' nada', llzenay ake' xti'lla'n, na' Xa'n lekze llie're' leake', na' nada' ren Xa' na', yedsorén aktoe'.
62004010	Grace	Ki nak yel nllie' dogarje: Bi nnello lli'on bllie'llo Diosen', Lere'n bllie're' lli'o, na'llen' bse'le' Xhi'nne' Jesucriston' nench brarje' xchene' ni ke lli'o llon da xhinnj nench bake'e xto'l-llon'.
62001007	Faith	Ka nak Diosen' nake' ka beni', na' cha' lli'o dallo rao beni' ke'en, na'llen' nakllo toze, na' yichjra'llda'ollon' yega'nnen yalle, le Xhi'nne' Jesucriston' brarj xchene'n nench na' bake'e yeolol da xhinnj benllo.
48004007	Grace	Na' dan' non Diosen' lli'o ka xhi'nne', bill llaya'l sollo ka to be'nn zo xan dan' llsa'kzi' leyen' lli'o; none' lli'o ka xhi'nne', na' dan' ba zerenllo Criston' si'llo yeolol dan' bcheb Diosen' gonne'.
58001008	Faith	Zan ke Xhi'nne' na' be'e di'll, bne'e: Rwe'n nako' Dios, na' nnebia'o ke chnare. Na' ka wen na' llono' llnebia'on, llono' da zej lixheje.
43010033	Sin	Na'll lle be'nn wnebia' ka' Le'e: —Kere ke da wen ka' beno' na'n, wchekwto' rwe' yejen', dan' llkadi'o ke Dios na', le be'nnachze rwe', na' llon kwino' Dios.
66014011	Description	Ke chnare chas llén ke yi' gan' sa'kzi' be'nn ka' nxenra'll bell xi'on ren lwa'a keba' na', na' be'nne zjazó sen keba'n roxhga ake' o na'a ake'n, bi yezi'ra'll ake' ke yel llza'kzi'n do lla do yere.
47004001	Faith	Ke len na' bi lljachie'to', le rao yel nllie'ra'll ke Dios na'n bkwa'nne' llin ni rallna'to' gonto'n.
58013006	Faith	Ke len na' bibi de da llebllo, na' wak nnello: Xanllo Diosen' zoe' llakrene' nada'. Bi lleba' cha' bi da gone be'nnach nada'.
45014003	Recommendation	Na' be'nn ka' llao biteze yel wao, bi llaya'l gon ake' kaze be'nn ka' bi llao kon ganze, na' be'nn ka' bi llao ake' biteze bi yel wao, bi llaya'l gon ake' kaze be'nn ka' llao biteze, le Dios na' bazenia'ne'e llop kwen akte'.
45015005	Grace	Dios be'nnen' llonn lli'o yel llxhenra'll nench llonllo war sechochllo rao xhnneze'n, gakrenchgue' re', gakre toze kon kan' broe' Xanllo Jesucriston' lli'o,
58007027	Description	Bi nake' ka bxoz brao ka' blla'a kana', be'nn ka' tlla tlla baso'te bayi'x, brarj ake' xchenba' nench llnnab ake' yezi'xhen Diosen' ke do'l xhia ben ake'. Llayoll na' na'll llnnab ake' ke yezikre be'nn Israel ka'. Na' Jesúsen' chniaze bzane kwine', ni ke xto'l be'nnach, bet ake' Le'e le' yay cruzen'.
62003017	Sin	Na' cha' bi da de kello, na' nnézello be'nn lwelljllon' yalljre'n, cha' lli'o bi llaya'chra'll-lloe', bi gak nnello: “Nllie'ra' Diosen'.”
47005008	Faith	Na' ke len na' llxenra'll-llo, le lle'nello wsanra'll-llo kwerp kello ki, nench yeyejllo gan' llia Xanllo Cristo na'.
60002011	Recommendation	Nllie'ra' re' be'nn bi'che, lla'tyoera' re' gonre xhbab, yellrio ni bi naken rallre. Len na' bi gonre biteze da xhinnj da nen ke xpe'r-ren', le cha' ka' gonre, wllonen so yichjra'llda'ore nbaraz rao Diosen'.
60002017	Recommendation	Llaya'l gapllo bara'nne yeolol be'nne. Na' llaya'l llie'llo be'nn lwelljllo be'nn nxenra'll Jesucriston'. Llaya'l llebllo Diosen', na' gapllo be'nn llnebia' lli'o bara'nne.
44007025	Description	Moisésen' llakre' wayakbe'e be'nn wrall ke'e ka', gonrén Diosen' le'e llin yechache' leake' Egipton', na' bi bayakbe'e be'nn ka'.
50003002	Violence	Lewiá, bi chejle're ke be'nn ka' llon ka bayi'xe, llaral akllre' llon ake' da xhinnj, na' ne ake' llaya'l sore sen dan' nzi'i circuncisión dan' wchoy ra't kwerp kerén'.
56001016	Sin	Ne ake' nombia' ake' Dios, zan kon ka ne akze'n, le ne llon akteze' da xhinnje. Llon ake' da bi llazra'll Dios, nak ake' be'nn llwie xti'lle'n, na' bi llak gon ake' da wen.
45010002	Faith	Le nnezra' da zan da llon ake', llak akre' da yewé Diosen' llon ake', zan kreren' llon ake'n, le bi nnez akre' akren' llawé Diosen'.
47001004	Grace	Le'en llonne' neto' yel llxhenra'll ke yeolol bi da za'kzi'to' nench na' lloe'to' yel llxhenra'll ke yezikre be'nne kate bi da za'kzi' ake'. Kan' llonxhenra'll Diosen' neto', leska'n llonto' ke no be'nne lloe' aktoe' yel llxhenra'lle.
55002015	Recommendation	Ben ga zerao sa'kro', nench yewé Diosen' kan' llono' na', ka llon to be'nn wen llin, bibi de sie' yel zdo' cha' llone' da lixheje. Ka' gono' rwe', wroe' wsedro' xti'lle'n lixheje.
53002004	Description	Gake' be'nn ya'ra'lle, na' wiere' da nak ke Diosen', leska' wiere' biteze da llonlira'll be'nne. Na' lljachie' lo yoda'o ke Diosen' ga ye'nre' gake' xhen, na' ye'nre' gone' ka Dios, na' kwinze nne'e: “Dios nada'”, nench gon be'nn zan le'e xhen.
49006004	Recommendation	Na' re' ni't xhi'nnre, bi wlok akrebe', leyesgor akbe' kwasro, lewzejnie' akebe' di'll cha'o, nench wxenra'll akbe' Xanllo na'.
45008037	Grace	La'kze yeolol da ki za'k ko'll-llo, dekz de gonllo gan, le nnézello zo Criston' nllie're' lli'o.
44026014	Violence	Na' wix yeololto' je'tteto' rao yo, kat benra' chi'i to be'nn balwille' nada', nne'e di'll hebreo, bne'e: “Saulo, Saulo, ¿bixchen llwiero' nada', na' da'o llrayo' nada'? Llonze zi' kwino'n llono' ka', ka llon bell llche'oba' rao to da la, da lla'deba'.”
66002009	Sin	Nnezyollra' ka wen na' llonre na'. Nnezra' za'kzi're. Nnezra' nakre be'nn ya'che, zan re' nakre ka be'nn wnia'. Na' nnezra' katke nnechach be'nn Israel ka' keré, na' ne ake' ba brej Diosen' leake' nench gone' wen ke ake'. Rencha' bi breje' ka be'nn ka', le bi llonlira'll ake' Le'e, nak ake' be'nn nak txhen dan' nak xan daxi'o ak.
46013006	Faith	Na' cha' nllie'llo be'nn lwelljllon', bi yewello cha' bi da xhinnj llone', zan cha' llone' da zej lixheje, na'llen' yewello.
59001021	Recommendation	Ke len na' llaya'l kwej yichjllo yeolol da xhinnj ba benllo, na' yeolol da llwie Diosen', da blli'o bxhe lo yichjra'llda'ollo ka bi nna wxenra'll-lloe'. Len na' llaya'l wxhexj yichjllo wzenayllo di'll li ke Diosen', dan' ba yo'kze lo yichjra'llda'ollo na', len wasrá lli'o.
46003006	Grace	Nada' naka' ka to be'nn goz, dan' be'rena' re' xti'll Dios da nelle. Apolos na' nake' ka be'nn llyire dan' goza'n, le le'en broe' bsedllre' re' ye ra'te. Na' toze Dios na'n llone' nench ll-lli'o dan' gozto' na'.
66014008	Sin	Ye to angl za'a ko'llre, bne'e: —Ba bllin lla kweyi' yellen' nzi'i Babilonia dan' nak da brao. Ba bllin lla kweyi' yell ke be'nn ka' bkwas ake' ka'le ke Diosen', na' bpe akre', na' bko'yel akre' yeolol be'nne bnao ake llon ake' kan' llon leake' na', na' nnello gok ake' ka be'nn bzollre', le benrén ake' le'e txhen rao da xhinnj ke'en.
43015014	Recommendation	Na' re' nakre be'nn nllie'ra' cha' llonre kan' nllia' bia'a na'.
62005021	Recommendation	Xhi'nna' da'o ak, lewiá ke wxenra'llrizre lwa'a lsa'k ka'. Ka'n gakchga.
55003006	Sin	Ka be'nn ki llon ka', lljake' do rill no'r ka' llejle' da'ze, na' llonre' akre' leake', kone di'll ke ake' ka'. Na' no'r ka' de do'l ke ake' kwis, le llon akteze' kon da nen ke ake', da nak da xhinnj.
49004015	Faith	Llaya'l we'renllo be'nne di'll cha'o di'll li, gakllo be'nn cha'o rao be'nne nench chejle' ake' nllie' akelloe'. Ka'n gonllo nench zjazelle gakllo be'nn cha'o be'nn wen kan' nak Cristo be'nnen' llnebia' lli'o.
49004003	Faith	Spíritu ke Diosen' nonen lli'o toze, na' legón ga zerao sa'kere nench gakre be'nn wen ren lwelljre.
44009005	Description	Na'll bne Saulon': —¿No rwe', Xana'? Na'll bne be'nnen': —Nada'n Jesús, nada'n da'o llonro' ka', llonze zi' kwino'n llono' ka', ka llon to bell llche'oba' rao to da la, da lla'deba'.
60003015	Recommendation	Zan llaya'l wxenra'll-llo Criston' lo ra'llda'ollo, le nake' Xanllo. Na' batteze llaya'l sollo kwexhllo nench yelli'llo xti'll be'nne cha' nnabre' lli'o, bixchen zollo rez yellinllo gan' llia Diosen' ke chnare. Na' llaya'l gap aklloe' bara'nne, we'rén aklloe' di'll cha'o.
44007033	Recommendation	Na'll goll Xanllo Diosen' le'e: “Golje xhero'n le nak la'y latj gan' ze'on.
62002024	Faith	Na' ka nak re', lesó lewzenay ka da ka' ba bzéneto' re', kan' bzoraore llonlira'llre Cristo na'te. Na' cha' wzoatezre di'll ke'en, na' ka' sorenkze Xallo Diosen' re' ren Xhi'nne' Cristo na'.
43008051	Faith	Di'll li, di'll li nia' re': Noteze be'nn llzenay xti'lla'n, ga't yel nban zejlikane ke'e.
66020011	Description	Na'll bre'ra' gan' llia Diosen' naken to da xhen da nak da llich kwis. Na' yellrion' rente yebán' baranten chras nollno bre'kze len, gallga gokse yezi'ra'llen ga yobre.
46006013	Recommendation	Na' leska' ne ake': “Lo le'llon' naken ke yel wao na', le yel wao dan' llaollon' llinten lo le'llo.” Na' llepa' re', lo le'llon' ren yel wao na', llopten llin lla te ke aken. Na' kwerp kellon' bi naken da tarenllo no xtollo, na' gonllo billre da xhinnj, zan naken da gonrenllo da wen rao Xanllo Jesucristo na'. Na' Xanllo Jesucristo na'kzen' llakrene' gak wen ke kwerp kello na'.
45006011	Faith	Na' ka' re', legón kwinre ka to be'nn wat rao da xhinnjen', nench na' bill sore gonren, na' banchga re' gonre kan' lle'ne Diosen', na' gakre toze ren Xanllo Jesucriston'.
47002014	Faith	Llioxken Diosen', none' nench babej Jesucriston' lli'o lo na'a daxi'on, na' nbaraz yeche'e lli'o lljazorenlloe'. Na' gateze zollo Diosen' llone' nench llakbe'e be'nne, naken da wen kwis nombia'llo Criston'.
62001005	Grace	Neto' bzenayto' ka be'e Xanllon' di'lle, na' llyixjwe'to' re', Diosen' nake' beni', na' bibi da xchol de rawe'.
43006037	Grace	Yeololte be'nn kwej Xa'n nench gak ake' nada' txhen, ll-llin lla gonlira'll ake' nada', na' noteze be'nne ye'nre' gonlira'lle' nada', bi wkwase' ka'le.
58013001	Recommendation	Sochga yel nllie' lo yichjra'llda'ore.
58007025	Grace	Na'llen' llak llasre'e lli'o, na' wak nnabllo rao Diosen' yezi'xhene' kello, ni ke dan' zokze' ke chnare llnnabe' okré kello rao Diosen'.
43019015	Violence	Na'll bzorao ake' llosia' ake' da yobre, llasné ake': —¡Llaya'l gate'! ¡Bde'e le' yay cruz! Na'll lle Pilaton' leake': —¿Rey keré nin', wda'a Le'e le' yay cruz? Na'll bne bxoz wnebia' ka': —Kere rey keto' be'nnen', toze César na'n nak be'nn llnebia' neto'.
45011005	Grace	Na' ka'kze nna nakten nna' lla, ba baga'nn ye ra't be'nn ka' ba brej Diosen' dan' nllie're' leake'n.
66017002	Sin	Yeolol be'nn wnebia' lla'a yellrio, ba bawé akre' bzenay ake' ke'e, na' nnello nak ake' ka xtoe', na' leska' yeolol be'nn lla'a yellrio, bawerén akre' le'e, na' gok ake' ka be'nn bzollre', le benrén ake' le'e txhen rao da xhinnj ke'en.
45012010	Recommendation	Llaya'l llie'llo be'nne, kan' nllie' no bi'ch gorjllo. Bi tedozllo wlanllo bi da wlanllo, llaya'l gap bara'nn lwelljllo.
45008014	Faith	Le yeololte no be'nn nnawe' llone' dan' llzejnie' Spíritu ke Diosen', nak akse' xhi'nn Dios.
66012003	Description	Na' bre'ra' ye to da nak zi yebánello le' yebán', bre'ra' to bel xi'o ba zo galle yichj to ba xhen kwis nakba'. Nakba' ba xhna, na' llia chi lozba', na' toto yichjba'n xhoan twej corona.
45008017	Faith	Cha' nakllo xhi'nn Dios, kello nakse yeolol da ka' ba bchebe' gonne' lli'o, leska' txhen nakllo Criston' katen' we'e Diosen' Le'e dan' bchebe'n. Cha' wsanra'll kwinllo wsa'kzi' be'nn lli'o, ni ke Le'e, kan' bsa'kzi' ake' Le'e na', na' Diosen' gonne' lli'o yel bara'nn xhen, kan' be'e ke Criston'.
54005017	Recommendation	Na' ka nak be'nn ka' llnebia' be'nn ka' lldop nxenra'll Criston' toto yell, cha' llwia ake' be'nn ka' kwasro, da xhen llaya'l gak be'nn ka' xhen. Na' za'kllen' gak ake' xhen cha' llyixjwe' akre' xti'll Diosen', na' llzejnie' akre' be'nne akren' zejen.
46008007	Sin	Kere yeolol be'nne llejnie' akre' da ki. Bal ake' yo'rao ake' llak akre' be'nn za'k lwa'a ka', na' kat llasa'o ake' yel wao, da ka' bllia ake' rao lwa'a ka', na' llak akre' da nak ke lwa'n llao ake'. Ke len na' lo yichjra'llda'o ake', bi zo ake' wen llakgan akre', le bi nna chejnie' akre' akren' naken na'.
43015002	Grace	Na' re' llonlira'llre nada', nakre ka to xho'z yay na'. Na' xho'ze ka' dan' bibi llbian', wchoye'n. Na' xho'ze dan' llbia uvas na', llonchie'n nench llbiallen ye ra't da zanlle.
60005003	Recommendation	Na' ka nak be'nn ka' wiare na', bi gon akere' zi'd znia nench wzenay ake' keré, legonteze kan' lle'ne Dios na', nench re'e akre' kan' llonre na', na' wia ake' lekze ka'n llaya'l gon leake'.
52004013	Recommendation	Lle'neto' nnézere be'nne bi'che, kan' gak ke be'nn benlira'll Jesucriston', na' ba got ake'. Lle'neto' nnézere nench ke soya'chre, kan' llon be'nne bi llone rez cha' yere'e rao da xhinnjen'.
58011029	Description	Na' da xozxta'ollo ka' blla'a kana', dan' bxenra'll ake' Dios na', na'llen' ben Diosen' gok Nisda'o Xhnan' chopre, na' bara' yo bill kllolen' nench gok bla'y ake'n. Na' be'nn Egipto ka', kan' gokra'll ake' wla'y ake' nisda'o gan' bla'y be'nn ka', baseje' nisen' gan' llde ake'n, na' got ake' we'j ake' nis.
44007020	Description	Kan' llak ka', gorj da Moisésen', na' byazra'll Diosen' le'e, blli'we' chonn be'o gan' zo xe'en.
58005002	Grace	Na' bxoz ka' bdap ake' yel llxhenra'll ke be'nn bi nna chejnie' kan' llaya'l gon ake' na', na' ren be'nn ka' ba nxoayay da xhinnjen' leake', le lekze be'nnach be'nn wen da xhinnj leake'.
45013012	Recommendation	Ba llonen ka bale, ba zo rez cheni', ke len na' bill gonllo da xhinnj ka'. Lewago' beni' ke Xanllo Diosen' lo yichjra'llda'ore, na' sollo xhnid ka llon to be'nn waka'a ya kat ze'e llape'.
49006009	Recommendation	Na' re' nakre be'nn xan llin, legone be'nn wen llin keré ka' wen. Bi wchachrén akre', le Xanllo Diosen' zokze' yebán' llwiakze' kan' llonren'. Leze ka'kzen' llwie' kan' llon be'nn wen llin keré ka', na' toze ka'n llónkzere' yeolol be'nne noteze nake'.
45012015	Recommendation	Na' llaya'l yewerénello be'nn llawé, na' kwellrenllo be'nn bell.
45002005	Sin	Rwe' nako' be'nn zid kwis, bi llayatro' da xhinnj ka' llono'n, na' llonllo' bi'ch da xhinnj ko'on nench waslli'oll Diosen' da wsa'kzie' rwe' kate llin lla wchoybie' ke be'nnach. Kana' wroe'n zejkze' lixhej kan' wchoye' sa'kzi' toto be'nn ren yeolol da ben ake'.
44014019	Violence	Nna llakte ka'n, bllin be'nn Israel ka' za'k yell ka' nzi'i Antioquía ren Iconio, na' benchix akre' be'nn ka', nench bill byejle' ake' ke postl ka'. Na' bchekw ake' Pablon' yej. Na' llak akre' cha' ba gote'n, na'll bxhob ake' le'e brej akte' le'e yell.
43013021	Description	Bayoll bne Jesúsen' ka', bzorao llakya'che' lo ra'llda'we'n, na' golle' leake' lixheje: —Di'll li, di'll li nia' re': To re' wdere nada' rao na'a be'nn ka' llwie nada'.
48003022	Faith	Na' xti'll Diosen' dan' nyojen llian yeolol be'nnach, ba nbeyi' ake' ke chnare, ni ke do'l ke ake' ka', na' kon be'nne llonlira'lle Jesucristo na', wnitrawe' do'l ke ake'n, nench na' be'nn ka' wxenra'll Jesucriston', wak si'i ake' dan' ba bcheb Diosen' we'e leake'.
66011007	Violence	Na' kat yeyoll we'e ake' xti'lla' na', na'll lloj to bell xi'o lo gabil gan' nake lo yell zitj, go'xba' leake', tilrenba' leake', gotteba' leake'.
58003014	Faith	Da li gakllo Criston' txhen, cha' nna zollo nxenra'll-lloe' kate llinte lla gatllo, kon cha' nxenra'll-lloe' kan' bxenra'll-lloe' da nellte.
45008010	Faith	Na' cha' ba zo Criston' yichjra'llda'ollo, Diosen' ze ne'e ba nakllo be'nn wen, le Le'en lljazorenllo ke chnare, la'kze gat kwerp kellon' ni ke da xhinnjen' de yellrio ni.
44007052	Sin	Xozxta'ore ka' bsa'kzi' ake' yeolol be'nn ka' be'e xti'll Diosen' kana'. Bet ake' be'nn ka' bdixjwe', wllin lla yed be'nnen' zerao nak be'nn wen. Na' Le'en ba bede' nna', na' re' benre' rallna'a be'nn ka' bwie Le'e, na' kone ka' betre'.
48005021	Sin	llaxhé' akre' bi da de ke be'nne; llot ake' no be'nne; nak ake' be'nn wazó; na' zjake' no lnni gan' llon ake' bi da ke nxhia; na' llon ake' billre da xhinnj da nak ka da xhinnj ki da ka' ba bnekza'. Na' llepa' re' da yobre kan' ba bnekza' na', nono yellín gan' llia Diosen' llnebie' cha' llone' da xhinnj ka' nak ki.
43012036	Faith	Legonlira'll nada' chak nna zorena' re', nench cho' beni' kia'n lo yichjra'llda'ore. Bayoll bne Jesúsen' ka', le baza'te' jakwa'chre' leake'.
58003002	Faith	Jesúsen' bene' kon ka ya'nnen' bne Dios, be'nnen' bse'l Le'e chak bde'e yellrio ni, ka'kzen' ben da Moisésen' kan' gokrene' da xozxta'ollo ka' kana', be'nn ka' gok dialla ke Dios.
56003006	Grace	Diosen' bse'le' Spíritu ke'en zorenen lli'o, le Jesucristo na'n be'nnen' nak wasrá kello na' bnnabe'n.
44004036	Description	Ka ben to be'nn Chipre be'nn re José, nake' xhi'nn dialla ke Leví, na' postl ka' bsi'i ake' le'e Bernabé, lle'nen nen Be'nn Llayoe'xhen.
48006009	Recommendation	Na' bi llaya'l wedllo gonllo da wen na', le wllin lla kate Diosen' wzoe' lli'o nbaraz kwis, kon cha' bi kwej yichjllo gonllo dan' llazra'lle' na'.
48002019	Faith	Le dan' bi bxha'kra' gona' kan' ne leyen', na' ba naka' ka be'nn ba got rao leyen', na' nna' nbana' yo'kze yichja' soa' wzenaya' ke Diosen'.
66011001	Recommendation	Na'll benn anglen' nada' to xhis yia da nak ka da llonrén ake' llin ga ll-llix ake' yo, na'll lle'e nada': —Byej jallixe yoda'o braon', na' bkoy gan' llzey ake' bi da lloe'rao ake' Dios, na' wrabo' bale be'nn zjalla'a nxenra'll Le'e.
66014004	Description	Be'nn ka' bel ake'n nak ake be'nn bi jatil no're, bdapchi'i kwin ake' nench gok ake' yall rao Diosen'. Nao akteze' xhi'r da'on gateze zeje', na' basre'e leake' nench nak ake' be'nn ke'e, na' be'nn ke Dios. Na'llen' nak ake' ka to da llarap ake' da nelle, da be'e ake' Diosen' ren xhi'r da'on.
66009007	Description	Ka nak bichsoa ka' bre'ra'n, nak akzba' ka kabay ba lljak rao wdilre, na' yichj akba'n naksen ka ba nzoa corona de ya cha'o dan' nzi'i oro, na' lloa'rao akba'n naksen ka lloa'rao be'nnre.
60002016	Recommendation	Llaya'l sollo nbaraz dan' bill yo'llo rao na'a daxi'on, na' bi gonllo xhbab wakll gonllo bi da xhinnj. Zan gonllo da wen le ba yo'llo rao na'a Diosen'.
54004010	Faith	Ke len na' llonllo xchine'n, na' llaora'll-llo kat zi'chi'll no be'nn lli'o, le nnézkzello Diosen' zoe' ke chnare, na' sollo rez gone' wen kello, Le'en lle'nre' yesre'e yeolol be'nnach, na' ka'n naksen gone' ke be'nn llonlira'll Jesucriston'.
58010029	Sin	Nya'chraz kwis gak kello cha' wiello Xhi'nn Diosen', na' gákello bibi za'k xchene'n dan' brarje' bake'e da xhinnj kellon', na' cha' nnello ke Spíritu ke Dios be'nnen' nllie' lli'o. Le kan' brarj xchen Cristo na'n, bzorao llak da kob dan' bne Diosen' gone' gakrene' be'nn wxenra'll Le'e.
43020021	Grace	Na' lle'e leake' da yobre: —Lesó nbaraz lo yichjra'llda'ore. Kan' bse'l Xa'n nada' yellrio ni, baddia' xti'lle'n, leska' nada' llse'la' re' we're xti'lla'n.
65001016	Sin	Na' ka nak be'nn ka' llroe' llsede re' di'll wenra'llen', zoteze zo ake' llakbe'y akre' ke Diosen', bibi llazra'll ake'. Llon akteze' kon bi nen ke ake'. Ren xti'll ake'n llayoe'rao kwin ake', na' llpe aktere' be'nn yobre nench llon ake' gan mell.
66006015	Description	Na' yeolol be'nn lla'a yellrion', yeolol be'nn wnebia', yeolol no xan be'nn waka'a ya, yeolol be'nn brao be'nn wnia' ak, yeolol be'nn llon xchin be'nne, na' ren nollre yezikre be'nne, yeolole' bkwa'ch ake' do xhan broj, do radj yej xhen da zjallia rao ya' ka'.
66021008	Sin	Na' ka nak be'nn ka' blleb xhnneza', na' be'nn bi llonlira'll nada', na' be'nn ka' llaso'n dan' bi llazra'lla', na' be'nn wen xhia ka', na' be'nn darén ak no'r yobre o be'nn byio yobre, na' be'nn llon txhen yel walla'a, na' be'nn llonlira'll lwa'a ak, na' yeolol be'nn lloe' di'll wenra'lle; yeolol be'nn ka'n llaya'l sa'kzi' ake' ke chnare lo yi' xhen dan' nak ka to nisda'o, lo yi' gabil gan' lla'lnninn dan' nzi'i azufre. Na' dan' gak ke ake' na', len na' nello yel got wllope.
44022016	Recommendation	Na' nna', ¿bi llbexho'? Le bayaste' blloa nis, na' balwill Xanllo Jesucriston' nench yezi'xhene' ko'o.”
66009008	Description	Na' llia yichj akba' ka yich yichj no'r, na' lay akba'n naksen ka lay bell yi'xre.
55002024	Recommendation	Lli'o llon xchin Dios bi llaya'l tilrenllo be'nne. Llaya'l gakllo be'nn wen be'nn cha'o rao yeolol be'nne, llaya'l gakllo wzejnie' akelloe' ke Diosen', na' llaya'l gapllo yel llxhenra'll ke leake'.
51002005	Faith	La'kze zoa' zi't bi zorena' re', yo' yichja' re' dan' zorén Spíritu ke'en lli'o, na' llawera' llnnezra' llonre kan' llaya'l gonre, zechichre llonlira'llre Criston'.
60003012	Sin	Le Xanllo Diosen' zoe' llwie' be'nn llon da li, na' llzenaye' kat llalwill ake' Le'e. Zan be'nn wen da xhinnj ka', ba nwia Diosen' gone' da sa'kzi' ake'.
53002013	Faith	Be'nn bi'che, nllie' Xanllo Jesucriston' re'. Na' neto' llaya'l soteze soto' we'to' yel llioxken ke Diosen' dan' breje' re', na' re' gokre be'nn nell bxenra'llre Criston' nench na' yerare. Na' ka' gok, le byejle're di'll li ke Diosen', na'llen' bse'le' Spíritu ke'en nench gakre be'nn ra'llda'o yalle.
66022011	Recommendation	Na' be'nn ka' llon da xhinnj, nnao aklle' yeso'ne'n, na' be'nn ka' llaso'n da nak zdo', yeso'nlle'n. Na' be'nn ka' llon da wen, nnao aklle' gon ake' da wen na' llon ake'n. Na' be'nnen' ba ben kwine' rallna'a Diosen', bit yelloje' lo na'a Diosen'.
44002038	Faith	Na'll lle Pedron' leake': —Lewayate ke da xhinnjen' nonre na', na' choare nis, nench wroe'n llonlira'llre Jesucriston'. Na'llen' yezi'xhen Diosen' keré, na'll gonne' re' Spíritu ke'en son yichjra'llda'ore.
52005015	Recommendation	Cha' bi da llone be'nn re', bi wayechjre yedilrén le'e. Na' lennao legón da wen ren lwelljre, na' lekze ka' lennao, legón da wen ren noteze be'nne.
45001027	Sin	Na' ni't be'nn byio be'nn bi lle'n akre' sorén ake' no're, llawé akre' lwellj be'nn byio ake, na' darén lwellj byio ake', llon ake' da nak zdo'. Na' dan' ba blleyi' kwerp ke ake' na', naken da llaya'l sa'kzi' ake' yel wen da xhinnj ke ake' na'.
50002018	Recommendation	Leyewerene nada', na' lesó nbaraz kan' zoa' nada'.
44003019	Recommendation	Na' nna' lewayate ke da xhinnjen' nonren', nench yezi'xhen Diosen' keré, na'llen' wzoe' re' nbaraz.
66021025	Description	Bi cheyj gan' nak zi cho'llo da ka' ni't yellen' te lla, le ganna' bill gale.
43006054	Faith	Be'nn ka' gao ake' kwerp kia'n, na' ye'j ake' xchena'n, ke chnare de yel nban ke be'nn ka', la'kze cha' ba wasa't ake', kat te ke yellrio ni, wasbana' leake' radj be'nn wat ka'.
43019011	Sin	Na' balli'i Jesúsen' xti'lle', golle' le'e: —Bibi yel llnebia' napo' chenak bibi nonn Diosen' rwe'. Zan be'nnen' bde nada' rao na'on, naplle' do'l ka rwe'.
59002017	Faith	Len na' cha' kon to nnezllo nxenra'll-llo Jesucriston', na' ni ke llonzllo da wen, bikzbi zejen dan' nnello nxenra'll-lloe'.
45008003	Sin	Leyen' bzoj da Moisésen' bi bzoen yebejen lli'o rao da xhinnjen', le yo' da xhinnjen' lo ra'llda'ollon', na'llen' bibi bxha'ke leyen' gonen. Na'llen' bse'l Diosen' Xhi'nne' Jesucriston' gorje' yellrio ni, gokse' ka be'nnach. Na' Le'en bzane' kwine' ni ke lli'o, nench bill nnebia' da xhinnjen' lli'o dan' yo' lo ra'llda'ollo.
60003014	Recommendation	La'kze cha' bi da llsa'kzi' be'nne lli'o, dan' naollo da zej to li, nbaraz wzoa Diosen' lli'o. Na' bi llaya'l llebllo be'nn ka', na' bi gakgánello.
51003021	Recommendation	Na' re' nake xaxhna' bida'o ak, bi wlokre xhi'nnre ka'. Cha' gonre ka', bi nnen ke akbe' wzenay akbe' keré.
66018002	Sin	Na' bnne'e zillje, bne'e: —Ba bllin lla kweyi' Babilonian' yell brao na'. Ba bllin lla yeyaken xhichna' daxi'o. Ba bllin lla yeyaken ga cha'a ba llia xire ba xi'o ake.
62002022	Sin	¿Noxha be'nn nak be'nn wenra'lle? Be'nn wenra'llen' nak be'nnen' nne'e kere Diosen' bse'l Jesúsen', be'nnen' nak Cristo nench nnebie'. Be'nnen' ne ka' llwiere' Criston', na' llzoe' Xallo Diosen' chla're ren Xhi'nne' Cristo na'.
46011027	Sin	Kan' naken cha' llaollo yet xtiren', na' lle'jllo nis uvan' nench lljasa'ra'll-llo yel got ke Xanllon'. Zan cha' bi llapllo bara'nn kan' zejen na', katen' lle'j llaollon na', naken xhia kello, le llonllo ka to da bibi za'k kwerp ke'en, na' xchene' na'.
59002020	Faith	¿Bi nnezro' bibi za'k dan' nello nxenra'll-llo Jesucriston' cha' bi llonllo wen? Kere wakrenen lli'o cha' nnello ka' de di'llze nxenra'll-lloe'.
43018003	Description	Ka goken bllin Judasen', na' nche'e zan waka'a ya ka', na' ye txhonnj be'nn ka' llap yoda'o braon', be'nn bse'l bxoz wnebia' ka', na' ren be'nn fariseo ka', nench go'x ake' Jesúsen'. Zjano'x ake' no da llseni', na' zjano'x ake' no yi' yell yay, na' zjana'l ake' spad.
53003003	Grace	Xanllo Jesucriston' zokze' llone' ka dan' ne'e gone', na' gakrene' re' nench sechichre gonlira'llre'. Lekze wkwas wkwe'je' re' rao da xhinnjen'.
44007021	Description	Bllin lla bill bzoe akre' wkwa'ch ake' bda'on, na'll bsanra'll akebe'. Kat ballelkze no'ren' nak xhi'nn be'nn wnebia' na' lebe', na' bazie'be' bénebe' ka xhi'nne'.
66008005	Description	Na'll bxhi'i anglen' yi' dan' llia rao bkoyen' blle'en lo ye'nn yare, na'll bza'len rao yellrion', na' gochj, na' gok llakia, byep yes na'll bxho'.
66018003	Sin	Kweyi'n, le be'nn ka' lla'a yell Babilonia na'n, le bko'yel akre' be'nn zjalla'a yeolol yell ak, na' gok ake' ka be'nn bzollre', le benrén ake' leake' txhen rao da xhinnj ke ake'. Na' be'nn wnebia' lla'a yellrio ben ake' da llawé xpe'r ake' ren be'nn Babilonia ka', na' be'nn ka' llo't bi da llo't, gok ake' be'nn wnia', le be'nn Babilonia ka' benditje akre' da go't ke ake'.
44026021	Violence	Ni Ke len na' be'nn Israel ka', be'x ake' nada' lo yoda'on, na' gokra'll ake' got ake' nada'.
55004004	Sin	Kwej yichj ake' bill wzenay ake' ke di'll lin', na' wzenay ake' ke di'll da llayirjla'll be'nne.
43006064	Faith	Bixha nna ni't bale re', bi llejle're kia'. Ka' bne Jesúsen' le kate na', gokbe're' nore be'nn ka' llejle' ke'en, na' noren' wde Le'e rao be'nn ka' llwie Le'e na'.
43013026	Description	Na'll lle'e le'e: —Be'nnen' wa'a yet xtir na' kat ba blabja'n lo yel wao na', le'en gon ka'. Na'll blabje' ra't yet xtiren' lo ye'nnen', na' le be'te'n Judas Iscariote, be'nnen' nake' xhi'nn be'nnen' re Simón.
54006020	Recommendation	Timoteo, brek yichjo' ka da ki ba bzejnie' Diosen' rwe'. Bi wzenayo' ke be'nn ka' lloe' di'll da bibi za'ke, ni ke be'nn ka' lloe' di'll dan' bi zeje rebe kone di'll li ke Dios. Ziye'e ake' ne ake' lloe' ake' di'll si'n.
44017005	Violence	Bixha be'nn Israel ka' bi llejle' gok akre' zi', na'll btop ake' be'nn ria ak, na' be'nn wen da xhinnj ak, na' bta bnne ake' be'nn yell. Na' ben ake' bien byo' ake' rill be'nn re Jasón na', llayirj ake' Pablo ren Silas na', lle'n akre' kwej ake' leake' rao be'nn yell ka'.
62005016	Sin	Cha' llwiallo be'nn lwelljllo llone' da xhinnj da bi lljasán le'e rao yel got ke chnare, llaya'le nnabllo rao Diosen' gakrene' le'e nench yezoe' wen rao Diosen' da yobre, kon cha' naken da xhinnj da bi lljasán le'e rao yel got ke chnare. Le de yel got ga kweyie' ke chnare. Len bi naken zi nnia' nnabre gakrén Diosen' leake'.
43013020	Faith	Di'll li, di'll li nia' re': Be'nn wrebe noteze be'nn llse'la', nadkza'n llreb ake' chet ka', na' be'nn wrebe nada', leska' Dios na'kzen', llreb ake', be'nnen' bse'l nada'.
58012028	Faith	Ke len na' llaya'l we'llo yel llioxken ke Diosen', dan' gone' lljazollo nbaraz gan' llnebie' na', na' kere da te ke da wen na' gak kello gan' zoe' na'. Leska' llaya'l gakbe'llo be'nn za'k nak Diosen', nench wxenra'll-lloe' do yichj do ra'll-llo kan' lle'nre' na'.
44019013	Description	Na' bal be'nn Israel be'nn llon rmell ren yel walla'a, leska' gokra'll ake' gonrén ake' ra Xanllo Jesúsen' llin, nench yebej ake' daxi'o yo' be'nne, na' lle ake' daxi'o ka': —Kon ren yel wak ke Jesús be'nnen' dá Pablon' lloe' xti'll, llalwillto' re' yellojre.
44015040	Grace	Leska' Pablon' bze'e nche'e be'nnen' re Silas, na' be'nn ka' llonlira'll Jesucriston' lla'a Antioquían', ben ake' leake' rallna'a Dios, ka nak bza'a ake'n.
63001008	Recommendation	Lewiaya'nn nench na' si're dan' llaya'l si're, ke nak dan' ba benre na', le nxholl bi si're dan' ba llwia Diosen' gonne' re'.
66011006	Violence	Be'nn ka' we'e xti'lla'n, wak gon ake' bi gak yejw chak chixjwe' akre' xti'lla'n, na' wakte gon ake' yeyak nisen' llen batteze lle'n akre', gon ake' gak bi da yellayrao be'nn lla'a yellrio.
44008021	Sin	Bibi latj ko'o rwe' de gono' ka nak dan' llonto' ni, le bi nak yichjra'llda'on wen rao Dios.
43017010	Faith	Na' yeolol be'nn llonlira'lle nada', leska' llonlira'll ake' rwe'. Na' ka' noteze be'nne nak rallna'o, leska'kze nak ake' rallna' nada', na' be'nn ka' llonlira'll nada'n, llroe' akre' naka' be'nn za'ke.
45003012	Sin	Yeololte be'nnach nao ake' nez xhinnj, yeolole' ba nbeyi' ake'. Ni to nono llra' be'nn llon da wen.
50002003	Recommendation	Bibi llaya'l gonre da llroe' llaxhe're be'nne, na' gonxhen kwinre, zan llaya'l yexjra'll-llo wayonllo xhbab za'kll be'nn lwelljllo ka' kere ka lli'o.
66001013	Description	Na' kllol kandler gall ka' bre'ra' to be'nn nak ka be'nnach. Nake' to ra'll tonne ballinten xhnie', na' ngo' lloa' lchoe'n to baydon da nak de ya cha'o dan' nzi'i oro.
66022003	Faith	Na' billbi da xhinnj ga't da llwie Dios, na' yel llnebia' ke Diosen' ren ke Jesucristo, be'nnen' nak ka xhi'r da'o so ake' yellen'. Na' be'nn ka' bxenra'll Le'en we'rao ake' Le'e.
60004007	Recommendation	Ba zo rez yeyoll yellrion'. Len na' llaya'l sollo gonllo da wen, na' gonllo ka be'nn llnna' yere, na' sotezllo yelwill-llo Dios.
44014026	Grace	Ganna' byo' ake' barco, na' ballín akte' Antioquía gan' nbane Siria, le kana' ben be'nn Antioquía ka' leake' rallna'a Dios, kan' blloj ake' jatixjwe' akre' xti'lle'n dan' ballín akte' na'.
46007028	Recommendation	Bi naken da xhinnj cha' wchayna're, leska' bi naken da xhinnj cha' wchayna'a to no'r we'o. Zan be'nn ka' wchayna'n da zan da zed so ake' yellrio, len na' lle'nra' bi gak keré ka'.
49006012	Sin	Le kere dilrenllo be'nn de be'ren' yoll llen na', zan dilrenllo daxi'o ka', da ka' bayak ak da xhinnj, na' billre da llnebia' be'nn lla'a yellrio, be'nn nchole da xhinnjen' lo ra'llda'we'. Na' dilrenllo yeolol spíritu wen da xhinnj ka' gateze llazen.
59001005	Recommendation	Cha' noteze re' bi nnézere akren' lle'ne Diosen' gonllo, lewnnab wzejnie're' re', na' wzejnie'kzere' re', le llawere' llakrene' lli'o, na' bi dile' lli'o kat llnnabllo gakrene' lli'on.
52005019	Recommendation	Bi wllonrizre gon Spíritu ke Diosen' dan' lle'nre' gone keré.
58009002	Description	Ben ake' yoda'on, na' brej ake'n chop kwenre, na' to kwenen goken gan' llo' bxoz ka', na' ganna' bzoa ake' to kandler, na' to mes ga bkwa'a ake' yet xtir da nak ke Dios. Na' bsi'i ake'n Latj La'ye.
66003018	Recommendation	Ke len na' llepa' re', llaya'l si're da gonna' re', da nak da za'klle ka ya cha'o dan' nzi'i oro dan' ba bzey ake' nench baga'nnen dogarje. Si're da gonna' re', nench da li sore nbaraz. Na' lennab yezi'xhena' keré nench gak ra'llda'oren' yalle, kan' nak xhara'n be'nn nak ra'll llich kwis. Ka'n gonre nench bill re'ra' re' ka to be'nn dá gal yid, be'nn llaya'l gake zdo' ke. Na' leyecha'a yichjra'llda'oren', na' bill gakre ka to be'nn lchole, be'nn yallj yejrawe'n rmell nench yere're.
62005013	Faith	Llzoja' re' di'll ki, re' llejle're Jesucriston' nake' Xhi'nn Diosen', nench nnézere de yel nban zejlikane keré.
43007018	Faith	Kate to be'nn llroe' llsedre' xhbab kekze', llayirjla'lle' akre gone' nench gake' xhen. Zan be'nn gakra'lle gon ake' xhen be'nnen' bse'l le'en, nnézkzello nak xti'lle'n da li, bi naken da wxhiye'e.
47004007	Grace	Kwerp kello ki naken da llat, za'kreben ka to lle' nis da nak de bennj. Na' Diosen' ba broe' beni' ke'en lo ra'llda'ollon', na' llakbe'llo bibi llak gonllo cha' bi gonne' yel wak xhen ke'en nench gak bi da gonllo.
45012019	Recommendation	Be'nn bi'che nllie'ra' re', na'llen' nia' bi wazi're wzon cha' bi llone be'nne re'. Dios na'kze wie' ka wkwa'nne' be'nn ka' llsa'kzi' lli'on, kan' nyoj xti'll Diosen' nen: “Nada' wia' ka gona' ke be'nnen'.” Ka'n ne Xanllon'.
43008054	Faith	Na'll lle Jesúsen' leake': —Cha' llon kwina' xhen, bibi za'ken, zan Xa'n llon nada' xhen be'nnen' nere llonre xhen.
45014020	Recommendation	Bi wchixra'll-llo be'nn lwelljllo cha' llaollo da llakre' bi naken wen gaollo. Wakse gaollo biteze yel wao, zan bi naken wen gaollon cha' len llchixra'llen be'nn lwelljllo.
43019040	Description	Na'll bchel ake' kwerp ke Jesúsen' to ra'll xhen, na' ren dan' la' xhix na', le ka' llon be'nn Israel ka', llkwa'ch ake' be'nn wat ke ake' ka'.
58010034	Faith	Baya'chra'llre be'nn lwelljre ka' be'nn ka' lla'a rill ya, na' gokrén akre', na' bzore nbaraz la'kze bwie be'nne re', na' bka'a ake' bi da go't keré, le ba nnézere de da za'klle keré yebán' da bi te ke.
44013023	Grace	Na' rao dialla ke rey David na', gorj Jesús be'nnen' yesrá lli'o be'nn Israel, kan' bcheb Diosen'.
46002009	Faith	Na' kan' nyoj xti'll Diosen' nen: Diosen' ba none' xhnid da nak nbaraz ke be'nn ka' nllie' Le'en. Notno be'nn lla'a rao yellrio ni, ba bre'e akre', na' ba ben akre' ka da ki. Na' notno nna gon xhbab katk da nbaraz nak aken.
45008011	Grace	Na' cha' lo yichjra'llda'ollon' zo Spíritu ke Diosen' be'nnen' basbán Xanllo Jesucriston' radj be'nn wat ka', leska' yesbane' kwerp kello dan' got na', ni ke Spíritu ke'e na', dan' zo lo ra'llda'ollon'.
45008016	Faith	Na' Spíritu ke'e na'kze llalwillen lo ra'llda'ollo nench gakbe'llo nakllo xhi'nn Dios.
48006007	Recommendation	Bi we're latj siye'e kwinre, bi gak wkwa'chllo dan' llonllo rao Diosen'. Na' zeje di'll dan' ne: Kon da gazllo len na' yerapllo.
45011022	Grace	Lewiaya'nn kan' nak Diosen'. Nake' be'nn wen, na' nakte' be'nn znia. Goke' be'nn znia ke naken bkwase' be'nn Israel ka', na' nake' be'nn wen kwis ke re', bi nakre be'nn Israel. Ke len na' llaya'l setezre wxenra'llre, nench ke leska' kwase' re' ka'le.
59005007	Recommendation	Ka nak re' be'nn bi'che, legap yel llxhenra'll bi da llak keré, le ba rez yed Xanllo Jesucriston' da yobre. Be'nn ka' llaz lla'nne, llzo ake' bexh ake' gak dan' naz ake'n, le dan' naz aken' naken da za'ke. Na' llap ake' yel llxhenra'll bexh ake' llde rinnen', le kate ba brexh yej na', na'tellen' yetop ake' dan' goz ake'n.
55001016	Grace	Na' llnnaba' gakrenchga Xanllo Diosen' Onesíforo, ren be'nn ka' lla'a lo yo' rille'n, le bi baye're' kia' kan' yoa' lo rill ya ni, da zan ras bede' btipra'lle' nada'.
62002028	Faith	Na' nna' xhi'nna' da'o, llaya'l sotezllo wzoallo xti'll Criston' nench bi lleblloe' katen' yede' da yobre, na' bi si'llo zdo' katen' re'llo ba bre'en.
48005016	Recommendation	Yepa' re' to da gonllo, llaya'l soteze sollo gonllo kan' lle'ne Spíritu ke Diosen'. Na' bill wzenayllo ke da xhinnjen' yo' lo yichjra'llda'ollon'.
54001015	Grace	Da nin' naken to di'll li da za'k chejle'llo: Xanllo Jesucriston' bede' yellrio ni, nench basre'e lli'o be'nn wen da xhinnj, na' ka' nada' naklla' be'nn le zeraoze byan xto'le.
49006010	Faith	Be'nn bi'che, dan' nakllo Criston' txhen, llaya'l sello war gonlira'll-lloe', Le Le'en nape' yel wak xhen llakrene' lli'o.
46010012	Recommendation	Ke len na' be'nn llakre zetipe' nxenra'lle' Jesucriston', llaya'l wiaya'nne' akren' gone' nench bi yexje' rao da xhinnjen'.
58010014	Grace	Na' dan' bsanra'll kwine' bet ake' Le'e toze kana', bene'n ni ke lli'o gakllo rallna'a Dios bayall-llo rao Le'e.
43010031	Violence	Bayoll bne'e ka', le bxhi'te be'nn wnebia' ka' yej, gokra'll ake' wchekw ake' Le'e.
46011003	Description	Na' lle'nra' chejnie're da ni, Criston' nake' be'nn lliarao rao be'nn byio ak. Na' be'nn byio ka' nak ake' be'nn lliarao rao no'r ka'. Na' Dios na' nake' be'nn lliarao rao Criston'.
58011036	Violence	Bni't ye bal be'nn bzi'chi'll be'nn leake', na' bdin ake' leake', na' bchej ake' leake' gden, na' bro' ake' leake' rill ya.
58006019	Faith	Na' nnézello Le'en gone' kan' ba golle' lli'o. Ke len na' zello choch, ka lli' to barco kat nllejen to ya zi'i, na' lloa' xti'lle'n nen de to latj kello yebá gan' llie' llnebie'n.
49005011	Recommendation	Na' bi llaya'l gonllo txhen ka da ka' llon be'nn ka' nchole yichjra'llda'o, llon ake' da xhinnj da bibi za'ke. Na' llaya'l wroe' akelloe' da xhinnjen' llon ake'n.
59004011	Recommendation	Be'nn bi'che, bi llaya'l nnechachllo ke lwelljllo. Be'nn nnechach ke lwellje' na', ll-lliayi'lle lwellje'n, be'nn na'n nne'e ke ley ke Dios, llzoe' leyen' ka'le. Na' be'nn ka' llon ka', bi llzoe' di'll kan' ne ley na'n. Llone' ley ke Diosen' ka to da bi za'ke.
66021021	Description	Na' gan' nak zi cho'llo da chllinn kwen ka', nak aken chllinn yej cha'o dan' nzi'i perla, toton naken de yej cha'o nzi'i perla. Na' nez ke yellen' naken de ya cha'o dan' nzi'i oro, na' naken ka yej kes da nak yalle.
58003006	Faith	Na' Criston' nake' Xhi'nn Dios, na'llen' bzoe' xti'lle'n, na' nake' xan yeolol lli'o nak dialla ke Dios. Na' ka'n naken cha' sechichllo wxenra'll-llo Diosen' doxhente, na' llawello nnézello gak wen kello.
45012009	Recommendation	Llaya'l llie' lwelljllo do yichj do ra'll-llo, llaya'l wiello da xhinnj ka', na' gonllo da wen.
66011013	Violence	Na' ka bayep ake' le' yebá na'n, le bxho'te, na' blleyi' ra't yellen', gall mir be'nn wasa't kan' bxho' na'. Na' be'nn ka' baga'nnen' blleb ake' kwis, na'll balwill ake' Diosen' kwis, be'nnen' zo yebán'.
48003020	Description	Na' kan' goll Diosen' da Abrahamen' gone' wen ke'e, kwinkze bzejnie're' da Abrahamen', na' bill byalljre' be'nn yobre wzejnie're' le'e kan' gone'n.
43019010	Description	Na'll lle Pilaton' Le'e: —¿Bi llalli'o xti'lla'n? ¿Bi nnezro' nada' napa' yel llnebia' da yesana' rwe', na' napa' yel llnebia' wchoybia' ko'o, wda'a ake' rwe' le' yay cruzen'?
44008032	Description	Na' gan' llol be'nnen' nen: Ka xhi'r da'o ba nxhobe', zejba' rao yel got, ka xhi'r da'o bi llosia' kat llchipe' xhaba', ka' bene', bi ballie' xti'll ake'n.
44013021	Description	Na'll bnnab ake' so rey be'nn bnebia' leake', na' Diosen' breje' be'nnen' re Saúl, nench goke' rey choa iz. Saúlen' goke' xhi'nn Cis, na' goke' xhi'nn dialla ke Benjamín.
56001010	Sin	Da na'n nia' gono', le zjani't zan be'nn Israel ka', na' ye bale be'nn yobre llasné ake' llon ake' lli'o txhen, na' bi llzenay ake' ke Diosen'. Bibi za'k xti'll ake'n ka dan' llzejnie' akre'n, kon ziye'e ake' be'nne.
44010012	Description	Na' loe na' lla'a yo'y kwen bayi'xe ba llia tap nia'na'a, na' ba llxhob le', na' ba llia xire.
43017022	Grace	Na' yel bara'nn dan' benno' nada', ba be'e ake'n nench nak ake' toze ren be'nn lwellj ake', kan' nak lli'o toze.
55001013	Faith	Sechicho' wzejnie'ro' be'nne di'll dan' za'ken, kan' ba benro' llzejnie'ra' na', na' seteze se'o gonlira'llo' Xanllo Jesucriston', na' llie'roe' do yichj do ra'llo'.
43002006	Description	Na' zjazó xop ye's de yej, ga llga'a ake' nis da llonrén be'nn Israel ka' llin da llayib kwin ake' kon kan' llia le' ley na'. Na' toto ye's ka' lloll aken do chop chonn lle' nis.
46015034	Recommendation	Leyego' yichjra'llda'oren' to li, na' bill gonre da xhinnj, le balre bi nna chejnie're da nak ke Dios. Llepa' re' ka', le lle'nra' gákere zdo' ka da xhinnjen' llonre na'.
49004002	Recommendation	Lla'tyoera' re' gakre be'nn ra'llda'o nexjra'lle, na' gakre be'nn cha'o. Legap yel llxhenra'll ke be'nn lwelljre kone yel nllie' ke Dios na'.
65001023	Recommendation	Legón ga zerao sa'kere nench yelloj ake' rao nez xhinnjen', na' bi kweyi' ake'. Na' be'nn ka' llon da xhinnjen', leska' llaya'l yeya'chra'll aklloe', do llebllo do llwiello dan' llon ake'n, na' wiallo nench bi gonrén aklloe' txhen.
45008028	Grace	Na' nnézello kat biteze da llak ke be'nn ka' nxenra'll Diosen', naksen da gakrén leake', le Le'en ba breje' leake' kon kan' bne'e na'.
45016019	Recommendation	Yeololte be'nne nnez akre' llzenayre ke Diosen', na'llen' llawera' kan' llonren'. Na' lle'nra' gakre be'nn llejnie' nench wzenayre ke da wen na', na' bi wzenayre ke da wxhiye'n.
58009004	Description	Na' lo da wllope na', bze ake' ye to mes de ya cha'o dan' nzi'i oro, ga bzey ake' yare, na' ye to kaj da bwazj ake' ya cha'o dan' nzi'i oro doxhente. Na' lo kaj na' bro' ake' to ye's de ya cha'o nzi'i oro, ga bro' ake' ra't yet xtir dan' nzi'i maná, na' bro' ake' xhis ke da Aarón na', dan' baga'a. Na' leska' bro' ake' yej ra'y ka', dan' byoj yeolol di'llen' bne Diosen' gon ake' nench gakrene' leake'.
45003027	Faith	Bi llaya'l wayoe'rao kwinllo nnello nakllo be'nn wen. ¡Yelloj dan' ka'le! ¿Bixchen? Le kere nello nakllo be'nn wen na', ni ke dan' benllo ka ne ley na', zan ni ke dan' bxenra'll-llo Jesucristo na'n.
43014010	Faith	¿Bi llejle'o Xa' na'kzen' zerén nada', na' nada' zerena' Le'e? Di'll dan' lloe'rena' re', kere da lloa'a to wrazza'n. Xa' na'n zerene' nada', Le'en llone' nench lloa'a di'llen' dan' lle'nre' wa'a na'.
44016022	Violence	Na'll bdop be'nn zan go'dyi' ake' Pablon' ren Silas, na' golj ake' xhara'n ake'n, na' koxchis ka' goll ake' be'nn ka' bdin ake' leake' xhis.
43013034	Recommendation	To da kobe llia' bia'a gonre, llie' lwelljre. Kan' ba bllie'ra' re', na' ka'kze re' llie're lwelljre.
47005001	Grace	Kwerp kellon' naken ka to yo' da bi zibia. Na' nnézello cha' ba bayinnjen, Diosen' ba none' to yo' wen kello yebá na', zeje di'llen' kwerp kello dan' sokze ke chnare. Len na' bi naken da ben be'nnach.
43012044	Faith	Na'll bne Jesúsen' zillje, golle' be'nn ka' zjalla'a na': —Be'nn gonlira'lle nada', kere toze nada'n gonlira'lle', renkze Xa' be'nnen' bse'l nada' na'n llonlira'lle'.
44009013	Description	Na'll bne Ananíasen': —Xana', be'nn zan kwis lloe' xti'll be'nnen', katek da xhinnj kwis ba bene', bsa'kzie' be'nn ka' llonlira'll rwe'n lla'a Jerusalén na'.
55003002	Sin	Be'nn zan yeyoe'rao kwin ake', na' be'nn zan so yichjra'llda'o ake' ga't mell xhen ke ake'. We'e ake' di'll ke da wen na' llon ake', na' gak ake' be'nn ya'ra'lle. Nnechach ake' ke Dios, na' bill wzoa ake' xti'll xaxhna' ake'. Bi yeyazra'll ake' bi da gon Dios, bill gap ake' Le'e bara'nne.
45005009	Grace	Na' dan' brarj xchen Criston' ni ke lli'o, Diosen' ne'e nakllo be'nn wen dan' nxenra'll-lloe' na'. Ke len na' gon Criston' bi sa'kzi'llo kat llin lla wchoybia' Diosen' ke yeololte be'nne.
45014014	Sin	Xanllo Jesucristo na' bzejnie're' nada' bnnezra' bi naken xhia cha' gaollo biteze yel wao. Zan cha' to be'nne gakre' naken xhia dan' gawe' na', naksen xhia ke'e cha' gawe'n.
54004006	Faith	Ka nak be'nn lwellj lli'o nxenra'll Jesucristo na', cha' wzejnie' akroe' ka da ki ba bnia' rwe' na', na' gakrén akoe', na'll gako' to be'nn wen llin wen ke Jesucriston'. Lekzen gonen lachra'llo' cha' wzejnie'ro' be'nn xti'll Diosen' dan' llejle'llo na', le naken to di'll wen, da ba bzenayo' ke.
