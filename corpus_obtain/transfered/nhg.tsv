62003016	Faith	Tecmate tlinenuju tlasojtelestle . Tecmate porque Cristo otiechtlasojtlaque hua omecoac por tejua . Pos öxö tejua tiechconbenieroa ma tequentlasojtlacö tocnihua hua ma tequenpaliebicö mös cana por inu temejmequesque .
43013001	Grace	Öyeya antes de cuöc mochihuas inu yelfetl de pöscua . Ye quematihuaya Jesús que tieura ye oaseco para biloas de ipa ini nönca tlöltecpactle para ca tiecatzinco tieTajtzi . Quentlasojtlaloöya inu giente tli tiehuöxcahua tli oyejyeya pan tlöltecpactle . Hua ejqueu quentlasojtlaque tönto lalebes que oquenejque mecoaco por yejua .
58003017	Sin	Hua ¿ ca öquemeju ocualönoac Deus por cuarenta años ? Pues inca innochtie tli otlajtlacojque , tli omejmejque ompa cöne nionöque chönte .
60001014	Recommendation	Xeyecö quiename tiepelhua tli tlaneltocaneme . Ayecmo xenemecö quiename pa nieca tiempo cuöc ayemo nenquemateya tietlajtultzi Deus , hua sa nenquechihuaya tli nenquenejnequeya .
45011032	Grace	Pues Deus innochtie oquencöjque para amo tieneltocaque , para que ejqueu quemicnuejtasque innochtie .
66006006	Description	Hua onejcac quieme tlajtule innepantla de inu nöbeme tli yulejtecate . Oquejto : ― Sie kilo de trigo ma balierebe lo que tli sente tlöcatl quetlönea pan tunale , hua yeye kilo de ceböda ma balierebe iguöl , pero amo tli xecchibele asiete hua vino .
59004010	Recommendation	Xomopichaquicö tieixtla Tlöcatzintle , hua yejuatzi nemiechajcopatlölisque .
44017031	Grace	Ejqueu Deus quenequihua ma toyulcuepacö porque quexelojque sente tunale para pa inu tunale ma quenjuscörucö noche giente de tlöltecpactle . Otieixpejpenque sente tlöcatl para que pa inun tunale inu tlöcatl quenjuscörusque giente san quiene ca conbenierebe . Pos Deus tieyulebitiluc inu tlöcatl de intzölö mimejque hua de inu maniera otiechejtetejque que tieixpejpenque para quechihuasque inu tequetl .
43019002	Description	Hua soltörojte queyejyectienque sente coruna de betztle , hua tietlölelejque ipa tietzonteco hua tietlaquentejque ca tatapajtle mororojtec quiename möquea reyes .
54005014	Recommendation	Por inu necneque ma ini nöncate icnusohuame tli ayemo lamatzetzi ma monajnömecticö , ma quepejpeacö inpelhua , hua ma quebicacö cuale inchö . Majcamo quetiemacacö locör por tlapöpöcas niecaju tli moponieroa .
43014011	Faith	Xeniechneltocacö que naja necaca tieca noTajtzi hua noTajtzi iloac ca naja . Cache tlö amo nemoneltocasque sampor naja nequejtoa , xomoneltocacö ipampa inu mismo tlachihuale tli necchihua .
66020014	Violence	Nima inu mequelestle hua inu mectlöncale quentitlanque ijtec inu locör de tletzintle . Inu nieca locör de tletzintle , yaja inu ca ujpa mequelestle .
58009026	Description	Pues tlö ejqueu oyene ye lalebes meyac veces netiecuetlabiltilusquiöne desde ca opie tlöltecpactle . Cache öxö sa sajpa ipa itlamejyo xejme , ohualiloac para necuetlabiltiluc yejuatzi mismo . Hua ejqueu oquejcuenejque totlajtlacul .
44013018	Description	Por cuarenta años Deus quexicojque quiene ca quechihuaya pa inu locör cöne nionöque chönte .
46011033	Recommendation	Ejqueu noso , nocnihua , cuöc nemosentlölea para nenquecuösque inu tlacuale , xomocheacö para sa secne nenquecuösque .
66006012	Violence	Hua nequejtac cuöc oquetlapuluc inu checuasie sieyo . Ontlaole checöhuac , hua tunale ocapötztie quieme tzojtzomajtle de luto tli omochejchi de tzontle , capötztec lalebes . Hua mietztle ochichilie quieme yestle .
58011035	Violence	Seque sohuame inmimejcöhua oyulejque hua quenselejque ye oyulejque . Ocseque oquentetitzque para quenmejmectisque , hua yejua cuale momöquextisquea por tienegörusque Deus , pero amo oquenejque . Pos cache oquenejque quepeasque sente nemelestle tli cache cuale , cuöc Deus quenyulebitisque .
44016037	Violence	Pero Pöblo oquemelfe inu policías : ― Tejua tecate teciudadanos romanos . Tlötlajtoönejme otiechbitejque imixtla giente . Otiechbitejque mös amo yetla oqueniextejque cuntra tejua para otiechbitejque . Sötiepa otiechcalaquejque ijtec cörsel . Hua öxö ¿ beles tiechcajcöhuasque sa ichtecajtzi ? Majcamo ejqueu . Ma huölöcö yejua mismo para tiechquextisque .
45013009	Recommendation	Pues inu ley quejtoa : “ Amo xecalaque ca isohua ocsente ” . “ Amo xetlamecte ” . “ Amo xetlachteque ” . “ Amo xemicolte lo que tli ihuöxca ocsente ” . Ini nöncate hua noche ocseque mandamientos de inu ley mocumpliroa por sa sie mandamiento , que yaja ini nönca : “ Xectlasojtla motlöcaicni quiename taja mismo tomotlasojtla ” .
62003003	Faith	Cuöc öque quelnömeque que iyes san quiene ca iloac Cristo , motelchihuas nemes ipa yecnemelestle , porque quemate que Jesús yectec iloac .
45007022	Faith	Pues ipa noyulo nejcualejta tieley de Deus .
50004004	Recommendation	Seme xepajpöquecö porque nencate de toTlöcatzintle . Nocuiel ma nequejto : ¡ Xepajpöquecö !
66001012	Description	Entunses onocuec para nequejtas öquenuju niechnunutzaya . Yecuöquenu onequejtac checume cantelierojte de oro ,
58003018	Sin	Hua ¿ öquemeju oquemelfejque ca juramento que amo quepeasque pörte ipa tiesiebeles ? Pues niecate tli amo tieneltocaque .
43010008	Sin	Noche tli cachto de naja ohuölajque , ichtejque cate ; cache calnielojte amo oquentiencajque .
60002018	Recommendation	Nemejua tli nenquentequepanoa , xequenneltocacö nemopatrones ca noche respieto . Amo sa xequenneltocacö tlin cualtientlöca , tlöcamo nuyejque niecate tli amo cuale nemiechtratöroa .
44006013	Description	Oquentlölejque seque istlacatque tli quejtojque : ― Ini nönca tlöcatl amo quequetza icamac para quejtojtas checuayutl cuntra ini nönca locör sönto hua cuntra inu ley .
47005018	Faith	Noche inu quechihualo Deus . Hua yejuatzi otiechsentlölejque ca yejuatzi por medio de Cristo , hua otiechmacaque ini tequetl de tequensentlölisque tlöca ca yejuatzi .
59005010	Recommendation	Nocnihua , para nenquetzecusque quiene nenquexicojtasque hua nenquesufrirusque cuöc nemopa huölös tli amo cuale , xequelnömequecö de inejiemplo tli tiechcöjtiebelejque inu tlayulepantejque tli tlanunutzaya tietucöyupa Tlöcatzintle .
44002021	Faith	Inun tunale bieye iyes , hua tlatieniehuale . Hua mochihuas que momöquextisque innochtie tli tietlajtlanelisque nemöquextelestle tietucöyupantzinco Tlöcatzintle ” .
66007012	Faith	Oquejtojque : Amén ; ma ejqueu iye . Ma tetiemacacö toDeus tlateochihualestle hua chamöhualestle , tlamachestelestle , tlasojcömatelestle , respieto , checöhualestle , hua fuiersa nochepa . Amén ; ma ejqueu iye .
60003003	Recommendation	Hua cuöc nemoyecchejchihua , majcamo iye de sösantle quiename teposcuajme hua öniyojte pateyojque quiename de oro , o noso de nemotlaquie lalebes pateyo , o noso nemoxoniepalfisque para nemochamöhuasque . Pues noche inu sösantle sa niese ca pane .
55001008	Faith	Por inu , amo xepinöhua de xetlajtlajto de toTlöcatzintle , hua amo xepinöhua de que naja neca neprieso por tiepampa yejuatzi . Cache cuale xecsufriro taja nuyejque por inu cuale tlamachestelestle ca inu checöhualestle tli Deus quetiemacalo .
43017019	Description	Hua por impampa yejua naja mismo nonencuaxeloa para necchihuas ini tequetl , para nuyejque yejua ma monencuaxelucö hua ma yecö yecteque por medio de lo que tli melöhuac .
66003002	Recommendation	Xetlachixta , hua xecmaca fuiersa öque ye ica para meques . Pos necaseco que amo tecsencö niontle de motraböjo mös que noDeus metzetztalutaya .
66016004	Description	Entunses inu terciero öngel oquecuec icupa ijtec ötlacme hua ömieyalte , hua noche ötzintle omocuec yestle .
45005002	Faith	Hua ipampa toneltoca tecselea tiefavur Deus por medio de totieJesucristo . Pues toquitzquea itech tiefavur hua ejqueu tepajpöque ipampa tecchea que tecpeasque pörte de tietlaniexteles de Deus .
49005005	Sin	Pos ye nenquemajmate que tlö canajyeca mopöctea ca sohuatl tli amo isohua , noso tlö quechihua sösantle petzoyutl , noso tlö queliebea lo que tli ihuöxca ocsente hua ejqueu mochihua quiename niecate tli quenteochihua ixniehualojme , ye nenquemajmate que yaja amo quepeas pörte cöne tlajtlamandöruro Cristo hua Deus .
58011008	Faith	Abraham omoneltocac , hua cuöc Deus oquenutzque , tlaneltocac hua oquis para que unya ipa inu nieca locör tli sötiepa mohuöxcatisquea . Hua oquis sin quemates cöne oyöya .
49005018	Recommendation	Hua amo xetlöhuönacö ca mescöl , porque inu nemiechniempoloa . Cache xomotiemiticö ca tieEspíritu Deus .
61002002	Sin	Hua meyactie quentocasque ipa innemeles de bisio hua tlajtlacule . Hua impampa yejua ocseque gientes tlajtusque amo cuale de ini ojtle tli melöhuac ica .
49002018	Faith	Porque por medio de yejuatzi tejua hua nemejua nuyejque cuale topachusque tieca Tajtle por sa sie yejuatzi Espíritu .
44021025	Recommendation	Ye otequemejcuelfe giente tli mös amo joriojte ye omoneltocaque . Otequemelfejque lo que tli otiechparesiero bien para yejua , que majcamo öque quecua lo que tli giente oquetlölejque quieme bentle para ixniehualojme . Majcamo öque quecua yestle . Majcamo öque quecua nacatl de sente yulcötl tli oquechpötzmec . Majcamo öque mopöcte ca sente sohuatl noso sente tlöcatl que amo yaja icompaniero .
44005003	Sin	Oquejto Piero : ― Ananías , ¿ tlica Satanás oquetlöle ipa moyulo para tistlacates ca Espíritu Sönto ? ¿ Tlica otequejyö seque tomi de quiejquech ca otecnamacac motlöl ?
49004014	Recommendation	Hua ayecmo ma teyecö quiename tepelantzetzi , que sa nima topatla de tli tecpensöroa hua tiechbica cualquier enseñönsa quiename tlö teyene tetlasole que cuöc yebitz yejyecatl quebica . Cuöc ejqueu tecate giente cuale tiechcajcayöhua por inmöñas , para ma tecsequirucö inu ojtle de cajcayöhuaquelestle .
46006009	Sin	¿ Amo nenquemajmate que tli amo cualteque amo quepeasque pörte cöne Deus tlamandöruro ? Amo xomocajcayöhuacö . Amo quepeasque pörte cöne Deus tlamandöruro niecate tli mopöctea ca ocseque sohuame tli amo insohua , nimpor tli quenteochihua ixniehualojme , nimpor tli mopöctea ca isohua ocsente , nimpor niecate tlöca tli mojeliebea entre yejua mismos hua motieca tlöca ca tlöca , nimpor tli tlachteque , nimpor tli moxicoa , nimpor tli tlöhuöna , nimpor tli petzotlajtlajtoa , nimpor tli ichtejque cate ; nionöque de niecate quepeas pörte cöne Deus tlamandöruro .
58010025	Recommendation	Majcamo tejcöhuacö de que tosentlölisque , quieme seque ye quepea por costumbre que ayecmo mosentlölea . Cache cuale ma tanimörucö entre tejua . Hua cache xemanimörucö porque nenquetztecate que inu nieca tunale ye aseteca .
51003005	Sin	Por inu xecmecticö noche sösantle amo cuale tli onca ipa nemonemeles . Por ejiemplo , ica amo cuale cuöc öque mopöctea ca sohuatl tli amo ica isohua , hua ica amo cuale cuöc quechihua sösantle petzoyutl , noso cuöc quepea deseos hua tlaeliebelestle tli amo cuale , noso cuöc micoltea lalebes por lo que tli ihuöxca ocsente . Pos cuöc öque micoltea , icaca quiename tlö quenteochijteca ixniehualojme .
52005008	Faith	Pero tejua tli tecate de ca tunale , seme ma cuale tecyecpensörojtacö . Ma toixuticö ca toneltoqueles hua totlasojteles , quiename sente soltöro mixutea ca itlaquie de tepostle ipa ipiecho . Hua ma techixtacö de que Deus tiechmöquextisque . Inu nemöchealestle iyes quiename icösco de tepostle ca tli quixutea itzonteco soltöro .
55001007	Grace	Pos inu Espíritu tli Deus tiechmacaque amo tiechchihualtilo ma teyecö temabeneme , tlöcamo cache tiechmacalo checöhualestle hua tlasojtelestle , hua tiechpaliebilo para tecyecpensörusque .
62002004	Sin	Tlö canajyeca quejtus : “ Naja netieixomate ” , pero yaja amo quechihua tli Deus tiechnahuatilo , pues yaja icaca istlacatque . Amo quepea lo que tli melöhuac ipa iyulo .
50002002	Faith	Por inu , noso , xenemecö de töl maniera que naja necpeas meyac pöquelestle por nemejua . Es decir , xeyecö sa de sie nemoyulo . Xomotlasojtlacö sie tlöcatl ca ocsie tlöcatl . Sasie xeyecö ; xeyecö complietamiente de acuierdo .
43007030	Description	Por inu quenequeya tieasesque . Pero nionöque amo omöya tiepa , ipampa ayemo aseya tieura .
54006018	Recommendation	Inu ricojte ma quechihuacö tlin cuale , hua ma moricojticö ca tlachihualestle tlin cuale . Ma quenejnequecö quexiexelusque tli yejua quepejpea , hua ma quenejnequecö quetiemacasque ca niecate tli amo quepejpea .
43018030	Description	Onöhuatque hua oquelfejque : ― Tlö ini nönca amo quechihuasquiöya tli amo cuale , amo temetzmomöctelisquiöne .
45014006	Faith	Öque pa quejta sie tunale , quechihua para Tlöcatzintle . Öque tlacua , tlacua para Tlöcatzintle , pues tietlasojcömatelea Deus . Hua öque amo queneque quecuös canajyetla , nuyejque quechihua para Tlöcatzintle , hua tietlasojcömate Deus .
45012012	Recommendation	Xepajpöquecö por inu nemöchealestle tli tecpejpea . Xecxicojtacö cuöc nenquesufrirojtecate . Seme xomotlajtlötlajtejtacö .
44024023	Description	Entunses Félix oquenahuate inu capetö ma quixute Pöblo turavea . Oquenahuate majcamo quetzajtzacua Pöblo pa cörsel nimpor majcamo quelpe , hua ma quencöhua iamigos de Pöblo ma quetlajpalucö hua ma quemacacö tli quechibeliöya fölta .
46013007	Description	Cuöc tecpejpea tlasojtelestle cuale tecxicoa noche tli tiechpasöroa . Tecate telistos para toneltocasque noche lo que tlin cuale tiechelfea de ocseque . Seme tecchea ma cuale mochihua impa ocseque . Seme tecöguantöroa noche sösantle .
47004013	Faith	Pero tejua toyulo moneltoca , san quiene ca moneltocaya iyulo de inu Salmista . Pos tlajcuelulpanca : “ Noneltocac , hua por inu onetlanunutz ” . Ejqueu tejua nuyejque toneltoca , hua por inu nuyejque tetlanunutza .
52005014	Recommendation	Nuyejque nemiechtlajtulmaca , tocnihua , xequemelficö niecate tli amo quenejneque tejtequetesque , que majcamo quetlatzebelicö . Xequenyuliehuacö niecate tli amo quenejneque quesequirusque . Xequenpaliebicö niecate tli quenpoloa checöhualestle . Xequenxicucö innochtie ca paciencia .
66016010	Description	Entunses inu möcuile öngel oquecuec icupa ipa itrono de inu petzoyulcötl . Entunses otlajtlayohuac ipa noche locör cöne tlamandöroöya inu petzoyulcötl . Hua giente hasta quequejtzomaya innenepil porque meyac tiecoco quepejpeaya .
48006016	Grace	Ma quepeacö yulsiebelestle hua impa ma iye tietlöocolteles Deus innochtie tli neme san quiene quejtoa nönca tlajtule , quejtusneque , innochtie tli de melöhuac cajcate de inu puieblo que ica de Deus .
44018025	Faith	Oqueyequixomat tieojfe Deus hua tlanunutzaya ca meyac gönas . Tlajtlajtoöya hua tlamachtiöya de Jesús perfectamente bien mös sa quemateya quiene ca öque mocuötiequis quieme Xohuö Bautista tlacuötiequiöya .
46010031	Recommendation	Bieno , pues tlö nentlajtlacua , noso nencojcone , noso nenquechihua canajyetla ocseque sösantle , xecchihuacö para tieyectieniehuales Deus .
62002027	Recommendation	Nemejua nentiepea Espíritu Sönto öque Deus nemiechmacaque . Pos amo nenquenesesitöroa ma öque nemiechmachte , pos yejuatzi tieEspíritu Deus nemiechmachtilo de noche sösantle . Hua noche tli nemiechmachtilo ica melöhuac , pos yejuatzi amo istlacatihua . Así es que seme xetietocacö Cristo quieme Espíritu Sönto nemiechmachtilo .
59002026	Faith	Pos quiename sente cuierpo cuöc ayecmo quepea espíritu icaca mejque , ejqueu mismo neltoquelestle tli amo quepea niontle tlachihuale mejque icaca .
44027035	Description	Cuöc ye oquejto inu , ocasec sente pöntzi . Otietlasojcömachele Deus imixtla innochtie . Oquecocototz inu pöntzi hua opie quecua .
44015020	Sin	Sa tequemejcuelfisque ejqueyi , que majcamo öque quecua niontle tlacuale tli giente quebentlölelea ixniehualojme . Majcamo öque mopöcte ca sente sohuatl noso sente tlöcatl que amo yaja incompaniero . Majcamo öque quecua nacatl de sente yulcötl tli ocucupötzmec . Nuyejque majcamo öque quecua yestle .
44023003	Sin	Pöblo oquelfe : ― Deus metztlatzcuepunelisque taja . Pos taja teca quiename sente tepöntle tli yequistöc , tli niese checöhuac hua cuale pero amo melöhuac . Necö teniechpea para teniechjuscörus confurme inu ley de totötajua . Entunses ¿ tlica tetlanahuate ma niechcamatetlatzcuepunicö cuntra inu ley ?
45008001	Description	Öxö noso , Deus amo tiechcuntenörusque tejua tli tecate tieca Cristo Jesús .
52005009	Grace	Pos Deus amo tiechixpejpenque para tiechcastecörusque , tlöcamo para ma tecpeacö nemöquextelestle por toTlöcatzintle Jesucristo .
66020008	Violence	Hua quisas para quencajcayöhuas naciones ipa noche tlöltecpactle . Quencajcayöhuas Gog hua Magog , hua quensentlölis noche ingiente para guierra . Hua intlapoal de yejua iyes meyactie quieme xöle itlac lamör .
46006011	Grace	Hua de niecate nenyejyeya seque de nemejua . Pero Deus ye onemiechchepöjque , hua ye nemiechyectelejque , hua ye nemiechchejchijque cuale para que cuale nemiechselejque . Noche inu omochi por tietucöyutzi Tlöcatzintle Jesucristo , hua por tieEspíritu de toDeus .
55001012	Faith	Yaja por ini nönca necsufrirojteca noche ini nönca sösantle . Pero amo nepinöhua , ipampa naja netieixomate yejuatzi öque tieca noneltocac . Hua neca seguro que yejuatzi cuale quemalfisque lo que tli naja netiemöctele hasta ipa inu sölúltimo tunale .
49006018	Faith	Xecchihuacö noche ini nönca ica netlötlajtelestle , hua seme xomotlajtlötlajticö hua xetietlajtlanelicö Deus por medio de tieEspíritu . Para ini nönca , xetlachixtacö hua xecsequirojtacö xetietlajtlanelejtacö por noche yecteque .
52001001	Grace	Naja nePöblo . Naja ca tiehua Silvano hua Timoteo nemiechejcuelfea ini nönca cörta para nemejua tli nencate de inu grupo de creyentes de inu ciudad de Tesalónica , tli nencate tieinca Deus toTajtzi hua Tlöcatzintle Jesucristo . Ma xecpeacö tiefavur Deus hua neyulsiebelestle .
50004005	Faith	Ma quejtacö giente que nemejua nenyulcaxönque . Jesucristo nima hualiloas .
46011026	Faith	De manieras que quiejquech veces nenquecua de inu pöntzi noso nencone de inu bölso , nencanunsiöroa tiemequeles Tlöcatzintle hasta cuöc yejuatzi hualiloas ocsajpa .
59005015	Faith	Inu netlötlajtelestle de tli monejneltoca quepajtis cocoxque , hua Tlöcatzintle quechihuasque ma case checöhualestle . Hua tlö otlajtlaco , queperdonörfisque .
55001003	Faith	Temetzelnömeque seme ipa notlajtlötlajteles ca yohuale hua ca tunale . Netietlasojcömatelea Deus por taja . Pos naja netietequepanoa Deus quiename tietequepanojque notötajua , hua amo niechtieyelfea noyulo de niontle .
66006016	Description	Hua oquemelfejque tepieme hua tepetlame : ― Xomocajcöhuacö topa hua xetiechijyönacö , para majcamo tequejtacö tiexöyac de yejuatzi öque yehualuteca ipa trono , hua para majcamo topa betze tiecualöneles de inu Calnielo .
66002017	Description	’ Öque quepea itlacaqueles ma quecaque lo que tli tieEspíritu de Deus quemelfilo ini nöncate grupos de creyentes . Öque seme mopeleöroa ca lo que tli amo cuale hua tlaxexicoa , naja necmacas de inu tlacuale tli moyönteca ompa elfecac . Nuyejque necmacas sente tieteconetzi istöc , hua ipa inu tieteconetzi iyes sente numbre yancuec tli nionöque ocsente quemates , tlöcamo solamiente yaja öque queselis ” .
61002003	Sin	Ca intlajtulhua de möña nemiechquextelisque tomi , ipampa yaja inu quetiemojteneme . Pero Deus desde ye icsa tiempo ye quematihua que isejco quencuntenörusque , hua seguramente isejco quenxexetunisque .
53002011	Sin	Por inu Deus quenchihualtisque ma mocajcayöhuacö hua ma moneltocacö ica istlacatelestle .
45002024	Sin	Pos inu ocseque giente tieca tlajtoa Deus por nemopampa nemejua nenjoriojte . Ejqueu mochijteca lo que tli tlajcuelulpanca .
55003008	Sin	Ejqueu quieme inu chichichte Janes hua Jambres moponierojque ca Moisés , ejqueu nuyejque inu giente moponieroa ca tlin melöhuac . Inu tlöca quepejpea inpensamientos necuelteque , hua Deus quencuntenöruro ipampa amo melöhuac moneltoca .
66003019	Recommendation	Öque naja nectlasojtla , necajajua hua nejcastecöroa . Por inu , xecpea ánimo , hua xomoyulcuepa .
45005001	Faith	Bieno pues , ye tecate teyecteque para ca Deus porque toneltoca . Ejqueu ayecmo tecate tetiecontrörios de Deus , cache toTlöcatzintle Jesucristo ye tiechmacaque yecsiebelestle entre tejua hua Deus .
54004016	Recommendation	Xomopile cueröro de taja mismo hua de lo que tli tetlamachtea . Seme xecpensörojta hua xecchijta ini nönca sösantle , hua de inu maniera tomomöquextis taja hua tequenmöquextis nuyejque tli metzcaque .
44026011	Violence	Meyacpa naja onequenbejbitec para ma checuatlajtucö cuntra Jesús . Ejqueu onecchijtenemeya pa noche teopancucone . Onecualöneya cuntra yejua pero bel meyac , hasta onequentejtepotztocac hasta pa puieblos de ocseque naciones .
48005019	Sin	Bieno pues , cuale niese itlachihual de tonacayo . Pues tli quenejneltoca innacayo yejua mopajpöctea ca ocseque sohuame tli amo cate insojsohuöhuö . Quechihua sösantle de petzoyutl . Modedicöroa sa para mopajpöctisque ipa bisio hua tlajtlacule .
46003007	Grace	De manieras que yaja tli quetuca amo tli icaca niontle , nimpor tli cajfelea amo tli icaca niontle . Solamiente Deus tli quebepöhualo , yejuatzi iloac .
46001007	Faith	De inu maniera amo tli nemiechpoloa niontle sösantle tli Deus tiechmacalo . Hua mientras , nenquechea inu tunale cuöc neniextilus toTlöcatzintle Jesucristo .
66014002	Description	Entunses onejcac ompa elfecac sente tlajtule tli caquesteya quieme cuöc yebitz meyac ötzintle , noso quieme cuöc checöhuac tlatecuine . Nuyejque caquesteya quiename tlö meyactie tlatzotzonaya ca örpas .
44010043	Faith	Nuyejque ca ye niepa noche tlayulepantejque otlajtlajtojque de Jesús . Oquejtojque que noche tli tiecatzinco moneltoca moperdonörusque de intlajtlacul .
45002007	Faith	Seque giente beles seme quechijtecate tlin cuale , hua ejqueu quetiemoa tlaniextelestle , hua queneque ma quenchamöhuacö Deus , hua quetiemoa lo que tli ayec tlame . Para inu niecate giente , Deus quenmacasque nochepa nemelestle .
66001004	Grace	Naja neXohuö . Nemiechejcuelfea nemejua tli nencreyentes de checume grupos ipa Asia . Yejuatzi öque iloac hua iloaya hua iloas , hua yejuantzetzi checume Espíritus tli ijiloac ompa elfecac ixtla tietrono Deus , hua yejuatzi Jesucristo , öque seme quejtulo tli melöhuac , hua cachto de noche ocseque oyulebihuac de intzölö mimejque , hua tlamandöruro impa noche reyes de tlöltecpactle , yejuantzetzi ma nemiechmomeyaquelelicö tieinfavur hua neyulsiebelestle . Yejuatzi Jesucristo tiechtlasojtlalo hua tiechtojtonque de totlajtlacul cuöc oquis tieyesojtzi ipan coruscuabetl ,
44019004	Faith	Pöblo oquemelfe : ― Xohuö tlacuötiequiöya quieme sieñas de que giente ye omoyulcuejque . Nuyejque Xohuö oquemelfe giente ma moneltocacö ca yejuatzi tli hualiloas sötiepa de Xohuö , es decir , ca yejuatzi Jesús .
61002009	Violence	Por noche ini nöncate sösantle cuale tequejta que Tlöcatzintle quematihua cuale quenmöquextilus niecate tli tiemabelea , hua quematihua quenguardörojtasque niecate tli amo yecteque hua quencastecörojtasque hasta inu tunale cuöc quenjuscörusque .
58011016	Grace	Cache yejua quenejnequeya sente tlöle tli cache cuale , quejtusneque yaja inu elfecac . Hua por inu Deus amo pinöhualo necuitilus Deus de yejua . Pues oquenpreparörfejque sente ciudad .
54004007	Recommendation	Pero amo xecchihua cöso de inu cuientos tuntos tli amo quepea proviecho para ca Deus . Cache cuale xomopracticöro de toreligión .
66020009	Violence	Hua yejua tlejcuque por noche tlöltecpactle hasta quetzajque inu campamiento cöne oyeya inu ejército de yecteque , hua inu ciudad tli Deus quetlasojtlalo . Pero otemuc tletzintle de elfecac hua quenxutlalte .
44010048	Description	Entunses Piero otlanahuate ma mocuötiequicö tietucöyupantzinco Jesucristo . Entunses oquetlalfejque Piero ma mocöhua turavea ocseque tunale .
45002019	Grace	Beles tecpensöroa que taja tecaca quiename tetlayecönque de ixcocoxcötzetzi , noso quiename tetlöbile de tli cate ipa tlajtlayohuaquelestle , porque taja cache tecmate que ocseque .
62002025	Grace	Pos yaja ini nönca otiechprometierfejque , que tiechmacasque nemelestle nochepa .
59003017	Description	Pero inu machestelestle tli yebitz de tlacpac icaca ejqueyi : ipa primier locör ica intiero yectec , hua nuyejque tietlaseseltelea , hua amo quencocoa ocseque . Amo sa quencamatzacua ocseque , tlöcamo yejua quetlöocoltea . Seme quechijteca lo que tlin cuale . Amo mocuiecuecteca , hua amo ica de ume ixöyac .
43003035	Faith	Tajtle tietlasojtlalo tieConietzi , hua noche sösantle tietiemöcteliluc ipa tiemöhua .
61003009	Grace	Yejuatzi amo bejcöbihua para quechihuasque lo que tli queprometierojque , quiename seque quejtoa . Cache es que nemiechpililo meyac paciencia , porque amo quenequihua que nionöque ma ixniempolebe tlöcamo cache tonochtie ma toyulcuepacö .
46007007	Grace	Pues naja por nopörte necnequesqueya que innochtie ma yecö quiename naja , pero cara sente iyes quiename Deus quemacasque beletelestle . Sente iyes de sie maniera ; ocsente iyes de ocsie maniera .
46014001	Recommendation	Xectocacö tlasojtelestle . Nuyejque xequennequecö inu beletelesme tli quentiemacalo tieEspíritu de Deus . Hua cache xecnequecö inu beletelestle de tlayulepantelestle , quejtusneque de öque tlajtlajtus de pörte de Deus .
47004006	Grace	Pues tecmajmate que Deus , öque oquejtojque : “ Ma tlaniexte tlöbile de ijtec tlajtlayohuaquelestle ” , yejuatzi iloac öque tiechtlaniexteliluc ipa toyulo . Pos tiechmacaque inu tlöbile que yaja inu machestelestle de tietlaniexteles Deus , tli tequejta cuöc tetieyejta Cristo .
44018024	Description	Sente joreyo itucö Apolos oaseto pa puieblo de Efeso . Oyeya de ciudad itucö Alejandría . Quepeaya maniera cuöcualtzi para tlanunutzas . Oquixomat tietlajtultzi Deus lalebes cuale .
58013012	Grace	Ejqueu nuyeque Jesús oquesufrirojque ca queyöhuac de inu puieblo , para que ejqueu tiechchihualtejque para ma teyecö teyecteque por tieyesojtzi .
56002015	Recommendation	Xetlanunutza nönca sösantle ca nöche checöhualestle . Xequenyuliehua creyentes hua xequemelfe tlö amo cuale quechihua . Amo xequencöhua que amo metzchibelisque cöso .
62004009	Grace	Deus otiechejtetejque quiene ca tiechtlasojtlalo cuöc otiehualtitlanuc tiesenteConietzi pan tlöltecpactle . Otiehualtitlanuc para tejua ma tecpeacö nemelestle tietech yejuatzi .
43017024	Grace	NoTajtzi , necneque que niecate tli teniechenmomaquele nuyejque ma yecö ca naja cöne naja neyes , para ma quejtacö notlaniexteles tli teniechmomaquele porque teniechmotlasojtele desde antes que omochejchi ini nönca tlöltecpactle .
45003016	Sin	Yejua quexexetotza sösantle hua quecajcöhua tietunie tiecoco inca tlöca .
58004014	Faith	Bieno pues , tecpea sente tlajtojcöteopexque , que ocalacoac hasta miero elfecac , yejuatzi Jesús tieConietzi Deus . Por inu ma seme toneltocatacö ca lo que tli tequejtoa que toneltoca .
61001017	Grace	Pues tetieijtaque cuöc Deus Tajtle tiechamöjque hua tieyectieniejque . Pues otejcajque sente tlajtule de ijtec inu tlaniextelestle hua coluria tli oquejto : “ Yaja ini nönca noconie , öque nectlasojtla , hua itech nepöcteca ” .
46012011	Description	Pero noche ini nönca sösantle quechihualo sa sie yejuatzi mismo Espíritu , öque quexiexelulo para cara sesen tlöcatl según quiename yejuatzi quenequihua .
66008012	Description	Entunses inu nöbe öngel ontlapitz . Hua inu terciera pörte de tunale hua terciera pörte de mietztle , hua terciera pörte de sitlalte osiejque para ma tlayohua inu terciera pörte de yejua . Hua ayecmo tunac por inu terciera pörte de tunale , hua ayecmo mietztunac por terciera pörte de yohuale .
44018017	Violence	Entunses innochtie ocaseque Sóstenes öque tlayecönque pa inu teopanconetzi . Oquebitejque miero ompa ixtla inu cubernadur . Pero niontle de inu amo oquetlöocolte inu cubernadur Galión .
43010039	Violence	Hua ocsajpa quenejnequeya tieasesque . Cache yejuatzi obiloac de inmöcopa .
47004016	Faith	Por inu , amo todesanimöroa , pues melöhuac tlante ini nönca cuierpo tli cuale öque quejtas . Pero ipa toyulo toyancuelejtebe cöra tunale .
43012003	Description	Yecuöquenu María ucö tlajco kilo pajtle ajfeyoc de nochaja nardo lalebes pateyo . Hua tieajalöbele Jesús pa tieicxehua hua tiepojpubele tieicxehua ca itzo . Noche cuale oijnecuestejtaya de inu pajtle ajfeyoc .
58011009	Faith	Por ineltoqueles onemeto ipa inu tlöle quiename tlö oyene sente estranjiero hua quiename tlö amo oyene ihuöxca tlöle . Mochöntito ijtec möntajcale , hua ejqueu nuyejque oquechijque Isaac hua Jacob , öque nuyejque sötiepa mohuöxcatisquea de lo que tli Deus queprometierojque .
50003017	Recommendation	Nocnihua , seme xecchihuacö quieme naja necchihua . Nuyejque xomomacacö cuienta tlö ocseque neme quieme tejua teneme .
48006002	Recommendation	Xomopaliebicö sente ca ocsente para cuale nenquexicusque nemotlamömal , hua ejqueu nenquecumplirusque tieley de Cristo .
59002024	Faith	Ejqueu noso nenquejta que sente tlöcatl mochihua yectec por itlachihual , hua amo sa por ineltoqueles isiel .
45009014	Faith	¿ Tli noso tequejtusque ? ¿ Beles tequejtusque que Deus oquechijque lo que tli amo yectec cuöc ejqueu quemixpejpenque ? Abele ejqueu iyes .
45014001	Recommendation	Xecselicö öque amo ica checactec de ineltoqueles , pero amo para tlimach nemojolfisque .
66012007	Violence	Hua oyeya guierra ompa elfecac . Inu öngel itucö Miguel , ca inu ocseque öngeles tli cate isoltörojua , quechijque guierra ca inu dragón . Hua inu dragón ca iöngeles omopeleörojque checöhuac ,
49004026	Recommendation	Xecualönecö hua amo xetlajtlacucö . Amo xejcöhuacö ma tlame tunale mientras oc turavea nentlajtlabielmecteneme .
60003009	Recommendation	Cuöc giente nemiechchibelea tlin amo cuale , amo xequencuepelicö ca tli amo cuale . Cuöc nemiechpöpöca , amo xequencuepelicö lo mismo ; cache cuale xequenbendesirucö . Pues para inu otiechnutzque Deus , para tecselisque tiebendeseyu .
43008029	Grace	Hua yejuatzi öque niechhualtitlanque noca iloac . Amo sa nosiel niechcöhualo , ipampa lo que tli yejuatzi quecualejtalo yaja inu seme necchihua .
49006014	Recommendation	Xechecöjtacö , pues , hua xomotlajcoilpetacö ca lo que tli melöhuac ica , pues yaja inu nemocinturón iyes . Hua xectlölicö yectelestle quiename nemotlaquie de tepostle tli nemiechprotejierus de nemopiecho .
66001020	Description	Temetzelfis secrieto de tli quejtusneque inu checume sitlalte tli tequejtac pa nomöyecmö hua de inu checume cantelierojte de oro . Inu checume sitlalte querepresentöroa öngeles de inu checume grupos de creyentes , hua inu checume cantelierojte querepresentöroa inu checume grupos de creyentes .
58002009	Grace	Pero tetieyejta Jesús , que nechihualuc tepetzi cache tzitzequetzi que öngeles , hua quesufrirojque hasta que omecoac . Hua por inu Deus tiecorunajtejque Jesús ca tlaniextelestle hua yectieniebelestle . Pues Deus , porque tiechtlasojtlaluc , oquenejque ma Jesús ma quemachelicö mequelestle por tonochtie .
50002013	Grace	Deus tequetihua pa nemoyulo para nenquenequesque nenquechihuasque tietlanequeles . Nemiechmacalo fuiersa nuyejque para cuale nenquechihuasque san quiene ca yejuatzi quecualejtalo .
43015011	Grace	Yaja ini nönca sösantle ye onemiechelfe , para que nopajpöqueles ma iye ca nemejua , hua nemopajpöqueles ma momeyaquele .
54001001	Description	Naja nePöblo , que neca netlateotitlantle de Cristo Jesús . Deus öque tiechmöquextilo hua Cristo Jesús öque tetiechixtecate , yejuantzetzi niechtlölejque quieme netlateotitlantle .
54002009	Recommendation	Hua sohuame , ma motlaquenticö quiene conbenierebe , hua ma pinöhuacö tlö amo quebica intlaquie quiene conbenierebe . Ma moyecchejchihuacö pero amo para mochamöhuasque . Majcamo moxoniepalficö ca sösantle tli pateyo . Majcamo motlölelicö meyac sösantle de oro o noso perlas noso ocseque sösantle tli lalebes pateyo . Nimpor majcamo motlaquenticö ca intlaquie tli lalebes pateyo .
43002015	Violence	Yejuatzi oquechejchijque sente checute ca lösojcucone , hua quentojtocaque de ipan teopantle ca tiehua incalnielojua hua incucobejua . Quensemanelejque intomi de tli tlajtlapatlataya , hua quencuiecuejque inmiesajua .
49002010	Grace	Pues tetietlachihual Deus tecate . Yejuatzi tiechchejchijque por Cristo Jesús para ma tecchihuacö sösantle tlin cuale , tli Deus ye oquepreparörojque para ma tecchijtacö .
60004012	Recommendation	Notlasojcöicnihua , amo xectiezöbicö de inu sösantle tli nemopa yebitz , tli nenquesufrirusque para ma niese que ica cuale nemoneltoqueles . Amo xecpensörucö que yaja tietzöbetl .
66019007	Recommendation	Ma tepajpöquecö , ma tieme toyulo de pöquelestle , ma tetiechamöhuacö , ipampa ye aseco nönca tiempo para nesohuajtilus yejuatzi Calnielo , hua inu tli iyes tiesohua ye moyecchejchi .
49006017	Recommendation	Hua xemöquicö inu cösco de tepostle , que yaja nemomöquextelis . Hua xejcönacö inu espöda tli tiechmacalo yejuatzi Espíritu , que yaja tietlajtultzi Deus .
44007024	Violence	Ompa oquejtac que sente egipcio oquemaltratörojtaya sente tlöcatl de Israel . Moisés omoquetzato ihua inu israelita hua oquepaliebe . Pos Moisés oquemecte inu egipcio .
53003013	Recommendation	Pero nemejua , tocnihua , ayec xeseyabecö de nenquechijtasque tlin cuale .
46016013	Faith	Öxö , nocnihua , xetlachixtacö . Xomocuajpetzucö ipa nemoneltoqueles . Xomoportörucö quiename ye nentlöca ; xomochejchecöhuacö .
44007043	Sin	Pos amo . Ca rabies onenquechijque . Onenquebicaque ca nemejua inu teocale de nemodeus Moloc . Onenquebicaque inu sitlale de nemodeus Renfán . Inu nemoixniehualojua onenquechejchijque nemejua para onenquenteochijque . Por inu naja nemiechquextis de ipa nemotlöl para nemiechbicas cache bejca que inu nieca nación de Babilonia .
53002015	Recommendation	Por inu noso , tocnihua , xomoyulcuajpetzojtacö . Hua amo xejcöhuacö lo que tli tejua nemiechmachtejque ca totlajtulhua hua ca cörtas tli nemiechtitlanelea .
47005005	Grace	Hua Deus iloac öque otiechchibelejque para tecselisque inu cuierpo yancuec , hua tiechmacaque tieEspíritu quiename sieñas de que seguramente tecselisque .
54002011	Recommendation	Cuöc yabe sohuame para estudio para quetzecusque , sa ma tlacactacö , hua ma quematecö que amo quentocöroa inu primier locör quieme tlöca .
54005019	Recommendation	Amo xecchihua cöso de öque quetieyelfea encuntra de sente biebentzi tlö amo oncate unte , o noso yete testigos .
45016016	Recommendation	Xomotlajtlajpalucö entre nemejua ca sente petzulestle yectec . Nemiechtlajpaloa noche grupos de creyentes tieca Cristo .
66018019	Description	Hua motlöltienque ipa intzonteco ; chojchucataya hua moyulcocojque hua tzajtzeque . Quejtojque : Ay , porube de yaja , ciudad bieye . Ca iricojyu toricojtejque tonochtie tli tecpejpea börcos ipa lamör , hua sa sie repiente ye onxexetu .
62003001	Grace	Xomomacacö cuienta quiene ca bel tiechtlasojtlalo toTajtzin Deus . Tecasojcömate que yejuatzi tönto lalebes tiechtlasojtlalo porque tiechmacalo deriecho de teyesque tetiepelhua . Pos de melöhuac ejqueu tecate . Por inu giente de nönca tlöltecpactle abele cajasojcömate quiene tecate , pos nuyejque abele ocasojcömatque quiene iloaya Jesús .
60005005	Recommendation	Nuyejque ejqueu nemejua tli ayemo nenbiebentzetzi , ma xomosujetörucö ca biebentzetzi . Hua nemonochtie nemejua xomopichaquicö entre nemejua mismo , para nemopaliebisque entre nemejua . Pues : Deus neoponieruro ca niecate tli mochajchamöhua , pero quenmacalo tiefavur ca niecate tli mopichaquea .
45003004	Faith	Majcamo tecpensörucö ejqueu , cache ma tequejtucö que lo que tli Deus quejtulo ica melöhuac , mösque beles noche tlöca quejtusque ocseque sösantle . Pos ejqueyi tlajcuelulpanca : Ejqueu nieses que tomopilea arasu de lo que tli tomojtalfe , hua ejqueu tomotlaxexicalfis cuöc giente metzmoestlocolfisque .
44009014	Violence	Hua öxö onhuöla ca necö para tiechases tonochtie tli temetzmotlötlajtelelea . Pos inu jefes de teopexcötzetzi oquemacaque beletelestle para tiechbicas quieme tepriesoste .
61002001	Sin	Pero nuyejque onhuölajque tlayulepantejque istlacateque entre inu giente de Israel , quiename nuyejque yesque machestieros istlacateque entre nemejua . Yejua sa ichtacajtzi quecalaquisque inenseñönsas tli tlaniempoloa . Hua ejqueu tienegöroa bel yejuatzi inTlöcatzintle öque oquencujque . De inu maniera quebicatze impa yejua mismo tlaxexetunelestle tli isejco huölös .
43005018	Violence	Yecuöquenu , noso , quenequeya joriojte tiemectisque , ipampa amo pa quejtaloöya inu tunale cuöc yejua mosiebiöya , hua cache quenequeya tiemectisque ipampa yejuatzi quejtojque que Deus iloac tieTajtzi , hua ejqueu onechihualoöya iguöl que Deus .
46011002	Faith	Öxö , necneque nemiechchamöhuas ipampa seme nenniechelnömeque de naja hua de tli nemiechejtete , hua nenquechihua .
44002025	Faith	David otlajtlajto de Cristo hua oquejto : Seme biloateneme Tlöcatzintle ca naja . Amo niechtlajcales tequepachule porque yejuatzi iloac ca nomöyecömpa para niechpaliebilo .
60001023	Grace	Pues nemejua ye onentlöcatque ocsajpa . Amo solamiente nentlöcatque de sösantle tli sa tlame hua meque , tlöcamo nentlöcatque de tietlajtultzi Deus , tli neme hua ayec tlame .
59005016	Recommendation	Por inu , xomoyulcuiticö sie tlöcatl ca ocsie tlöcatl , hua xomotlötlajticö sie tlöcatl por ocsie tlöcatl , para que ejqueu nenpajtesque . Cuöc sente tlöcatl yectec tlajtlane ca Deus , inetlötlajteles tequete cuale para ejqueu mochihuas meyac sösantle .
43006047	Faith	Melöhuac , melöhuac nemiechelfea : Öque moneltoca quepea nemelestle nochepa .
43014018	Grace	’ Amo nemiechcöhuas nenicnutzetzi ; nehuölös ca nemejua .
45003002	Grace	Pos lalebes meyac proviecho quebicatz . Primiero , Deus quenmöctejque tietlajtultzi ca joriojte .
49006005	Recommendation	Nemejua tli nenesclavos nencate , xetlaneltocacö ca nemopatrones necö ipan tlöltecpactle . Xequenneltocacö ca mabelestle hua respieto , hua xecchihuacö ca noche nemoyulo , quiename tlö nenquechihua para Cristo .
45002004	Grace	Noso ¿ amo tecneque tecchihuas cöso de tiemeyac icnuejtelestle tli momeyaquelea ca taja ? Pues yejuatzi quexiculuteca motlajtlacul hua amo nima metzcastecöruro . Xecmate noso que metzpelilo inu icnuejtelestle porque quenequihua ma xomoyulcuepa .
62005014	Faith	Tecpea confiönsa ca Deus porque tecmate que tlö tetietlajtlanelisque canajyetla san quiene ca tietlanequeles yejuatzi , tiechtiencaquihua .
45015013	Faith	Öxö , Deus , öque quetiemacalo tlamöchealestle , ma nemiechtiemiticö de pöquelestle hua de yulsiebelestle porque nemoneltoca , para que ejqueu ca nemejua momeyaqueles nemotlamöcheales por tiechecöhuales Espíritu Sönto .
43019041	Description	Hua ca ompa cöne tiecoruspelojque oyeya sente locör cuajcamac hua ijtec cuajcamac oyeya sente mejcöustutl yancuec cöne ayemo öque motuca .
66019020	Violence	Hua caseque prieso inu petzoyulcötl ihua inu tlayulepante istlacatque . Yaja inu tlayulepante istlacatque oyeya tli quechihuaya tietzöbeme ixtla petzoyulcötl . Hua ca inu tietzöbeme quencajcayöhuaya nieca giente tli queselejque inu sieñas de inu petzoyulcötl hua queteochijque itesönto . Inu petzoyulcötl hua inu tlayulepante istlacatque innehua quentitlanque san quiene yojyulejtöya ijtec inu locör de tletzintle tli xutla ca azufre .
45012020	Recommendation	Ejqueu , tlö moenemigo teosebe , xectlamaca . Tlö ömeque , xecötlilte . Pues tlö tecchihuas ejqueu , tecpejpinöjtis , hua iyes quiename tlö tectlötlamachtlölea tlecuabetl ipa itzonteco .
51003016	Recommendation	Tietlajtultzi de Cristo ma intiero quetiemite nemoyulo . Ca noche machestelestle xomomachticö hua xomotlajtulmacacö entre nemejua ca salmos hua himnos hua cuicatelesme de tieEspíritu Deus . Xetiecuicaticö Deus ca tlasojcömatelestle ipa nemoyulo .
51003019	Recommendation	Tlöca , xequentlasojtlacö nemosojsohuöhuö , hua amo sa xequentlabielajajuacö .
54005016	Recommendation	Tlö cana sente sohuatl tli moneltoca quepea pa ifamilia icnusohuame , ma quenpaliebe . Majcamo quecöhua ma quenpaliebejtacö inu grupo de creyentes ; ma quechihua yaja . De inu maniera inu grupo de creyentes cuale quenpaliebisque inu icnusohuame tli de melöhuac cate insiesiel .
62005011	Grace	Pos yaja ini nönca tiechelfilo Deus , que tiechmacalo nemelestle nochepa , hua que inu nemelestle tecpeasque tietech tieConietzi .
62005012	Faith	Öque tiepea tieConietzi Deus nuyejque quepea nemelestle nochepa . Öque amo tiepea tieCönietzi Deus amo quepea nemelestle nochepa .
43008036	Grace	Hua ejqueu , tlö tieConietzi Deus nemiechlibrörus , nenlibres nenyesque de melöhuac .
49003013	Faith	Por inu nemiechtlötlajtea amo xomodesanimörucö por lo que tli necsufrirojteca por nemejua . Cache cuale xomochamöhuacö de que necsufriroa por nemejua .
45016018	Sin	Pos yejua amo tietequepanoa Tlöcatzintle Cristo tlöcamo quetequepanoa yaja inmijte . Hua ca tlajtulme cualtzetzi quencajcayöhua inyulo de tli ayemo quemate .
45001029	Sin	Ejqueu seme quechijtecate de noche tlajtlacule , hua de petzoyutl . Hua lalebes mijicoltea de lo que tli amo inhuöxca , hua quechihua tli amo cuale . Seme moxicoa , hua tlajtlamectea , hua quetiemoa peleitos , hua tlacajcayöhua , hua quetiemoa quiene quenchibelisque amo cuale ca ocseque . Tlatieyelfea ,
55001014	Recommendation	Ca tiepaliebeles Espíritu Sönto öque nemoa tojtec , xecmalfe inu tlin cuale tli Deus metzmöctejque .
48006008	Faith	Tlö sente tlöcatl quetuca lo que tli queneque inacayo , de inu tlatuctle quecosechörus mequelestle hua palönelestle . Pero tlö quetuca lo que tli quenequihua tieEspíritu Deus , de inu tlatuctle quecosechörus nemelestle nochepa .
46010009	Recommendation	Nuyejque majcamo tetieprobörucö Cristo , quiename seque de yejua oquechijque , hua omejmejque por cuhuöme oquenquejquetzonque .
46013005	Recommendation	Cuöc tecpejpea tlasojtelestle amo toportöroa amo cuale . Amo tectiemoa sa tli tohuöxca . Amo nima tecuajcualöne . Tequelcöhua lo que tli amo cuale tiechchibele yeca .
66009009	Description	Hua quepejpeaya ipa inpiecho intlaquie tli quenprotejieroöya quiename tlö de tepostle . Hua isolocaya inajfetzhua quieme cuöc meyactie caböyojte queteröna carretotu hua tzejtzecuintebe para momagasque .
43015022	Sin	Tlö amo nehuölöne , nimpor amo nequennunutzane , amo quepeasquiöne tlajtlacule , cache öxö amo quepea tli ipampa quejtusque que amo tlajtlaculteque .
51004005	Recommendation	Xomoportörucö ca machestelestle para ca niecate tli amo creyentes . Xecaprovechörucö cuale nemotiempo .
45006006	Faith	Tecmajtecate ini nönca , que tonemeles tli oyeya tecpeaya ye omocoruspelo tiehua yejuatzi , para ejqueu tonacayo tlajtlacultec ma xexetune . Hua ejqueu ma ayecmo tectequepanucö tlajtlacule .
62003010	Sin	De inu maniera tejua tecmate cötlejua tiepelhua Deus hua cötlejua ipelhua Diöblo . Tecmate que öque quechijteneme tlin amo cuale noso amo quetlasojtla icni , abele iyes de Deus .
45008007	Sin	Pues öque quetiemoa tli queneque inacayo tieixcuajnömeque Deus , ipampa amo queneltoca tieley de Deus , nimpor amo belete para tlaneltocas .
44002026	Faith	Por inu noyulo opajpöc , hua ca nocamac onequejto de ini nönca nopajpöqueles . Nuyejque naja necpea meyac confiönsa hua nemöchealestle que nocuierpo yulebes .
46010020	Sin	Cache lo que tli nequejtusneque icaca ini nönca : que cuöc giente quetlölea bentle , quentlölelea demunios , hua amo tietlölelea Deus . Hua naja amo necneque ma xomosietelicö ca demunios .
44013001	Description	Intzölö inu grupo de creyentes pa Antioquía oyejyeya seque tlayulepantejque hua seque tli tlamachtiöneme . Por ejemplo , Bernabé , Semu öque mocuitiöya Negro , Lucio de puieblo de Cirene , Saulo , hua Manaén , öque omobepö sa secni ca Herodes tli sötiepa oyeya tetrarca noso rey de estado de Galilea .
49005006	Recommendation	Majcamo yeca nemiechcajcayöhua , cache xecmatecö que por ipampa niecate sösantle yebitz tiecualöneles Deus impa niecate tli amo tlajtlaneltoca .
56001011	Sin	Conbenierebe öque ma quencamatzacua , pos quentlapolultea gientes ca noche infamilias , hua quenmachtea sösantle tli amo conbenierebe , para quetlönisque tomi sin que amo tequetesque .
43013011	Sin	Pues yejuatzi quematihuaya öque tieantrecörusquea , hua por inu oquejtojque : “ Amo nenchepöjque nemonochtie ” .
43010001	Sin	’ Melöhuac , melöhuac nemiechelfea : Öque amo calaque ca pan trönca de corröl de calnielojte tlöcamo mocalactea ca ocsie löro , ini nönca tlachteque hua de porsi ichtejque icaca .
61002015	Sin	Ye oquecöjque cuale ojtle , hua amo quetocaque . Cache quetocaque inu ojtle de inu tlayulpante Balaam iconie Bosor , öque quenequeya queselis tlaxtlöbile por quechihuasqueya tli amo cuale .
44014005	Violence	Entunses joriojte hua tli amo joriojte omotlölejque de acuierdo ca tlötlajtoönejme para quenchicuaelfisque hua quentecaltisque Pöblo hua Bernabé .
43021017	Description	Ca yexpa oquelfejque : ― Semu , iconie Xohuö , ¿ teniechneque ? Omotequepacho Piero ipampa oquelfejque öxö ca yexpa : “ ¿ Teniechneque ? ” Hua otieyelfe : ― NoTlöcatzintle , tejuatzi tomomachitea noche sösantle . Tejuatzi tomomachitea que temetzmonequitea . Oquelfejque Jesús : ― Xequentlacualte nocalnielojua .
66021027	Sin	Pero ayec calaques niontle petzotec nimpor nionöque tli quechihua lo que tlin amo cuale hua tietlajyeltec , nimpor nionöque tli istlacate . Solamiente calaquesque niecate tli quepejpea innumbres ipa inu lista tli quepealo yejuatzi Calnielo , cöne tlajcuelulpancate öquemeju quepeasque nemelestle .
66017004	Sin	Hua inu sohuatl quepeaya itlaquie morörojtec hua chichiltec , hua moyecchejchihuaya ca oro hua ca teme cualtzetze hua pateyojque , hua ca perlas . Quepeaya ipa imö sente cupa de oro . Inu cupa tientaya de sösantle petzoyutl hua tietlajyeltec . Pos ejqueu inu tlajtlacule tli yaja quechihua quejtalo Deus quiename petzoyutl .
51003014	Recommendation	Hua cachto de noche sösantle xecpeacö tlasojtelestle . Pues inu tlasojtelestle quensietelea noche sösantle para yesque intiero cuale .
43012023	Description	Yecuöquenu Jesús oquennönquelejque , oquemelfejque : ― Ye asec ura cuöc naja tli onochi netlöcatl necselis chamöhualestle .
45002022	Sin	Taja que tequejtoa nele majcamo öque calaque ca isohua ocsente , ¿ tlica taja tecchihua ? Taja , que hasta tequentlajyelejta ixniehualojme , ¿ tlica tetlachteque ipa teopantle ?
45007008	Sin	Cache inu tlajtlacule tli ica notech ocasec locör por lo que tli oquejto inu ley , hua ejqueu oniechchihualte ma nicolte de meyac sösantle . Pos cöne amo onca ley amo tomaca cuienta tlö tetlajtlacoa .
44026017	Grace	Sötiepa tequejtas quiene ca temetzmöquextis de inmöpa joriojte hua nuyejque de inmöpa de tli amo joriojte . Ahorita naja temetztitlane para teyös ca giente tli amo joriojte .
56003003	Sin	Porque oyeya tejua nuyejque oteyejyeya tetuntojte hua amo tetlaneltocaneme , hua giente tiechcajcayöjtaya . Sa tecneltocaya noche lo que tli quenequeya hua queliebiöya tonacayo . Otenemeya ipa noche sösantle tli amo cuale . Toxicoöya . Giente tiechtlajyelejtaya , hua totlajyelejtaya entre tejua mismo .
54005021	Recommendation	Temetzelfea delönte de Deus hua de Cristo Jesús hua de tieöngeles tli quemixpejpenque : xecchijta ini nönca sösantle sin que amo tequestlocus antes de tejcaques tli onca , hua xequemestloco innochtie pariejo .
58010035	Recommendation	Amo xecpolucö noso inu balur , pues nemiechbiquelitz sente bieye hua cuale tlaxtlöbile .
46004002	Faith	Bieno , conbenierebe sente encargödo ma iye de confiönsa .
44009043	Description	Entunses Piero omocö ompa pa Jope meyac tiempo . Omocö pa ichö de sente curtidor itucö Semu .
46003016	Grace	¿ Amo nenquemajmate que nemejua nencate nenteopantle de Deus , hua que tieEspíritu Deus chöntihua nemojtecopa ?
58010019	Faith	Bieno pues , nocnihua , ye cuale tecalaquesque ca meyac confiönsa pa inu locör yectec por medio de tieyesojtzi de Jesús .
43008021	Sin	Hua ocsajpa oquemelfejque Jesús : ― Naja neyös , hua nenniechtiemusque , cache ipa nemotlajtlacul nenmejmequesque . Cöne naja neya , nemejua abele nenyösque .
51003012	Recommendation	Por inu noso xectlölicö quiename tlaquentle ipa nemoyulo sösantle cuale . Pos nencate nengiente nenyecteque , öque Deus nemiechixpejpenque hua nemiechtlasojtlalo . Xequenpilicö tietlöocoltelestle para ca ocseque ipa nemoyulo . Xeyecö nencualtientlöca . Amo xomochamöhuacö . Xomoportörucö cuale . Xecxicucö ca paciencia lo que tli nemiechpasöroa .
43012026	Faith	Tlö yeca niechtequepanoa , ma niechtoca . Hua cöne naja neyes , nuyejque ompa iyes notlatequepano . Tlö canajyeca niechtequepanoa , noTajtzi quechamöhuasque .
54003004	Description	Ma quemate cuale quebicas ichö , hua ipelhua ma yecö tlaneltocaneme hua ma quepeacö respieto .
52005011	Recommendation	Por inu , xomoyuliehuacö hua xomoyulchecöhuacö entre nemejua , quiename ye nenquechijtecate .
62003011	Recommendation	Pos ye nenquecactebitze desde que nemoneltocaque que ma totlasojtlacö sie tlöcatl ca ocsie tlöcatl .
46007026	Recommendation	Naja necpensöroa noso que ini nönca icaca cuale : que ica cuale ma öque mocöhua san quiene ca icaca , ipampa nöncate tunalte lalebes tequeyo .
43003001	Description	Hua oyeya sente tlöcatl fariseo itucö Nicodemo , tlajtoöne de joriojte .
59002025	Description	Hua sa ejqueu mismo inu cacherila itucö Rahab omochi yectec por itlachihual . Pos yaja oquenselec inu mensajieros , hua oquentitla ma yöcö ipa ocsie ojtle .
54002015	Faith	Pero sohuame momöquextisque ca ma quenbepöhuacö pelantzetzi , tlö cana quesequiroa ca inneltoqueles hua ca intlasojteles hua ca innemeles tli yectec hua quieme conbenierebe .
44013017	Grace	Deus de tonación Israel oquemixpejpenque totötajua . Oquensentlölejque para yesque sente bieye nación . Inu omochi cuöc turavea oyejyeya pa nieca nación de Egipto . Entunses quenquextejque de ompau ca meyac beletelestle .
44015008	Grace	Deus quematihuateca toyulo de tonochtie , hua yejuatzi otiechejtetejque quiene oquenselejque inu giente tli amo joriojte . Oquenmacaque Espíritu Sönto ma calacoa ipa inyulo iguöl quieme otiechmacaque tejua .
59002011	Sin	Pues öque oquejtojque : “ Amo xecalaque ca isohua ocsente ” , nuyejque oquejtojque : “ Amo xetlamecte ” . Entunses mös taja amo tecalaque ca isohua ocsente , pero tlö tetlamectea , pos ye teca tetlajtlacultec de que amo tecneltoca inu ley .
43010028	Grace	Hua naja nequenmaca nemelestle nochepa . Hua ayec ixniempolebesque , hua nionöque amo niechenquextelis de nomötla .
45016020	Grace	Hua Deus , öque quetiemacalo neyulsiebelestle , sa nima quexaxacualus inu Satanás itzintla nemocxehua . Tiefavur toTlöcatzintle Jesús ma iye ca nemejua .
55003005	Sin	Niesesque quieme creyentes , cache pa innemeles nieses que toreligión amo quenpatlac , ipampa seme tlajtlacojtecate . Xomoxelo de ini nöncate giente .
45012005	Description	Ejqueu temeyactie tecate ipa sa sie cuierpo tieca Cristo . Hua tonochtie tecate pörtes de inu cuierpo , hua tosietelea sente ca ocsente .
56003008	Faith	Nöncate tlajtulte cate de confiönsa , hua necneque ma xequennunutza lalebes ipa ini nönca sösantle , para ma niecate tli moneltoca ca Deus ma modedicörucö seme quechihuasque tlin cuale . Ini sösantle cuale , hua tlaserbiroa para ca noche giente .
59002023	Faith	Hua ejqueu omocumpliro inu tli quejtoa : Hua Abraham omoneltocac tieca Deus , hua Deus oquepubelejque ineltoqueles quiename yectelestle . Hua yaja omocuite tieamigo de Deus ” .
59002001	Faith	Nocnihua , ye nemoneltoca tieca totieJesucristo , öque iloac Tlöcatzintle de tlaniextelestle . Por inu , amo cache xectlöcaejtacö sente tlöcatl que ocsente .
45003013	Sin	Quiename mejcöcoyoctle tlapojteca incamac ; ca innenepil tlacajcayöjteneme ; quiename venieno de cuhuötl icaca ijtec incamac .
49005028	Recommendation	Ejqueu noso conbenierebe que tlöca ma quentlasojtlacö insojsohuöhuö quiename quetlasojtla inpropio cuierpo . Pues öque quetlasojtla isohua motlasojtla yaja mismo .
45009030	Faith	¿ Tli tequejtusque noso ? Pues que inu giente tli amo joriojte , mös amo quetiemoöya yectelestle , yejua oquepexque inu yectelestle tli yebitz por öque ineltoqueles .
54003009	Faith	Majcamo quetiemucö tomi sin que amo tequetesque . Ma quixomatecö cuale inu machestelestle secrieto de toneltoqueles . Hua majcamo quepeacö niontle sösantle tli quenpinöjtis pa inyulo .
54006002	Recommendation	Tlö inpatrones cate creyentes , majcamo quejtucö que : “ Yaja nopatrón ica nocni hua por inu amo necchibelis cöso ” . Cache cuale ma yectequetecö cache , siendo que inpatrón ica creyente , hua que quepaliebejtecate imicni öque quetlasojtla . Seme xetlamachte hua xetlanunutza ini nönca .
45003003	Faith	Hua ica melöhuac que seque de yejua amo moneltocaque , pero inu abele quejtus que Deus ayecmo iloac de confiönsa para ayecmo cuale toneltocasque tieca yejuatzi .
43019034	Violence	Cache sente de inu soltörojte tietecoyöbele tiemesecuelnacastla ca ilönsa , hua sa nima oquis yestle hua ötzintle .
43015012	Recommendation	’ Yaja ini tli nemiechmandöroa : Xomotlajtlasojtlacö quieme naja nemiechtlasojtla .
45006013	Recommendation	Nimpor amo xecmöcticö nemocuierpo ica tlajtlacule para quetequepanus hua quechihuas amo cuale tlachihualestle . Cache cuale xequelnömequecö que ye nenyulejque de intzölö mimejque . Hua ejqueu xomotiemöcticö ca Deus hua xectiemöcticö nemocuierpo ca Deus para ma tlatequepano ca yejuatzi hua ma quechihua de lo que tli yectec .
58010039	Faith	Pero tejua amo ejqueu tecate quiename niecate tli mojcuenea hua sötiepa ixniempolebe , tlöcamo cache toneltoca para que sötiepa momöquextis toölma .
45011026	Grace	Hua entunses noche inu giente de Israel momöquextisque . Iyes quiename tlajcuelulpanca : Hualiloas de Sión öque tlamöquextisque hua quejcuenisque inu tlajtlacule de Jacob .
52002015	Violence	Inu joriojte tli amo creyentes , yejua tiemectejque toTlöcatzintle Jesús , ejqueu quieme oyeya quenmejmectejque inu tlayulepantejque tli tlanunutzaya de pörte de Deus . Hua yejua joriojte tiechquextejque tejua de meyac pörtes . Deus amo quecualejtalo lo que tli quechihua yejua . Hua yejua cate encuntra de noche ocseque giente ,
58010026	Sin	Porque tlö tetlajtlacojtasque sampor tecnequesque , mös ye tecmajmate lo que tli melöhuac , entunses ayecmo onca cuetlabiltelestle para totlajtlacul .
49002006	Grace	Hua tiechajcojque tieca Cristo Jesús , hua otiechtlölejque ompa elfecac tieca Cristo .
49004025	Recommendation	Por inu , xejcöhuacö de nenestlacatesque , hua cache cuale xequejtucö lo que tli melöhuac entre nemejua , porque tonochtie tecate pörtes de sa sie cuierpo .
48002005	Faith	Pero amo tosujetörojque ca yejua nion sie minuto . Ejqueu tecmalfiöya inu tlamachestelestle tli icaca melöhuac , para que nemejua xomocöhuacö nenlibres .
46014013	Recommendation	Por inu , tlö yeca tlajtlajtoa de ocsente tlajtule , ma tiemotlajtlanele beltelestle para cuale quejtojtös lo que tli quejtoa .
44009001	Violence	Turavea Saulo lalebes checöhuac cualöneya cuntra inu creyentes tli tietocaya Tlocatzintle . Hasta quenequisquea ye oquenpojpolo . Yaja ica uya oquejtato tlajtojcöteopexque .
43017013	Description	Cache öxö neya mocatzinco . Hua nequejtoa ini nönca sösantle ipan tlöltecpactle , para ma quepeacö nopajpöqueles hua ma momeyaquele inca yejua .
60004013	Recommendation	Cache xepajpöquecö porque nenquesufrirojtecate lo mismo que oquesufrirojque Cristo , hua de inu maniera nuyejque nemopöctisque hua nenpajpöquesque lalebes cuöc niexihuas ca tlaniextelestle .
44011006	Description	Nectejteyejtac lalebes cuale para nequejtas tli oyeya ijtec inu tatapajtle . Nequemejtac yulcöme de nöbe imecxehua hua tli tiecuöneme , cuhuöme hua tutume .
51003008	Recommendation	Pero öxö nemejua nuyejque xejcöhuacö noche ini sösantle : cualönalestle , tlabielmequelestle , tlabielejtelestle , istlacatelestle , petzotlajtulme . Majcamo quisacö de nemocamac inu tlajtulme .
44018003	Description	Pöblo oquepex inu mismo tequetl tli yejua oquepexque . Por inu omocalute pa inchö hua ompa tequeteya . Pos yejua quechejchihuaya möntajcalte para quenamacasque .
45006012	Sin	Por inu , amo xomocöhuacö ma tlamandöro tlajtlacule ipa nemocuierpo tli meques . Majcamo nemiechchihualte nenquechihuasque itlaixeliebeles .
53003012	Recommendation	Inu niecate tejua tequenmandöroa hua tequentlajtulmaca tietucöyupantzinco Tlöcatzintle Jesucristo , ma tejtequetecö para tlacuösque . Ma ayecmo quecuöcö intlacual de ocseque , hua ma ayecmo quechijtenemecö lo que tli amo conbenierebe .
44007009	Sin	’ Niecate totötajua , es decir , ipejpelhua Jacob , omoxicojque de imicni itucö Josie . Oquenamacaque Josie ca ocseque giente ma quebicacö ca nación de Egipto . Pero Deus iloaya ca Josie .
44011028	Description	Sente de yejua itucö Agabo . Omoquetz intzölö creyentes . Espíritu Sönto oquepaliebejque para quemates quejtus que mochihuas ca nobeyo sente bieye öpestle . Pos ejqueu omochi pa inu tiempo cuöc Claudio oyeya emperador .
44020036	Description	Cuöc Pöblo ye oquejto inu , omotlancuöquetz hua omotlajtlötlajte ca noche inu biebentzetzi de Efeso .
48005024	Faith	Hua tonochtie tli tecate tetiehuöxcahua Cristo Jesús , icaca quiename tlö ye tejcoruspelojque tonacayo ca tiehua itlanequeles hua itlaeliebeles .
59001002	Recommendation	Nocnihua , xomocacacö cuienta que nemiechconbenieroa nenpajpöquesque lalebes cuöc nemopa yebitz meyac sösantle pruebas .
62001006	Sin	Tlö tequejtusque que tecpea sasie toyulo ca Deus pero tlö tecchijteneme inu sösantle amo cuale de tlajtlayohuaquelestle , tejistlacate . Amo teneme san quiene ca lo que tli melöhuac .
44010011	Description	Oquejtac tlininuju quiename sente bieye tatapajtle que oquis de ompa elfecac . Otemuc hasta pan tlöle . Ilpetaya ca nöjcö löro .
44002009	Description	Pos oncöncate giente de meyac naciones . Oncate de Partia , de Media , de Elam , de Mesopotamia , hua tli chajchönte ipa Judea , hua ipa Capadocia , ipa Ponto hua ipa Asia .
51001010	Faith	De inu maniera nennemesque quiename conbenierebe para öque tietocas Tlöcatzintle . Hua ejqueu yejuatzi quecualejtasque nemonemeles , hua nenquepeasque quiename fruto noche tlachihuale tlin cuale , hua nentieixomatesque Deus cache hua cache .
54001018	Recommendation	Timoteo , noconie , ocsajpa temetzencargörfea , xequennunutza niecate tlöca . Tequelnömeques de quiene Deus quenmachestejque inu tlayulepantejque acerca de taja . Xequelnömecta de inu hua xomopeleöro inu cuale guierra tli ica encuntra de noche sösantle tli amo cuale .
66019001	Faith	Sötiepa de inu onejcac quieme tlajtulte checöjque de meyactie giente ompa elfecac . Quejejtoöya : ¡ Aleluya ! Nemöquextelestle hua yectieniebelestle hua checöhualestle tiehuöxcatzi toDeus .
49002001	Grace	Hua oyeya nemejua nuyejque nenyejyeya quiename nenmimejque ipampa nentlajtlacojtaya hua nenquechihuaya tlin amo cuale .
46010021	Sin	Abele nenconisque de inu bölso de toTlöcatzintle hua nuyejque de inu bölso de demunios . Abele nenquecuösque tlacuale de ipa tiemiesa toTlöcatzintle hua nuyejque de inu miesa de demunios .
49005003	Recommendation	Pero inu tlajtlacule ica sohuame tli amo nemosojsohuahua , hua noche sösantle petzoyutl hua tlaeliebelestle de lo que amo nemohuöxca , ni siquiera amo xectieniehuacö inu sösantle entre nemejua , pues amo nemiechconbenieroa ipampa nenyecteque nencate .
56001015	Sin	Para öque chepöhuac hua yectec iyulo , noche sösantle ica cuale . Pero para öque petzotec iyulo , öque amo moneltoca , niontle amo ica cuale . Pues sa quepensöroa tli petzoyutl , hua amo pinöhua ipa iyulo cuöc quechihua noso cuöc quepensörojteca de tli amo cuale .
44009021	Description	Innochtie tli quecactaya quetietzöbejtaya lalebes . Quejtojque : ― ¿ Amo yaja nönca tlöcatl tli pa Jerusalén oquenpojpolo tli motlajtlötlajtea ca inu Jesús ? ¿ Amo ipampaji nuyejque ohuöla necö para quenbicas priesoste hasta Jerusalén hua ompa quentiemöctis ca jefes de teopexcötzetzi ?
58008006	Description	Pero totlajtojcöteopexque tequetihua ipa sente teocale cache lalebes cuale . Hua ejqueu nuyejque iloac representönte tli tiechbiquelitze sente acuierdo tli cache cuale , tli yebitz itech promiesas tli cache cuajcuale cate .
50001021	Faith	Pues para naja , tlö nenemes , nenemes para Cristo . Tlö nemeques , cache cuale turavea porque naseti miero tietlac .
50001006	Faith	Deus ye opiehualuc tlayectlölilo pa nemoyulo . Necaca seguro que yejuatzi quesequirusque tlayectlölilutös pa nemoyulo hasta quesencöhuasque cuöc Jesucristo hualiloas .
62005020	Faith	Tecmate nuyejque que tieConietzi Deus ohualiloac . Yejuatzi otiechmacaque asojcömatelestle para tetieixomatesque yejuatzi öque iloac melöhuac . Sasie tecate ca yejuatzi öque iloac melöhuac , hua ca tieConietzi Jesucristo . Amo onca ocsente Deus ademö́s de toDeus öque iloac Deus de melöhuac . Tietech yejuatzi onca nemelestle nochepa .
45012018	Recommendation	Tlö cuale mochihuas , san quiene ca dependierebe de nemejua , amo xecpeacö niontle peleito ca nionöque .
58010023	Faith	Hua ma tecsequirucö ma tecchixtacö inu sösantle que ye tequejtojque que toneltoca . Hua majcamo toxelucö . Pues yejuatzi öque queprometierojque iloac de confiönsa .
43014027	Grace	Yulsiebelestle nemiechcöbelejtiehua . Naja mismo nemiechyulsiebea . Amo nemiechyulsiebea naja san quiene ca tlayulsiebea tlöltecpactlöca . Majcamo xomoyultequepachucö nimpor majcamo xomomajticö .
47005006	Faith	Por inu tanimöroa . Tecmate que mientras techönte ipa tocuierpo necö amo tecate ca toTlöcatzintle .
43012047	Grace	Hua öque quecaques notlajtul hua amo quechihua cöso , naja amo necjuscöroa , ipampa amo nehuöla nequenjuscöruco tlöltecpactlöca , cache nequenmöquextico tlöltecpactlöca .
62003012	Sin	Majcamo tecchihuacö quieme Caín oquechi . Caín omotiemöcte ca Amo Cuale Tlöcatl , hua oquemecte icni . ¿ Tlica oquemecte ? Caín oquemecte porque Caín quechihuaya tlin amo cuale hua icni quechihuaya tlin cuale .
66016020	Description	Hua noche tlöltojpolte tli cate ijtec lamör onpojpolejque , hua noche tepieme nuyejque onpojpolejque .
58011012	Description	Hua por inu , de inu tlöcatl , mösque ye oyeya para meques , omoxenöchojque meyactie hua meyactie ixenöchpelhua , quiename cate sitlalte de elfecac , hua quiename xöle tli icaca itienco lamör , que abele öque quepoa .
54001017	Faith	Yejuatzi öque iloac Rey nochepa , öque ayec mecoas , öque abele tetieyejtasque , öque solamiente yejuatzi iloac Deus , yejuatzi ma quepeacö yectieniebelestle hua chamöhualestle nochepa . Amén . Ma ejqueu iye .
66014007	Faith	Quejtoöya ca checöhuac tlajtule : ― Xetiemabelicö Deus , hua xetieyectieniehuacö , ipampa ye aseco tiempo para yejuatzi tlajuscörurus . Xetieteochihuacö yejuatzi öque oquechejchijque elfecac hua tlöltecpactle , lamör hua ömieyalte .
44006001	Description	Pa nieca tiempo cuöc momeyaqueliöya creyentes seque tli tlajtlajtoöya ca griego opiejque omoquejörojque . Omoquejörojque cuntra joriojte tli tlajtlajtoöya ca hebreo . Oquejtojque que mumustla cuöc quentlacualtea giente , amo oquentlacualtejque cuale imicnusosohuöhua .
60002021	Grace	Pues para ini nönca Deus onemiechnutzque , para ma xecchihuacö cuale hua para ma xecsufrirucö . Porque nuyejque Cristo oquesufrirojque nemopampa , hua onemiechmacatiejque sente ejiemplo , para ma xecchihuacö quiename yejuatzi oquechijque .
53003010	Recommendation	Hua cuöc ompa teyejyeya nemotzölö , ejqueu nemiechtlajtulmacaque , que tlö canajyeca amo queneque tequetes , majcamo tlacua .
43003016	Grace	Pos Deus lalebes quentlasojtlaque tlöltecpactlöca , hua por inu tiemacuc tiesente Conietzi , para que noche tli moneltoca ca yejuatzi , majcamo ixniempolebecö , tlöcamo ma quepeacö nemelestle nochepa .
44019015	Description	Pero cuöc inu checumeme tlöca oquejtojque ejqueu , sente moxicoöne oquennönquele . Oquejto : ― Nequixomate Jesús hua necmate öquenu Pöblo . Pero nemejua , ¿ öquenu nencate ?
66019019	Violence	Hua nequejtac que inu petzoyulcötl hua reyes de tlöltecpactle ca insoltörojua mosentlölejque para mopeleörusque ca yejuatzi öque biloaya ipa inu caböyo istöc hua ca tiesoltörojua .
44027002	Description	Nuyejque oyeya ca tejua Aristarco , öque oyeya de puieblo de Tesalónica pa tlöle de Macedonia . Tonochtie otetlejcoque pa sente börco tli oyeya de puieblo itucö Adramitio . Inu börco oyeya listo para quisas ca puieblos ipan tlöle de Asia . Otequisque de puieblo de Cesarea .
58013003	Recommendation	Xequemelnömectacö de tlin tzactecate ipan cörsel , quieme tlö nentzactane nuyejque nemejua inca yejua . Hua nuyejque xequemelnömectacö niecate tli giente quenmaltratöroa , pues nemejua nuyejque nenquepea nemocuierpo que nuyejque cuale quesufriroa .
51003017	Recommendation	Hua noche lo que tli nenquechihua noso nenquejtoa , xecchihuacö noche tietucöyupantzinco Tlöcatzintle Jesucristo , hua xetietlasojcömatelicö Deus Tajtle por medio de yejuatzi .
48006006	Recommendation	Pero öque queselea machestelestle de tietlajtultzi Deus , yaja ma quepanulte de noche sösantle tlin cuale ca öque quemachtea .
44007005	Description	Deus amo oquemacaque Abraham niontle de nönca tlöle . Nion tepetzi siquiera para cuale quejtus que de melöhuac ihuöxca . Pero melöhuac oqueprometierfejque Abraham que quemacasque nönca tlöle para ihuöxca iyes . Oqueprometierfejque nuyejque que sötiepa de que ye omec , nönca tlöle mocöhuas para ipelhua . Cuöc oqueprometierfejque ini nönca , nimpor ayemo quepeaya Abraham nion sente iconie .
44007019	Description	Inu rey oquencajcayö totötajua . Inu giente de Egipto quenmaltratörojque porque san tequetl que otlajtlöcatque inpelhua , inu rey oquenchihualte ma quecajcöhuacö inpelhua ca sie löro insiel para ma mejmequecö .
43020003	Description	Hua oquistiejque Piero hua inu ocsente machtejque , hua uyajque cöne oyeya mejcöustutl .
44024016	Faith	Por inu confiönsa tli necpea ca Deus , seme nocuajpetzoa para necpeas noyulo chepöhuac que amo niechtieyelfea de niontle sösantle . Pos amo onecchi niontle amo cuale encuntra de giente , nimpor amo onecchi niontle encuntra de Deus .
65001013	Description	Cate quiename ötzintle ipa lamör que cuöc majcoque lalebes motlapachoa ca ipuposunale petzoneltec . Pos ejqueu mismo yejua motlapachoa ca pinöhualestle por tli quechihua . Cate quiename sitlalte tli oquisque de inlocör , pues para yejua Deus quepreparörojque inu tlajtlayohuaquelestle hua tlanextecume nochepa .
48001012	Description	Pues amo onecsele de tlöca , nimpor nionöque tlöcatl amo niechmachte , tlöcamo mismo yejuatzi Jesucristo niechejtetejque .
45007005	Sin	Pues cuöc oc tectocaya tonacayo , inu ley otiechpiepiehualte para ma tecnequecö tetlajtlacusque . Hua ejqueu ca tocuierpo tecchihuaya lo que tli quebicatz mequelestle .
54002007	Faith	Hua Deus niechtlölejque naja quieme netlateotitlantle para netlamachestis de inu mensöje , pos ica melöhuac . Niechtlölejque para ma nequenmachte inu giente tli amo joriojte de quiene omecoac Cristo , para ma moneltocacö . Lo que tli nequejtoa ica melöhuac ; amo neistlacatlajtoa .
62003024	Faith	Öque quechihua tli Deus tiechmandöruro icaca tieca yejuatzi hua yejuatzi nemoa pa iyulo . Deus tiechmacaque Espíritu Sönto , hua por inu tecmate que Deus nemoa pa toyulo .
46010024	Recommendation	Majcamo öque quetiemo lo que tli cuale iyes sa para yaja . Cache ma quetiemo lo que tlin cuale iyes para ocseque .
45012016	Recommendation	Nemonochtie ma xecnequecö tlin cuale para nemocnihua . Amo xectiemucö para nenyesque nenimportöntes . Amo xecdespresiörucö lo que tli sensiyo ica . Amo xomobieyenenebelicö quieme nentlajmatque .
49004031	Recommendation	Xecxelucö de nemejua noche tlajyelejtelestle hua tlabielmequelestle hua cualönelestle hua tlabieltzajtzelestle hua tlabejbicaltelestle , hua noche ocseque sösantle amo cuale .
51001025	Faith	Hua naja onochihuaco nesente tlatequepano de nemonochtie nencreyentes . Pos Deus oniechmacaque inu cörgo para ma nemiechpaliebe nemejua , hua ma netlanunutza cuale de noche tietlajtultzi Deus .
66001014	Description	Tietzo hua tietzonteco istöc oyeya , quiename yechcatl chepöhuac noso quieme tesebetl , hua tieixtelolojua nieseya quieme cuöc möna tletzintle .
47004015	Grace	Pero noche ini nönca sösantle icaca para nemejua , para que cache meyactie nenqueselisque cache meyac tiefavur de Deus . Hua de inu maniera cache nentietlasojcömatelisque ipampa tiechmacalo tiefavur . Hua ejqueu yejuatzi cache quepeasque yectieniebelestle .
43006056	Faith	Öque quecua nonacayo hua cone noyeso seme noca iyes , hua naja neyes ca yaja .
43011027	Faith	Otieyelfe : ― Quiema , Tlöcatzintle . Naja noneltocateca que tejuatzi teCristo tetieConietzi Deus , que tehualmobicac ipa ini nönca tlöltecpactle .
44002042	Faith	Inu creyentes oquesequirojque momachtejque ca inu tlateotitlanme . Oquepeaya gusto yesque intzölö imicnihua . Sa secne otlacuöya hua motlajtlötlajtiöya .
58001009	Grace	Tectlasojtla yectelestle , hua tectlajyelejta tlajtlacule . Ipampaju Deus , öque iloac Deus de taja , metzteochijque ca cache meyac pöquelestle que inu ocseque mocompanierojua .
44012002	Violence	Oquemecte Jacobo icni Xohuö ca espöda .
55002016	Recommendation	Pero xomoxelo de inu tlajtulme tli giente tlanunutza , tli amo quepea proviecho . Pos tli tlanunutza de inu , mocajcalactea cache hua cache ipa tlajtlacule .
62003015	Sin	Öque quetlajyelejta icni icaca tlamectiöne ipa iyulo . Nenquemate que sente tlamectiöne amo quepea nemelestle nochepa ipa iyulo .
43021015	Faith	Hua cuöc ye otlacuajque , Jesús oquelfejque Semu Piero : ― Semu , iconie Xohuö , ¿ teniechtlasojtla cache que ini nöncate ? Otieyelfe : ― Quiema , noTlöcatzintle . Tejuatzi tomomachitea que temetzmonequitea . Oquelfejque : ― Xequentlacualte nocalnielojcuconehua .
46012008	Grace	Pues sente queselea por tieEspíritu beletelestle para tlanunutzas ca meyac machestelestle . Hua ocsente queselea , quiename mismo Espíritu quemacaque , beletelestle para tlanunutzas ca meyac asojcömatelestle .
44007013	Description	Ca ujpa Josie oquixomatque icnihua . Hua ca inu Faraón oquemat de tli giente oyeya Josie .
60003010	Recommendation	Pues : Öque queneque nemes ca pöquelestle hua queneque nemes ipa tunalte cuajcuale , ma quemalfe icamac para majcamo quejto tli amo cuale , hua inenepil majcamo tlacajcayöhua .
44004032	Description	Nochemeju tli omoneltocaque sasie quemachelejque hua sasie quepensörojque . Nionöque amo oquejto que lo que tli quepeaya sa yaja ihuöxca tlöcamo quejtoöya que oyeya inhuöxca innochtie .
46015003	Grace	Pues naja nemiechmöcte lo que tli cache importönte , lo que tli naja nuyejque onecsele : que Cristo omecoaco ipampa totlajtlacul , quiename quejtoa teotlajtule .
66018024	Violence	Hua inu ciudad icaca tlajtlacultec por inmequeles de noche yecteque hua de noche tlayulepantejque hua de innochtie ocseque tli quenmejmectejque ipan tlöltecpactle .
44013048	Faith	Cuöc giente tli amo joriojte oquecajque inu , lalebes quenpöquelesmacac . Opiejque quejtoa que tietlajtultzi Tlöcatzintle lalebes cuale icaca . Omoneltocaque innochtie tli oquemixpejpenque Deus para quepeasque nemelestle nochepa .
66022020	Description	Yejuatzi öque quetestificörojque nönca sösantle quejtulo : ― De melöhuac isejco nehuölös . Amén , ma ejqueu iye . Xehualmobica , Tlöcatzintle Jesús .
50004009	Recommendation	Xecchihuacö san quiene ca onemiechmachte hua onemiechtlajtulmacac . Xecchihuacö noche tli naja nemiechelfe , hua noche tli nenquejtaque que necchihua naja . Ejqueu Deus , öque tiechmacalo yulsiebelestle , iloas ca nemejua .
53003015	Recommendation	Pero amo xecpeacö quieme nemocontrörio , tlöcamo cache cuale xectlajtulmacacö quiename nemocni .
51002008	Recommendation	Xomotlachilicö majcamo huöla yeca ca sente machestelestle tli amo tli balierebe hua sa tlacajcayöhua , hua cana por inu machestelestle nemiechchihualtis ayecmo nentieneltocasque Deus . Porque inu machestelestle sa yebitz de tlöca , hua tiechelfea ma tosujetörucö ca inu mandamientos de tlöltecpactlöca tli oyeya tecpejpeaya . Pos inu machestelestle amo ica de Cristo .
50003014	Faith	Necchihua fuiersa para nenemes cache quieme Cristo . Necneque necases inu premio tli Deus quepealo para naja . Tiechnutzalo para ma tecresibirucö inu premio ompa elfecac porque tecate ca Cristo Jesús .
56002014	Faith	Yejuatzi onetiemacuc topampa tejua , para tiechmöquextisque de tlajtlacule . Hua intiero tiechchepöjque para ma teyecö giente de yejuatzi tli lalebes tecnejneque tecchihuasque tlin cuale .
43005024	Faith	Melöhuac , melöhuac nemiechelfea : Öque quecaque notlajtul , hua moneltoca ca yejuatzi öque niechhualtitlanque , quepea nemelestle nochepa . Hua amo öque quecuntenörus , cache ye oquis de ipa mequelestle hua ye quepea nemelestle .
66021015	Description	Hua inu öngel tli niechnunutzaya quepeaya sente mietro de oro . Ca inu mietro cuale quetemachihuas inu ciudad , hua ipobieltajua , hua itepö .
50003019	Sin	Al fin Deus quenpojpolusque innochtie porque amo tieteochihua Deus tlöcamo seme quepensörojteneme tlacua hua cone hua quechihua tli incuierpo queliebea . Mös quechijtecate tli san petzotec yejua quepensöroa que amo mopinöjtea , tlöcamo mochajchamöhua . Solamiente quepensöroa de sösantle de nönca tlöltecpactle hua amo de Deus .
54003006	Sin	Tli iyes obispo majcamo iye tli quiemach omoneltocac . Porque cuale mochamöhuas , hua Deus quecuntenörusque quiename oyeya quecuntenörojque inu Diöblo porque omochamö .
65001003	Recommendation	Notlasojcöicnihua , necpensöro nemiechejcuelfis sente cörta acerca de quiene Deus tiechmöquextilo tejua ca tiehua nemejua . Hua necuejcuesebeya lalebes para ejqueu nemiechejcuelfisquea , pero sötiepa onecmachele ipa noyulo que cache cuale conbenierebe nemiechejcuelfis ocsente sösantle . Por inu nemiechejcuelfejteca para nemiechanimörus para ma xecmalfejtacö de lo que tli tejua toneltoca . Sa sajpa Deus otiechmöctejque ini sösantle para tejua tli teyecteque . Xomocuajpetzucö encuntra de niecate tli queneque quexexetunisque inu sösantle .
44004002	Description	Innochtie ocuajcualöneya porque Piero hua Xohuö quenmachtejtaya giente . Oquejtojque Piero hua Xohuö que yulebesque giente de intzölö mimejque porque Jesús oyulebihuac .
66018005	Sin	Pues inu ciudad quepea meyac tlajtlacule ; tlö öque quesentlölis itlajtlacul , iyes quieme sente montu tli ases hasta elfecac . Hua öxö Deus quecastecörusque , pos yejuatzi quematihua lo que tli amo cuale oquechi .
43004046	Description	Ohualiloac ocsajpa ipa Caná de Galilea , cöne inu ötzintle oquecuejque vino . Hua oyeya ipa inu puieblo de Capernaum sente tlatequepano de rey . Iconie mococoöya .
45012011	Recommendation	Xetequetecö ca meyac gönas hua amo xeyecö nentlajtlatzejque , cache ipa nemoyulo xecnequecö lalebes nentietequepanusque Tlöcatzintle .
60001008	Faith	Nemejua nentietlasojtla mösque ayec nentieijtaque , hua nemoneltoca tieca . Por inu , mösque öxö amo nentieyejta , pero nenpajpajpöque lalebes , hasta que abele nenquepoa ca tlajtulme de inu pajpöquelestle , porque ica quieme inu pajpöquelestle tli icaca ompa tlaniextelestle .
62004013	Grace	Deus tiechmacaque tieEspíritu pa toyulo . Ca inu tecmate que tejua tecate ca Deus , hua que yejuatzi nemoateca pa toyulo .
43019029	Description	Hua ompa oyeya sente xoctle tientaya de pinögre . Entunses giente oquetiemitejque sente sunectle ca pinögre , hua queyehualuchtelejque sente tlacutl de hisopo , hua oquepachojque itlac tiecamac .
51001013	Grace	Yejuatzi otiechmöquextiluc de ichecöhuales tlajtlayohuaquelestle , hua otiechtlölejque cöne tlamandöruro tieConietzi öque tietlasojtlalo .
45016017	Recommendation	Öxö nemiechtlötlajtea lalebes , nocnihua , xequemejtacö öquemejua quennencuaxeloa tocnihua hua quenchihualtea ma betzecö . Pues inu sösantle ica encuntra de inu tlamachestelestle tli nemejua ye nenquetzecojque . Por inu xomonencuaxelucö de inu nieca giente tli quechihua .
45012007	Recommendation	Hua tlö tiechtocöroa tetlatequepanusque ma tetlatequepanucö . Noso öque quetocöroa tlamachtelestle , ma tlamachte .
43016023	Faith	Hua ipa inu nieca tunale amo nenniechtlajtlanisque niontle . Melöhuac , melöhuac , nemiechelfea : NoTajtzi nemiechmacasque noche tli nentietlajtlanelisque notucöyupa .
66021019	Description	Inu teme de cimiento de inu tepöntle de inu ciudad oyejyeya tlayecchejchijme ca meyactie teme pateyojque hua cualtzetzi . Inu primiero tietetu oyeya de jaspe , hua inu segundo de zafiro , inu terciero de ágata , inu nöbe de esmeralda ,
59004017	Sin	Ejqueu tlö canajyeca quemate quechihuas tlin cuale pero amo quechihua , yaja inu ica tlajtlacule para inu tlöcatl por que amo quechihua .
66019005	Faith	Entunses ocaquestec desde inu trono sente tlajtule tli quejtoöya : Xetiecuicaticö toDeus , noche nemejua nentietlatequepanojua , hua nemonochtie tli nentiemabelea , sea tzequetzetzi noso bejfeye .
47005002	Faith	Pues melöhuac mientras techajchöntecate ipa ini nönca tocuierpo , tecuejcuesebe hua teyelsesebe ipampa lalebes tecnejneque ma motlaquente nönca tocuierpo ca inu cuierpo tli yebitz de elfecac .
48006004	Recommendation	Cara sente de nemejua ma questloco itlachihual yaja mismo , hua entunses tlö quejta que cuale iya , momachelis cuale porque mostlocoa que yaja mismo quechihua cuale , hua amo porque sa quejta que ocsente quechihua amo cuale .
46007036	Recommendation	Tlö canajyeca quepensöroa que amo cuale quetratöroa ichpuch ipampa amo quecöhua ma monömecte , hua tlö cana ichpuch ye panuteca de xebetl ; tlö cana ejqueu conbenierebe , ma quechihua quiename yaja queneque , pues amo tlajtlacule icaca : ma mosietelicö pelalactle hua sisehuantu .
43016002	Violence	Giente nemiechtojtocasque de ipan teopame . Hasta yebitz ura que noche quiejquech nemiechmectisque quepensörusque que ca inu tietequepanojtecate Deus .
66015001	Description	Entunses nequejtac ocsente tietzöbetl bieye hua tiemajte ompa elfecac . Nequemejtac checume öngeles tli quebicaya checume plögas tli sölúltimo betzesque ipan tlöltecpactlöca . Pos ca inu plögas tlames tiecualöneles de Deus .
43018023	Description	Nöhuatihuac Jesús : ― Tlö onequejto tli amo cuale , xecmelöjcopoa de tli amo cuale onequejto . Hua tlö cuale tli nequejtoa , ¿ tli ipampa teniechmaca ?
50004003	Recommendation	Öxö taja , öque seme teniechpaliebejtebitz para tetlanunutztenemeya de Cristo . Mach tecneques , xeniechchibele sente favur . Xequenpaliebe niecate tocnisohuame , Evodia hua Síntique . Pos yejua seme oniechpaliebejque nuyejque cuöc nequennunutztaya giente de inu cuale tlamachestelestle . Nuyejque Clemente hua ocseque tocnihua oniechpaliebejque ipa inu tequetl . Yejua quepea innumbres pa inu ömatl cöne tlajcuelulpancate innumbres de innochtie tli quepeasque nemelestle nochepa .
66016006	Sin	Pos tlöltecpactlöca quenmejmectejque yecteque hua tlayulepantejque , hua inyeso oquis ipan tlöltecpactle . Hua öxö tejuatzi tequenmomaquele yestle ma cojconicö , pos ejqueu quemejmeresieroa .
45006002	Sin	Majcamo ejqueu mochihua . Pues icaca quiename tlö tejua ye otemejmejque para ca tlajtlacule . Hua ejqueu tlajtlacule ayecmo tiechpeas imöc . ¿ Quiene noso oc turavea tetlajtlacojtasque ?
66017011	Violence	Hua inu petzoyulcötl tli oncö onyeya pero öxö ayecmo oncönca , yaja ica inu checuieye rey , hua ica quiename inu checume ocseque . Hua sötiepa meques nochepa .
48004030	Recommendation	Pero ¿ tli quejtoa teotlajtule ? “ Xejquexticö ca queyöhuac inu criada ca tiehua iconie . Pues iconie de inu criada amo mohuöxcatis niontle de lo que tli quetocöroa iconie de sohuatl tli amo ica esclava ” .
54006009	Sin	Pero niecate tli quenejneque moricojtisque biebetzesque ijtec sente trömpa . Pos quenyulnutza tomi , hua tlö quetoca quenequesque sösantle tli amo quepea proviecho hua hasta quenchibelis döño . Hua quemixniempolus niecate tlöca hasta intiero moniempolusque .
66017016	Violence	Hua inu majtlactle cuöcuajme tli tequejtac hua nuyejque inu petzoyulcötl , yejua quetlajyelejtasque inu cacherila . Quequextelisque ca tli moyecchejchihuaya . Quecuejcuelisque itlaquie , hua quecuösque inacayo , hua sötiepa quexutlaltisque .
46008003	Faith	Pero tlö canajyeca tietlasojtla Deus , Deus quixomatihua inu tlöcatl .
45003009	Sin	¿ Tli noso tequejtusque ? ¿ Beles tecate cache cuale tejua tli tejoriojte que nemejua que amo nenjoriojte ? Pues amo . Pues ye tequejtaque que cuale tequentieyelfea joriojte ca tiehua tli amo joriojte , que innochtie cate ipa tlajtlacule .
44007041	Sin	Entunses oquechejchijque sente pesiero . Quenmejmectejque yulcöme para oquebentlölelejque inu ixniehualo . Oquenpöquelesmacac lo que tli oquechejchijque ca inmöhua .
66009020	Sin	Hua tli mocöjque giente , tli amo omejmejque de inu yete plögas tli obetz , yejua amo quecöjque de que quechihuaya tlajtlacule . Amo moyulcuejque tlöcamo oc turavea quesequiroöya quenteochihuaya demunios hua motlancuöquetzaya inmixtla ixniehualojme tli tlachejchijme de tlöca . Pos tlöca quenchejchihua inu ixniehualojme de oro , hua de plöta , hua de tepostle cuöcualtzi , hua de tietetu , hua hasta de cuabetl . Hua inu ixniehualojme abele tlachea nimpor abele tlacaque nimpor abele nejneme .
47005011	Faith	Por inu tetiemabelea Deus , hua tecmachelea inu mabelestle ipa toyulo cuöc tequennunutza giente para ma tequenxexicucö . Pero Deus tiechixomatihua cuale , hua neca seguro de que nemejua nuyejque nentiechixomate ipa nemoyulo quiene tecate de tonemeles .
49002003	Sin	Hua oyeya tonochtie tejua nuyejque tenemeya quiename yejua . Tecneltocaya lo que tli queliebiöya tonacayo . Tecchihuaya lo que tli quenequeya tonacayo hua topensamientos amo cuale . De porsi tecmeresieroöya tiecualöneles Deus ma topa betze , quiename quemeresieroa ocseque .
44002040	Recommendation	Pos ca meyac ocseque tlajtule Piero oquennunutz hua quentlalfiöya . Oquejto : ― Xomomöquexticö de intzölö nöncate tlöca yulpetzoteque .
45008013	Faith	Pues tlö tenemesque san quiene queneque tonacayo , temejmequesque . Cache tlö por tieEspíritu tecmectea itlachihual de tonacayo , tenemesque .
45010011	Faith	Pues quejtoa teotlajtule : “ Öquenu beletes moneltocas tiecatzinco ayec mopejpinöjtis ” .
45001008	Faith	Ca cachto , netietlasojcömatelea noDeus por medio de totieJesucristo por nemonochtie nemejua , ipampa nemoneltoqueles ye macheateca ipa noche tlöltecpactle .
52001004	Faith	Pos tejua tecmate que Deus nemiechtlasojtlalo , tocnihua , hua nemiechixpejpenque .
60004008	Recommendation	Cache de noche sösantle , xomotlasojtlacö lalebes entre nemejua , pues tlasojtelestle quepojpoloa meyac tlajtlacule .
44027001	Description	Cubernadur Festo oquetzontec que yaja quetitlanes Pöblo ca tlöle de Italia . Oquetiemöcte Pöblo hua ocseque priesoste imöc sente capetö itucö Julio . Julio oyeya capetö de sie sientos soltörojte . Oyeya de inu grupo de soltörojte itucö Trupa Augusta .
66015003	Faith	Hua cuejcuicaya icuicateles de Moisés , öque oyeya tietlatequepano de Deus . Nuyejque cuejcuicaya cuicatelestle de yejuatzi Calnielo . Cuejcuicaya ejqueyi : ToTlöcatzintle Deus , öque tomopilea noche checöhualestle , lo que tli tejuatzi tomochejchibele icaca bieye hua tiemajte ; yectec hua melöhuac motlachihualtzi . Tejuatzi tomobetzteca terey de noche naciones .
60002002	Faith	Cache xeyecö quieme pelantzetzi tli quemach otlöcatque . Xequeliebicö lalebes tietlajtultzi Deus , tli amo quepea niontle tli tlacajcayöhua hasta cöne momöquextis . Yaja icaca quiename nochaja lieche cuale tli lalebes queliebea pelantzetzi . Pues por medio de tietlajtultzi cuale mobepöhuas nemoölma .
66014013	Faith	Entunses onejcac sente tlajtule tli huölöya desde elfecac . Niechelfe : ― Xequejcuelo ini nönca : “ Desde necö adelönte , tlö canajyeca meque quieme creyente ca toTlöcatzintle , cuale icnupel ” . “ Melöhuac ” , quejtulo tieEspíritu de Deus . “ Öque ejqueu meques mosiebis de itraböjo . Pero iresultado de lo que tlin cuale oquechi iyös ca yaja hasta ompa elfecac ” .
59001027	Faith	Lo que tli melöhuac cuale religión , tli amo tli quepea de amo cuale tieixtla toDeus öque iloac toTajtzi , yaja ini nönca : que sente tlöcatl ma quentlajpalo hua ma quenpaliebe icnutzetzi hua icnusohuame ipa noche tli yejua quesufriroa , hua ma momalfe para amo momöhuas ca lo que tli amo cuale de ini nönca tlöltecpactle .
51002004	Recommendation	Nemiechelfea ini nönca para que majcamo yeca nemiechcajcayöhua ca tlajtulme cualtzetzi .
66005013	Description	Hua onejcac noche sösantle tli oquechejchijque Deus , noche ompa elfecac hua ipa tlöltecpactle hua itzintla tlöltecpactle hua ipa lamör , hua noche tli ica ; noche onejcac oquejtojque : Yejuatzi öque yehualuteca ipan trono hua yejuatzi Calnielo ma quepejpeacö tlateochihualestle hua respieto hua chamöhualestle hua checöhualestle nochepa .
66008008	Description	Hua inu segundo öngel ontlapitz . Hua obetzeto ijtec lamör quieme sente tepietl tli xutlaya ca tletzintle . Hua inu terciera pörte de lamör omocuec yestle ,
44007058	Violence	Oquequextejque Esteban de ipa puieblo hua oquetecaltejque . Tli oquetecaltejque hua tlatestificörojque cuntra yaja oquetlölejque intzotzomajua icxetla sente peltuntle itucö Saulo .
45015011	Faith	Hua ipa ocsie pörte : Xetieteochihuacö Tlöcatzintle noche quiejquech amo nenjoriojte nencate , hua xetiemabesuticö giente de noche puieblos .
45011036	Faith	Pues de yejuatzi , hua por yejuatzi , hua para yejuatzi , icaca noche sösantle . Yejuatzi ma quepeacö yectieniebelestle nochepa . Amén . Ma ejqueu iye .
43001029	Faith	Ipa mustlateca Xohuö tieyejtac Jesús que hualiloöya ca itlac , hua oquejto : ― Xetieyejtacö tiecalnielojtzi Deus , öque quecuetlabiltisque para quequextisque tlajtlacule de tlöltecpactlöca .
58011031	Description	Por ineltoqueles inu cacherila itucö Rahab amo omec inca inu giente tli amo moneltocaya , pues inu espías de tiegiente Deus tli najnöhualtlacheato yaja oquensele pa ichö quiename iamigos .
43010010	Grace	Ichtejque amo yebitz tlöcamo para tlachteques hua para tlamectis hua tlaniempolus . Naja onehuöla para ma quepeacö nemelestle , inu nemelestle tli bel lalebes cuale ica .
50003020	Faith	Pero tejua tecpea tochö miero ompa elfecac . Tejua tetiechixtecate sente tiemöquextiöne ma hualiloa de elfecac , yejuatzi Tlöcatzintle Jesucristo .
45015007	Recommendation	Por inu , xomoyecnutzacö cuale sie tlöcatl ca ocsie tlöcatl , quieme nuyejque Cristo onemiechyecnutzque . Ejqueu ma quepeacö chamöhualestle Deus .
44021024	Recommendation	Xequenbica inu nöbeme ca taja . Xecchihua nuyejque ca yejua confurme costumbre de joriojte para tomochepöhuas hua teyes cuale ca Deus . Xectlaxtlöhua noche göstos para que yejua cuale mocuajcuöpejpesque hasta itzintech intzo . De inu maniera noche joriojte momacasque cuienta que amo melöhuac lo que tli oquecajque de taja , tlöcamo quematesque que taja nuyejque tejcumpliroa cuale ca inu ley de Moisés .
45004012	Faith	Hua ejqueu nuyejque Abraham icaca tajtle de tli nacayutlatecme ; quejtusneque amo de niecate tli sa monacayutejteque de incuierpo , tlöcamo de tli nuyejque moneltoca , san quiene omoneltocac totöta Abraham antes de que monacayuteques .
44001026	Description	Entunses oqueriforojque abier öque quetocörus . Pos oquetocöro yaja Matías . Así es que yaja omopu inca inu majtlactle huan sie tlateotitlanme .
45004007	Grace	Pues ejqueu oquejto David : Cuale imicnupel quiejquech tlöca intlajtlacul ye oquenperdonörfejque , hua intlajtlacul ye oquepojpolojque .
66011004	Description	Yejua cate tli omojto de yejua cuöc omocuelo de unte cuajme de olivo , hua de unte cantelierojte tli ijcatecate tieixtla Tlöcatzintle öque tlamandöruro ipan tlöltecpactle .
59004009	Recommendation	Xomotequepachucö , xomoyulcocucö , hua xechojchucacö . Nemobiebetzqueles ma mocuepa chuquelestle , hua nemopöqueles ma mocuepa tequepachule .
64001011	Recommendation	Pos taja , notlasojcöicni , amo xecchihua tlin amo cuale quieme giente tli amo cualteque quechihua . Cache xecchihua tlin cuale quieme quechihua giente tlin cualteque . Öque quechihua tlin cuale icaca de Deus . Öque quechihua tlin amo cuale amo tieixomate Deus .
45004011	Faith	Hua cuöc omonacayutejtec inu quemoströro hua caseguröro de que ye oyeya yectec porque omoneltocac , mös turavea ayemo monacayutequeya . Ejqueu Abraham icaca quiename tajtle de noche moneltocaneme , mösque beles amo nacayutlatecme yesque . Pues nuyejque yejua tlö moneltoca Deus quenpubelisque yectelestle .
45006007	Grace	Pos öque ye omec , ayecmo icaca imöc tlajtlacule .
47004010	Faith	Ca nobeyo ca cöne teyabe icaca quiename tlö niese totech tocuierpo tiemequeles de Jesús , para que tienemeles Jesús nuyejque cuale öque quejtas itech tocuierpo .
50002021	Sin	Noche ocseque tocnihua quetiemoa sa tli inhuöxca . Amo quemimportöroa sösantle de Jesucristo .
58011011	Faith	Hua , mösque Sara oyeya machura hua ye lamatzi , pero Abraham omoneltocac hua ejqueu oquesele checöhualestle para queutztis Sara . Pues oquepensöro que iloac de confiönsa Deus , öque queprometierojque que quepeas iconie .
43006039	Grace	Hua yaja ini tietlanequeles de öque niechhualtitlanque , que de noche tli niechmacaque majcamo necpolo nion sente , tlöcamo cache ma nequenyulebite ipa inu sölúltimo tunale .
46008006	Faith	Pero mösque oncate inu niecate , para tejua iloac sa sietzi Deus Tajtle , öque oquechejchijque noche sösantle , hua tonemeles ica para yejuatzi . Hua iloac sa sietzi Tlöcatzintle Jesucristo . Por medio de yejuatzi icaca noche sösantle , hasta tejua tecpejpea tonemeles por yejuatzi .
52003006	Description	Öxö , ye onasecö Timoteo de Tesalónica , cöne nemejua nencate . Hua quebicatz cuale tlamachestelestle de nemoneltoqueles hua de nemotlasojteles . Tiechelfe que seme nentiechelnömeque ca tlasojtelestle hua que nenqueneque lalebes nentiechejtasque , ejqueu quiename tejua nuyejque tecnejneque nemiechejtasque .
60005004	Grace	Entunses cuöc niexihuas öque cache bieyetzintle calnielojpexque iloac , nenqueselisque sente coruna de tlaniextelestle , tli amo tlames nimpor amo pelines .
47003012	Faith	Bieno pues , tecpejpea ini nemöchealestle , hua por inu tetlajtlanunutza ca meyac confiönsa .
61002012	Sin	Pero ini nöncate tlöca cate quiename yulcöme que amo cajasojcömate . Yejua quechihua sösantle quiename yulcötl quechihua , sin que amo quemate lo que tli quechihua . Sa cate para giente quemasesque hua ejqueu mequesque . Tlajtoa amo cuale de sösantle tli yejua amo cajasojcömate . Hua seguramente moxexetunisque .
43012006	Sin	Pos ejqueu oquejto , amo ipampa quentlachiliöya tli porubejte , tlöcamo ipampa oyeya ichtejque hua oyeya tesoriero de inu machtejque , hua quechtequeya de inu tomi tli quebicatenemeya .
62004016	Faith	Tejua tecmate de melöhuac que Deus tiechtlasojtlalo , hua toneltoca ca tietlasojteles . Yejuatzi tlasojtlane iloac . Tlö quejtus öque seme tlasojtlane icaca pos ca inu niesteca que yaja seme icaca ca Deus , hua que Deus nemoateca pa iyulo yaja .
44011019	Description	Cuöc giente oquemectejque Esteban , opiejque quentepotztocaque ocseque creyentes nuyejque . Inu creyentes omoxiexelojque . Seque uyajque hasta pa nación de Fenicia , seque pa nación de Chipre , hua seque hasta pa puieblo de Antioquía . Pa niecate locör inu creyentes quennunutzque sa joriojte de cuale tlamachestelestle . Amo quennunutzque ocseque tli amo joriojte .
54006006	Faith	Cache de melöhuac ejqueu icaca : que öque moneltoca ca toreligión hua ica confurme ca lo que tli quepea , quiema quetlöne lalebes , pero amo tomi .
66013007	Violence	Nuyejque quepermetierfejque ma quechihua guierra ca tli yecteque hua ma ma quenxexico , hua ma quepea checöhualestle hua autoridad ipa noche tribus hua puieblos hua tlajtulme hua naciones .
60002020	Faith	Pues tlö nemejua nenquechihua canajyetla amo cuale , hua por inu nemiechcastecöroa , hua nenquexicoa , ¿ tli proviecho nenquepea ? Pero tlö nenquechihua tlin cuale , hua giente nemiechchibelea tlin amo cuale , hua nenquexicoa , ini nönca quecualejtalo Deus .
58009015	Grace	Ejqueu noso Cristo iloac quiename representönte tli tiechbiquelitze inu yancuec acuierdo noso testamento . Pues yejuatzi omecoaco para ma tiechperdonörucö de noche totlajtlacul tli otecchijque cuöc teyejyeya ipa inu primiero acuierdo . Nuyejque omecoaco para que ejqueu tejua tli Deus otiechnutzque cuale tohuöxcatisque de inu sösantle tli nochepa mocöhuas , tli Deus queprometierojque .
45006001	Sin	¿ Tli tequejtusque noso ? ¿ Oc turavea tetlajtlacojtasque para ma momeyaquele tiefavur Deus ?
49005004	Recommendation	Nimpor amo xequejtucö tlajtulme tli tiepinöjtea , nimpor tlajtulme tuntojte , nimpor tlajtulme de chönsa tli amo cualteque . Pos niecate sösantle amo conbenierebe , cache conbenierebe ma tetietlasojcömatelicö Deus .
66006008	Violence	Hua nequejtac sente caböyo istalectec . Hua öque ipa oyöya itucö Mequelestle , hua quetocaya öque querepresentöroa inu mectlöncale . Hua yejua queselejque checöhualestle para quenmejmectisque inu cuarta pörte de noche giente tli cate ipan tlöltecpactle . Quenmejmectisque ca espöda hua ca öpestle hua ca cocolestle , hua ca yulcöme tli tiecuöneme .
45004016	Faith	Por inu , tecselea lo que tli Deus queprometierojque por toneltoqueles , para que ejqueu tecselea por tiefavur . Hua ejqueu ica seguro para cuale queselisque noche tlöca tli quechihua quiene oquechi Abraham . Pues amo queselisque sa niecate tli queneltoca inu ley , tlöcamo niecate quiejquech moneltoca san quiene ca omoneltocac Abraham , öque icaca tajtle de tonochtie .
44028018	Description	Cuöc inu tlötlajtoönejme romanos oniechecsaminörojque abier tlö canajyetla delito onecchi , oquenejque niechcajcöhuasquea libre porque amo oniechniextelejque arasu para ma nemeque .
45009016	Grace	Entunses amo dependierebe de öquenu queneque , nimpor de öquenu cache cuale momeröhua , cache dependierebe de Deus , öque tiechpililo icnuejtelestle .
46010008	Sin	Nuyejque majcamo tetlajtlacucö ca sohuame , quiename oquechijque seque de yejua , hua omejmejque ipa sa sente tunale veintitrés mil .
45007023	Sin	Cache nequejta ocsente beletelestle ipa nonacayo que yaja inu beletelestle de tlajtlacule , hua quecuajnömeque beletelestle de noyulo . Hua inu beletelestle niechxexicoa hua niechpea quiename neprieso , mientras tlamandöroa ipa nocuierpo .
58006001	Faith	Por inu , ma tecsequirucö adelönte para tobepöhuasque hua tasetibe tetlöca . Ejqueu noso ma tejcöhuacö sie löro tepetzi inu tlamachtelestle de Cristo tli cachto otectzecojque . Nequejtojteca de ini nöncate enseñönsas quiename de neyulcuepelestle para ayecmo öque quechihuas inu sösantle tli quebicatz mequelestle , hua de neltoquelestle tieca Deus ; de inu tlamachtelestle de necuötiequelestle , hua de inu mötlölelestle ipa öque itzontecö , hua de inu yulebelestle , hua de quiene Deus tlajuscörusque hua lo que tli quejtusque mocöhuas nochepa . Pues noche ini nöncate enseñönsas cate quiename sente cimiento de toneltoqueles . Pero öxö ma tecsequirucö ca ocseque sösantle .
46016011	Recommendation	Por inu majcamo öque quedespresiöro , cache xectitlanecö ca cuale ma huöla ca naja . Pues necchixteca yaja ca ocseque tocnihua .
59002014	Faith	Nocnihua , ¿ tli proviecho quepea sente tlöcatl tli quejtoa que moneltoca , pero amo quechihua tlin cuale ? ¿ Beles nenquejtusque que ineltoqueles cuale quemöquextis ? Pos amo .
43007025	Description	Yecuöquenu quejtoöya seque tli oyeya de ciudad de Jerusalén : ― ¿ Amo yaja ini nönca öque quetiemojtecate para quemectisque ?
43020022	Faith	Hua cuöc oquejtojque ini nönca , oquemelpitzque hua oquenmelfejque : ― Xetieselicö Espíritu Sönto .
45010003	Sin	Pues yejua amo quemateya de inu yectelestle tli Deus quetiemacalo , hua quenejneque mochihuasque yecteque sa yejua mismo . Hua amo mosujetöroa para queselisque inu yectelestle tli Deus quetiemacalo .
62005010	Faith	Öque moneltoca tieca tieConietzi Deus quepea ipa iyulo tli quelfejteca que ica melöhuac tli Deus oquejtojque . Öque amo moneltoca tli Deus oquejtojque quejtojteca que Deus istlacatihua cuöc quejtulo que Jesús iloac tieConietzi . Pos yaja inu tli Deus tiechelfilo , hua yaja amo moneltoca .
43014012	Faith	’ Melöhuac , melöhuac nemiechelfea , que inu tlachihuale tli naja necchihua nuyejque quechihuas öque noca moneltoca . Hua cache bieye tlachihuale quechihuas que ini , ipampa naja neyös ca noTajtzi .
56002009	Recommendation	Niecate tli tejtequete quieme esclavos xequentlajtulmaca ma tlaneltocacö ipa noche sösantle . Inteque ma iye cuale para ma quecualejtacö inpatrones .
58012015	Recommendation	Xomotlachilicö cuale majcamo öque moxelo de tiefavur Deus . Majcamo uye entre nemejua yeca tli ica quiename sente plönta chechec tli quenmöhua noche ocseque ca ivenieno .
54003007	Recommendation	Nuyejque conbenierebe ma ocseque giente tli amo creyentes ma seme queyectieniehuacö . Ejqueu giente amo ica tlajtusque , hua inu Diöblo abele quechihualtis ma betze ipa tlajtlacule .
49004007	Grace	Pero cara sente de tejua oquesele sente beletelestle según quiene Cristo oquemacaque .
66016003	Description	Entunses inu segundo öngel oquecuec icupa ijtec lamör . Entunses inu ötzintle de lamör omocuec yestle quieme de sente mejque ijyoc , hua noche sösantle tli neme ijtec lamör omejmejque .
49006006	Recommendation	Amo solamiente xetequetecö cuöc yejua nemiechejta , quiename quechihua seque , tli solamiente queneque mocöhuasque cuale ca giente . Cache xetequetecö quiename nentieesclavos de Cristo , tli nenquechijtecate tietlanequeles Deus ca noche nemoyulo .
60003016	Recommendation	Xenemecö cuale para que amo nenquepeasque niontle tli nemiechpinöjtis ipa nemoyulo , para que niecate tli nemoca tlajtoa pinöhuasque de intlajtul porque innochtie quematesque que nemonemeles tieca Cristo ica cuale .
43006040	Faith	Pos yaja ini nönca tietlanequeles noTajtzi , que tlö canajyeca niechejtas naja que neca netieConietzi hua moneltocas ca naja , ma quepea inemeles nochepa . Hua naja necyulebitis ipan sölúltimo tunale .
44012023	Violence	Pa inu momento sente öngel de Deus oquechihualte Herodes ma mococo porque amo otiechamöjque Deus , tlöcamo oquencö giente ma quechamöhuacö sie yaja . Pos meyactie ocuelte oquecuajque icuierpo de inu rey hua ocueloac hasta cöne omec .
47001003	Grace	Ma tetieyectieniehuacö Deus tieTajtzi de toTlöcatzintle Jesucristo . Pues yejuatzi iloac Tajtle hua por inu tiechpililus tietlöocoltelestle , hua iloac Deus hua por inu seme cuale tiechyulölisque .
54001006	Sin	Seque ye quecöjque ini sösantle tlin cuale , hua mixpolojque ca inu tlajtulme tli amo quepea proviecho .
45001016	Faith	Pues amo nepinöhua de inu cuale tlamachestelestle . Pues por cuale tlamachestelestle Deus quemoströruro tiechecöhuales para quenmöquextisque noche tli moneltoca ; cachto tli joriojte , hua nuyejque tli amo joriojte .
46003011	Description	Pues abele quetlölisque ocsente cimiento tlöcamo solamiente inu tli ye icaca , que iloac yejuatzi Jesucristo .
49005033	Recommendation	Pero cara sente de nemejua xectlasojtlacö nemosohua quiename nemotlasojtla nemejua mismo . Hua sohuame ma quenmabelicö innajnömecua .
51002013	Grace	Hua nemejua nenyejyeya quiename ye onenmejmejque para ca Deus , ipampa nentlajtlacoöya hua ipampa amo nemonacayutejque . Pero nemiechyulebitejque tieca yejuatzi , pues tiechperdonörojque de noche totlajtlacul .
54004014	Recommendation	Amo xequelcöhua de tecusörus inu beletelestle tli Deus metzmöctiluc cuöc inu biebentzetzi quentlölejque inmöhua mopa , hua Deus ontlamachestiluc de taja .
66021001	Description	Entunses nequejtac elfecac yancuec , hua yancuec tlöltecpactle . Pos inu primiero elfecac hua primiero tlöltecpactle ye opojpolejque , hua ayecmo oyeya lamör .
52005016	Recommendation	Seme xepöctacö .
66009006	Description	Hua pa niecate tunalte giente quetiemusque mequelestle hua abele queniextisque , hua lalebes quenequesque mequesque , pero abele mequesque .
52004014	Faith	Pos toneltoca que Jesús omecoac hua sötiepa oyulebihuac . Hua ejqueu mismo toneltoca que niecate tli moneltocaque tieca Jesús hua ye omejmejque , Deus quechihuasque ma huölöcö tieca Jesús .
62004015	Faith	Cuöc öque quejtoa ca noche sentetl iyulo que Jesús iloac tieConietzi Deus quejtusneque que Deus nemoateca pa iyulo , hua yaja icaca tieca Deus .
49004022	Recommendation	Cache nenquetzecojque para nenquecöhuasque inu maniera de nemonemeles tli oyeya nenquesequiroöya , inu nemelestle soltec tli ixniempolejteca , hua mocajcayöhua por itlaeliebeles tli amo cuale .
43010009	Grace	Naja netrönca . Öque por naja calaques , momöquextis ; calaques hua quisas hua queniextis tlacuale .
58011037	Violence	Oquentecaltejque , oquentietejque ca sierra , oquenmejmectejque ica espöda . Motlajtlaquentejtenemeya ica incuetlaxyo de calnielojte hua de chibojte . Oyejyeya porubejte , hua oquesufriroöya meyac sösantle , hua giente quentratöroöya amo cuale ,
62002029	Faith	Nenquemate que yejuatzi yectec iloac . Pos nuyejque nenquemate que noche quiejquech moportöroa yecteque , moportöroa ejqueu porque cate tiepelhua de Deus .
44013047	Grace	Ejqueu tecchihuasque porque Tlöcatzintle ejqueu otiechmandörojque cuöc oquejtojque : Naja temetzixpejpe para teyes quiename sente tlöbile para tequentlöbis giente tli amo joriojte . Temetzixpejpe para tequenmacas nemöquextelestle ca giente de ca nobeyo pa tlöltecpactle .
47004002	Faith	Cache cuale ye otejcöjque inu sösantle tli giente quechihua sa ichtacajtzi , de tli öque mopejpinöjtea . Amo teyajyajteneme ca möñas , nimpor amo tecpatla tietlajtultzi Deus para tequencajcayöhuasque giente . Cache cuale tecpejpetlöhua cuale lo que tli ica melöhuac . Tecnejneque ma ejqueu noche gientes ma quemachelicö ipa inyulo que tequejtoa tlin melöhuac tieixtla Deus .
44002033	Description	Así es que Deus otiemacuc beletelestle para netlölilus ca tiemöyecöntzi . Yecuöquenu toTajtzi Deus otiemacuc Jesús tieEspíritu Sönto quiename ca ye niepa tieprometierfejque . Öxö Jesús tiehualtitlanuc Espíritu Sönto öque quechihualuteca nönca tli nemejua nenquejta hua nenquecaque .
51003010	Recommendation	hua ye nenquetlölejque quiename tlaquentle nemonemeles yancuec , tli moyancuelejteca cache hua cache para cache cuale nentieixomatesque hua cache nenyesque quiename yejuatzi öque oquechejchijque inu nemelestle .
43011004	Faith	Hua cuöc oquecajque Jesús , oquejtojque : ― Ini nönca cocolestle amo ica para ma meque , cache icaca para ma niese tietlachihuales Deus , para ejqueu Deus ma niechmacacö chamöhualestle naja que neca netieConietzi .
45001017	Faith	Pues ini nönca cuale tlamachestelestle tiechejtetea de inu yectelestle tli Deus tiechmacalo cuöc toneltoca hua porque toneltoca . Pues ejqueu tlajcuelulpanca : “ Öque iyes yectec , por ineltoqueles nemes ” .
43019017	Description	Hua otieaseque Jesús . Hua yejuatzi oquixoac , oquebicaloöya tiecorujtzi . Biloac hasta inu locör tli mocuitea Calaviera noso Locör de Mejcötzontecomatl , hua mocuitea ca hebreo Gólgota .
45012006	Faith	Hua tecpea ocsesen tequetl cara sesen tlöcatl san quiene ca Deus por tiefavur oquetiemacaque ocsesen beletelestle para cara sente de tejua . Tlö tecselejque favur para teyesque tetlayulepantejque , ma tetlayulepanticö según toneltoqueles .
66004007	Description	Hua primiero de inu nöbeme oyeya quieme sente leyu , hua inu segundo quieme sente cucobe , hua inu terciero quepeaya ixöyac quieme de sente tlöcatl , hua inu ocsente quieme sente águila cuöc patlöne .
49005015	Recommendation	Por inu noso , xequejtacö cuale nemonemeles quiename nengiente nentlajmatque .
45010012	Grace	Pues amo onca diferiencia entre joreyo hua tli amo joreyo . Pues sie yejuatzi iloac Tlöcatzintle de tonochtie , hua rico iloac para tiechpaliebisque tonochtie quiejquech tetietzajtzelea .
45010004	Faith	Pos ye omocumpliro inu ley cuöc hualiloac Cristo . Ejqueu cuale iyes yectec noche tlöcatl tli moneltoca .
50004006	Recommendation	Majcamo xomotequepachucö por niontle , tlöcamo seme xetieyelficö Deus noche sösantle . Xetietlajtlötlajticö hua xetietlajtlanelicö hua xetietlasojcömatelicö .
46010006	Faith	Öxö , nönca sösantle omocö quieme sente ejiemplo para tejua , para majcamo tequeliebicö tli amo cuale quiename yejua oquechijque .
66009002	Description	Hua oquetlapo pobierta de inu puso , hua de ijtec oquis puctle , quieme puctle de sente yurno lalebes bieye . Hua yejyecatl ocapötzie hua tunale omotlapacho ca inu puctle .
52004006	Recommendation	Majcamo yeca tlajtlaco hua majcamo maprovechöro de sente icni pa ini nönca asunto . Pos toTlöcatzintle quencastecörurus checöhuac innochtie tli quechihua inu sösantle , quiename ye nemiechantesipörfejque hua nemiechtlajtulmacaque .
47005017	Faith	De manieras que tlö canajyeca ica tieca Cristo , ica sente tlöcatl yancuec . Inemeles tli primiero oyeya ye opanuc , hua öxö ye ica yancuec .
43005020	Faith	Pues noTajtzi niechtlasojtlalo naja que neca netieConietzi , hua niechejtetilo noche sösantle tli yejuatzi quechihualo . Hua cache bejfeye tlachihualesme que ini nöncate niechejtetisque , para que ejqueu nemejua nenquetietzöbejtasque .
49004028	Recommendation	Öque tlachtequeya ma ayecmo tlachteque . Cache cuale ma quechihua cuale tequetl ca imöhua , para quepeas tli quetiemacas ca niecate tli quenpoloa .
57001022	Recommendation	Hua xecpreparöro nuyejque locör para naja ; pos necchea que por nemotlajtlötlajteles Deus niechcöhuasque neyös ca nemejua .
58013009	Recommendation	Amo xomocöhuacö ma nemiechbicacö inu meyactie enseñönsas que amo machea de cöne bitze . Pues ica cache cuale ma moquitzque toyulo itech tiefavur de Deus para iyes checöhuac , hua majcamo moquitzque itech enseñönsas tli sa tratörebe de tlö cuale tejcuösque bentle noso amo . Pues inu enseñönsas ayec oquenpaliebe inu giente tli queneltocaque .
52005012	Recommendation	Nemiechtlötlajtea , tocnihua , xequemejtacö niecate tli tejtequete nemotzölö hua nemiechyecöna hua nemiechtlajtulmaca tietucöyupantzinco Tlöcatzintle .
43009022	Description	Ini nönca oquejtojque itötajua , ipampa quenmabeliöya joriojte . Pues joriojte ye omotlölejque de acuierdo que tlö canajyeca quejtus que Jesús iloac Cristo öque Deus tieixpejpenque , ma quisa para que ayecmo ma calaque ipan teopanme hua ma ayecmo quepea pörte ca icompanierojua .
50003003	Faith	Tejua tecate tli tecpea inu nacayutequelestle tli melöhuac . Pos tejua tetieteochihua Deus de melöhuac porque tieEspíritu de Deus tiechpaliebilo . Tejua tetiechamöhua yejuatzi Cristo Jesús , hua amo toquitzquea itech sösantle de tonacayo .
62003023	Faith	Yejuatzi tiechmandöruro ma toneltocacö tietucöyupantzinco tieConietzi Jesucristo hua ma totlasojtlacö sie tlöcatl ca ocsie tlöcatl . Ejqueu tiechmandörojque .
66013011	Description	Entunses onequejtac ocsente petzoyulcötl tli quisaya de ijtec tlöle . Quepeaya unte icuöcuajua , quieme sente calnielojconetzi . Tlajtlajtoöya quieme sente dragón .
46014020	Recommendation	Nocnihua , amo xecpensörucö quiename nenpelantzetzi . Cache xeyecö quiename nenpelantzetzi en que amo xecchihuacö lo que tli amo cuale quechihua tlöca , pero xeyecö quiename ye nentlöca en que xecpensörucö cuale .
59005013	Recommendation	¿ Beles canajyeca de nemejua quesufrirojteca ? Ma motlajtötlajte . ¿ Beles pajpöque canajyeca ? Ma tiemocuicatele Deus .
58012012	Recommendation	Por inu xequencuajpetzucö hua xequenchecöhuacö nemomöhua hua nemotlancuötehua tli cuetlaxejtecate hua quenpoloa checöhualestle .
60001017	Recommendation	Hua yejuatzi öque nentiecuitea “ toTajtzi ” , yejuatzi tlajuscöruro san quiene itlachihual tlöcatl , hua amo tlachecuaejtalo . Por inu ma xetiemabelicö pa noche tunalte de nemonemeles necö ipan tlöltecpactle .
58010036	Recommendation	Pues oc nemiechpoloa nenquexicusque ca paciencia , para que cuöc ye onenquechijque tietlanequeles Deus , cuale nenqueselisque lo que tli Deus queprometierojque .
58011001	Faith	Öxö , neltoquelestle quejtusneque confiönsa de lo que tli abele öque quejta . Tlö tecpea neltoquelestle tecate seguros de que onca inu sösantle de lo que tli tecchea , hua de lo que tli abele tequejta .
49004017	Recommendation	Ini nönca noso nemiechelfea hua nemiechtlajtulmaca por toTlöcatzintle , que ma ayecmo xenemecö quiename niecate tli amo tieixomate Deus , tli yejua neme ca inpensamientos tli amo bajbalierebe .
51002016	Recommendation	Por inu , majcamo yeca tlajto de nemejua por lo que tli nenquecua noso por lo que tli nencojcone , noso por lo que tli nenquechihua ipan tunalte de yelfetl noso tunalte de mietztle yancuec , o noso tunalte de siebelestle quiename söbro .
66007015	Faith	Por inu seme cate ixtla tietrono de Deus , hua yohualen tunale tejtequejtecate para yejuatzi ipa tieteupa ; hua yejuatzi öque yehualuteca ipan trono chöntihuas inca yejua para quenprotejierusque .
44020010	Description	Entunses Pöblo otemuc . Omotlancuöquetz itlac icuierpo de inu peltuntle hua oquenöhuajtec . Entunses oquemelfe inu ocseque : ― Amo xomomajticö porque yulejteca .
55002010	Faith	Por inu necxicoa noche ini sösantle , por impampa niecate tli Deus quemixpejpenque . Pos necneque que yejua ma quepeacö nemöquextelestle tieca Cristo Jesús , hua tlaniextelestle tli ayec tlames .
60005014	Recommendation	Xomopetzucö ca tlasojtelestle cuöc nemotlajpaloa . Nemonochtie tli nencate tieca Cristo ma xecpeacö neyulsiebelestle .
49005021	Recommendation	Xomosujetörucö entre nemejua porque nentiemabelea Cristo .
61003017	Recommendation	Bieno , notlasojcöicnihua , ye nemiechantesipöro de nönca sösantle . Por inu xecpeacö cueröro majcamo nemiechbica incajcayöhuales de giente amo cualteque . Pos majcamo cana iye que nenbetzesque para ayecmo nenquesequirusque nemocuajpetzojtasque .
51003018	Recommendation	Sohuame , xomosujetörucö ca nemonajnömecua , pues ejqueu conbenierebe porque nencate tieca toTlöcatzintle .
54005020	Recommendation	Tli tlajtlacoa xequennunutza imixtla innochtie , para que ocseque momajtisque hua amo quechihuasque lo mismo .
45014013	Recommendation	Por inu , ma ayecmo tostlocucö entre tejua . Cache ma tostlocucö tejua mismos , para que ejqueu amo tecchihuasque niontle tli quechihualtis ma moteputlame sente tocni hua ma betze ipa tlajtlacule .
45002010	Grace	Cache queselisque chamöhualestle hua yulsiebelestle hua quejtasque tietlaniexteles Deus , noche niecate tli quechihua tlin cuale , primiero joriojte , hua nuyejque tli amo joriojte .
58011034	Violence	oquesiebejque checöhuac tletzintle , omöquisque de inespödas de incuntrörios . Cuöc amo chejchecacteque oyejyeya mochecöjque lalebes . Oqueselejque beletelestle para momagasque cuale ipan guierra , hua quencholultejque inu soltörojte estranjieros .
48006017	Faith	Desde öxö , majcamo yeca niechestorböro . Pues necpea nocuierpo chipetlactec por lo que tli onecsufriro , hua inu quemoströroa que de melöhuac neca netietlatequepano Jesús .
66018021	Violence	Entunses nequejtac sente öngel checactec ocajcoc sente tietebiebentzi quiename de molino hua quetitla ijtec lamör . Hua oquejto : Ejqueu quetitlanesque checöhuac inu ciudad bieye de Babilonia hua ayecmo quiema nieses .
65001020	Faith	Pero nemejua , notlasojcöicnihua , cache xomobepöhuacö ipa inu sösantle yectec tli toneltoca . Xomotlötlajtejtacö por inu beletelestle tli Espíritu Sönto nemiechmacasque .
45012002	Recommendation	Hua ayecmo xenemecö san quiene ca neme tlöltecpactlöca , cache xomoyancuelicö ipa nemopensamientos , para ejqueu nenquenenebelisque cötlaja tietlanequelestzi Deus , tli cuale hua yectec hua tlacualejtale .
46015009	Sin	Pues necaca nesötiepa que ocseque tlateotitlanme . Nimpor amo necmeresieroa para neyes netlateotitlantle , pues nequentepotztocac tiegiente de Deus .
62002015	Recommendation	Amo xecnequecö xeyecö de nönca tlöltecpactle . Nimpor amo xequeliebicö tli onca pan tlöltecpactle . Tlö canajyeca quetlasojtla ini nönca tlöltecpactle hua queneque iyes de nönca tlöltecpactle , quejtusneque que amo tietlasojtla toTajtzin Deus .
45002001	Sin	Por inu , tlö taja tetlapinöbea , abele tequejyönas motlajtlacul , amo importörebe öquenu taja . Pos cuöc tecpinöbea noso tequestlocoa yeca ocsente , tomocuntenöroa taja mismo ; porque taja nuyejque tecchijteca lo mismo que inu nieca öquenu taja tecpinöbea .
48002009	Description	Por inu Jacobo hua Cefas hua Xohuö , tli tocnihua quenpejpeaya quiename tlötlajtoönejme , yejua momacaque cuienta de que Deus niechpaliebeliloöya ca tiefavur . Hua ca naja hua Bernabé otiechmacaque inmöyecmö para otiechelfejque que oyejyeya de acuierdo que tejua tequennunutzasque tli amo joriojte , hua yejua quennunutzasque joriojte .
43019023	Description	Hua cuöc soltörojte ye tiecoruspelojque Jesús , ocönque tietzotzomajua , hua oquechijque nobe pörtes , para cara siesente soltöro sente pörte . Hua nuyejque tietlaquie ocönque . Cache tietlaquie amo tlajtzöntle oyeya , tlöcamo noche intiero oyeya desde tlacpac .
45002021	Sin	Taja , noso , tli tequenmachtea ocseque , ¿ tlica amo tomomachtea taja mismo ? Taja tli tetlanunutza nele majcamo öque tlachteque , ¿ tlica tetlachteque ?
46006019	Faith	¿ Amo nenquemajmate noso que nemocuierpo ica tieteupa de inu Espíritu tli yectec iloac , tli iloac nemojtec , tli Deus nemiechmacaque ? Hua nemocuierpo hua nemoespíritu amo nemohuöxca ,
47005014	Grace	Pues tecmate que Cristo tiechtlasojtlalo , hua inu machestelestle tiechchihualtea para ma tetequetecö solamiente para yejuatzi . Pues tomaca cuienta de que sa sie tlöcatl omecoac por tonochtie , hua ejqueu tonochtie tecate quiename tlö ye otemejmejque .
58003001	Faith	Por inu , nocnihua yecteque , tli nuyejque Deus nemiechnutzque desde elfecac , xetieitztacö Jesús , öque iloac tlateotitlantle hua teopexque de lo que tli toneltoca .
44020035	Recommendation	Seme nemiechejtetejtebitz sente ejiemplo , para nenquematesque que ejqueu moneque ma öque tequete hua ma quenpaliebe tli quenchibelea fölta . Xequelnömequecö lo que tli oquejtojque Tlöcatzintle Jesús : “ Cache cuale icnupel öque quetiemaca que öque cöna ” .
58013004	Recommendation	Ica cuale hua yectec ma mosohuajte tlöcatl hua ma monömecte sohuatl , hua yectec ica ma mopöcticö entre yejua . Pero niecate tlöca tli mopöctea ca isohua ocsente hua sohuame tli mopöctea ca inömec ocsente sohuatl , hua innochtie tli mopöctea ca canajyeca que amo yaja icompaniero , noche inu niecate Deus quenjuscörusque hua quencastecörusque .
43020005	Description	Hua otlachix hua oquejtac tatapajme ompa betztaya . Cache amo ocalac .
66016018	Description	Hua otlapetlöneya hua isoluneya checöhuac , hua otlatecuineya , hua ontlaole checöhuac lalebes , que ayec ejqueu tönto lalebes checöhuac ontlaole desde que onies giente ipan tlöltecpactle .
66019010	Faith	Entunses notlancuöquetz icxetla para necteochihuas . Pero niechelfe : ― Amo xecchihua inu . Naja nuyejque neca netietlatequepano de Deus quieme taja hua quieme mocnihua tli tlatestificöroa de Jesús . Sa xetieteochihua Deus . Tiemensöje de Jesús ica lo más importönte de lo que tli quejtoöya tlayulepantejque .
46002010	Grace	Hua yaja inu sösantle tli Deus otiechmachestejque tejua por tieEspíritu . Pues tieEspíritu Deus quejtalo noche sösantle , hasta sösantle de Deus que abele tecajasojcömate .
50002029	Recommendation	Xecselicö ca meyac pöquelestle , pos ica nemocni tieca Cristo . Xecpilicö meyac respieto yaja hua noche tlöca tli cate quieme yaja .
51003020	Recommendation	Nemejua tli nencate neninpelhua , xequenneltocacö nemotötajua ipa noche tli nemiechmandöroa . Pos ejqueu quecualejtalo Tlöcatzintle ma xecchihuacö nemejua tli nencate tieca yejuatzi .
47001012	Faith	Pues tomachelea que cuale tecate . Pos tecmate ipa toyulo que ca noche giente , hua especialmente ca nemejua , toportörojque ca cuale , hua amo ca ume toxöyac . Pues ejqueu quenequihua Deus ma tecchihuacö . Toportörojque ejqueu ipampa Deus tiechpaliebiluc , amo porque tejua lalebes tecmajmate .
43014021	Faith	Öque quepea nomandamiento , hua quechihua , yaja inu tlöcatl niechtlasojtla . Hua öque niechtlasojtla , quetlasojtlasque noTajtzi , hua naja nectlasojtlas hua noniextis ca yaja .
51002023	Sin	Pues nejniese tlajmatque inu mandamientos , porque tlajtlane ma öque iye religioso porque yaja queneque , hua ma mopichaque , hua ma quemaltratöro icuierpo . Pero niecate sösantle amo balierebe ; solamiente öque quechihua inu sösantle para quepeas lo que tli queneque inacayo .
64001006	Recommendation	Cuöc tosejsentlölejque , seque tli opanuque ca taja otiechpubelejque quiene tequenpaliebe ca meyac tlasojtelestle . Pos ica cuale ma ejqueu xequenpaliebe ca noche tli quenchibelea fölta para quesequirusque inojfe . Xequenpaliebe noso san quiene ca Deus quecualejtalo .
55002023	Recommendation	Pero amo xecchibele cöso de inu preguntas tli sa tuntos , tli tlajtlane inu giente tli sa tlajtlajtojteneme . Ye tecmate que inu sösantle sa quebicatz peleitos .
47003018	Faith	Por inu icaca quiename tlö tejua tonochtie ayecmo tixtlapachojtecate para ejqueu cuale tequetztecate tietlaniexteles Tlöcatzintle , quiename tlö ipa sente tiescatl . Ejqueu topatlatebe cache hua cache para teyesque quiename yejuatzi , porque tecpextebe tietlaniexteles cache hua cache . Yaja ini nönca lo que tli tiechchihualtilo Tlöcatzintle öque iloac Espíritu .
58009014	Grace	Cache Cristo sie yejuatzi netiecuetlabiltiluc por medio de inu Espíritu öque iloac nochepa . Hua ejqueu iloac sente cuetlabiltelestle intiero chepöhuac para ca Deus . Hua tlö inu yestle de yulcöme cuale quechepöhuaya innacayo giente , cache ca meyac arrasu tieyesojtzi Cristo cuale quechepöhuas toyulo . Ejqueu ayecmo tiechpinöjtejtas toyulo de lo que tli amo cuale otecchijque de inu sösantle tli quebicatz mequelestle . Pues ye tecmachelea pa toyulo que ye tiechperdonörojque . Ejqueu cuale tetietequepanusque Deus öque nemoa .
44011017	Grace	Pos Deus quenmacaque Espíritu Sönto ma calacoa ipa inyulo quieme otiechmacaque tejua por toneltocaque ca Tlöcatzintle Jesucristo . ¿ Öquenu noso necaca naja para ma netietzacuele Deus ?
49004030	Faith	Hua amo xetiechihualticö ma neyulcoculo tieEspíritu Sönto de Deus , öque tieca yejuatzi Espíritu Deus onemiechseyörojque hasta inu tunale cuöc tomöquextisque por complieto .
66003003	Recommendation	Por inu , xequelnömecta lo que tecseliöya hua otejcac , hua xecchihua , hua xomoyulcuepa . Tlö cana amo tetlacheas , naseti quieme onase sente tlachtejque , hua amo tecmates tlin ura mopa naseti .
62003007	Recommendation	Notlasojcöpelhua , majcamo yeca nemiechcajcayöhua . Noche quiejquech quechihua tlin cuale , quechihua ejqueu porque quepea yectec iyulo quieme Jesús quepealo yectec tieyulo .
62004001	Recommendation	Notlasojcöicnihua , amo xomoneltocacö sampor öque quejtoa que tlanunutza por tieEspíritu de Deus . Cache xequenprobörucö para abier tlö de melöhuac tlanunutza por tieEspíritu Deus noso por ocsente espíritu . Pos meyactie tlayulepantejque istlacateneme tlanunutzteneme ipan tlöltecpactle , tli yejua quejtoa que tlanunutza de pörte de Deus .
44013038	Grace	Xecmajtacö noso , nocnihua , que tejua nemiechmachestejtecate que solamiente Jesús cuale nemiechtlapojpolfisque nemotlajtlacul .
50003001	Recommendation	Pos öxö , nocnihua , xepajpöquecö porque nentiehuöxcahua Tlöcatzintle nencate . Xequejtacö . Amo traböjo para naja nemiechtlajcuelfis ocsajpa tli ye onemiechtlajcuelfe . Pos nemiechserbirus lalebes .
46011034	Recommendation	Hua tlö canajyeca teusebe lalebes , ma tlacua pa ichö . Ejqueu xecchihuacö para majcamo nemiechcuntenörucö Deus . Hua inu ocseque sösantle necarreglörus cuöc neyös nemiechejtati .
43018031	Description	Yecuöquenu oquejto Pilöto : ― Xecbicacö nemejua hua xecjuscörucö por nemoley . Hua joriojte oquelfejque : ― Mocubiernojtzi amo tiechpermitiroa yeca tecmectisque .
46012031	Faith	Pero xecnequecö hua xectratörucö de nenquenselisque inu beletelesme tli cache cuajcuale . Pero naja nemiechejtetis sente maniera de quiene nennemesque tli oc turavea cache cuale .
58007026	Description	Pues yejuatzi iloac tlajtojcöteopexque ejqueu quieme tejua tecnesesitöroöya . Pues tecnesesitöroöya sente tlajtojcöteopexque yectec quiename yejuatzi , hua sin tlajtlacule nimpor niontle tli amo cuale , tlaxelule de tli tlajtlaculteque , tli cache bejcapa iloac que elfecac ;
50004013	Faith	Noche cuale necxicus porque yejuatzi niechyulchecöhualo .
52004003	Recommendation	Pues yaja ini nönca lo que tli quenequihua Deus , que nemonemeles ma iye yectec . Quenequihua majcamo yeca mopajpöcte ca ocseque sohuame tlöcamo solamiente ca tli isohua .
51004002	Recommendation	Xomodedicörucö xomotlajtlötlajtejtacö . Seme xeyectlachixtacö ica nemotlötlajteles , hua xetietlasojcömatelicö Deus .
44007029	Description	Cuöc Moisés oquecac inu , ocholo . Uya ca pan tlöle de Madián . Ompa chönteya quiename sente nejnenque , hua ompa oquepex unte ipelhua .
46011007	Description	Tlöcatl amo queconbenieroa ma mocuötlapacho , pues yaja ica ixniehualo de Deus , hua itech tlöcatl cuale tequejtasque tiecualniexteles Deus . Pero itech sohuatl niese icualniexteles tlöcatl .
51003015	Faith	Hua ma tlamandöro ipa nemoyulo inu yulsiebelestle tli quetiemacalo Cristo . Pues para inu nemiechnutzque Deus , para nenquepeasque yulsiebelestle hua para nenyesque sa sie cuierpo . Hua seme xetietlasojcömatelicö .
58002010	Grace	Pues ejqueu conbenierebeya ma quechihuacö Deus , öque por tiepampa yejuatzi hua por medio de yejuatzi omochejchi noche sösantle . Yejuatzi oquenejque quenhualecasque meyactie tiepelhua para ma yecö ipa tlaniextelestle . Para quechihuasque inu , tieconbenieroöya ma tieyecsencöhuacö toCristo por medio de tiecoco . Ejqueu öxö cuale tiechmöquextilo tejua tli tecate tetiepelhua de Deus .
59004001	Sin	¿ De cöne bitze quierras ? ¿ De cöne bitze peleitos entre nemejua ? Pos bitze por que nenqueliebea lo que tli nemiechpöctea , hua inu tlaeliebelesme momagatecate ipa nemocuierpo .
46005001	Sin	Pues ye omacheac que onca tlajtlacule nemotzölö , que sente tlöcatl quepexteca ichöhuano . Hua inu tlajtlacule lalebes petzotec , que hasta amo mopermitiroa entre giente tli amo creyentes .
46010013	Faith	Ayec nemiechyulpiepiehualtea Amo Cuale cache de lo que tli öque cuale quexicus . Pues cuale tecpeasque confiönsa ca Deus , porque yejuatzi amo quecöhuasque ma tiechyulpiepiehualte cache de lo que tebejbelete tecxicusque . Cache , yejuatzi seme tiechmacalo sente maniera para majcamo tebetzecö , para que cuale tecxicusque .
44020029	Violence	Necmate que cuöc ayecmo oncö neca , huölösque tlöca petzoteque nemotzölö , quiename coyume tli quencuasemana calnielojte .
53001004	Faith	Tejua mismo topöctea de nemotlachihual hua tetlanunutza de nemejua ca ocseque grupos de creyentes ca Deus . Tequemelfea de que cuale nenquexicojtecate meyac sösantle , hua de que nemoneltocatecate mösque giente nemiechtepotztoca .
62004012	Faith	Nion sente tlöcatl ayec otieyejtac Deus . Pero tlö totlasojtla tecmate por inu que Deus nemoateca pa toyulo , hua tietlasojteles oquepex iresultödo ipa toyulo .
48001001	Description	Naja nePöblo , que neca netlateotitlantle . Amo niechtitla yeca sente tlöcatl , nimpor amo niechnutzque Deus por medio de sente tlöcatl para neyes netlateotitlantle . Cache yejuatzi mismo Jesucristo , hua Deus Tajtle , öque tieyulebitiluc de intzölö mimejque , yejuantzetzi niechtlölejque para neyes netlateotitlantle .
58012003	Recommendation	Xecpensörucö cuale de quiene yejuatzi oquexicojque noche lo que tli giente oquejtojque encuntra de yejuatzi . Ejqueu amo xeseyabecö nimpor amo xecuejcuetlaxebecö ipa nemoyulo .
45006005	Faith	Pues tiehua yejuatzi quieme ye otemejmejque ejqueu quiename omecoac yejuatzi . Hua ejqueu nuyejque teyulebesque ejqueu quiename oyulebihuac .
45015010	Recommendation	Hua pa ocsie pörte quejtoa : Xepajpöquecö , nemejua tli amo nenjoriojte , ca tiepuieblo de Deus .
54004001	Sin	TieEspíritu de Deus quejtulo para ma cuale öque quemate , que sö ca itlamejyo tunalte seque moxelusque de inu sösantle tli tejua toneltoca . Pos yejua quencactasque niecate espíritus tli tlacajcayöhua , hua quetocasque inu machestelestle tli yebitz de demunios .
56003001	Recommendation	Xequentlalnömecte ma mosujetörucö ca cubierno hua tlötlajtoönejme , ma tlaneltocacö , hua ma quenequecö quechihuasque sösantle tlin cuale .
61003005	Sin	Pues yejua tli quejtoa ejqueyi amo queneque momacasque cuienta de que pa nieca tiempo oyeya sente elfecac hua sente tlöltecpactle . Inu tlöltecpactle omochejchi de ötzintle por tietlajtultzi Deus , hua oyeya inepantla de ötzintle .
60003018	Grace	Porque Cristo nuyejque oquesufriro tiecoco ipampa tlajtlacule . Mösque yejuatzi iloac yectec , omecoac nemopampa nemejua tli amo nenyejyeya nenyecteque , para onemiechpachojque tieca Deus . Omec tiecuierpo , pero oyulebihuac por tieespíritu .
61002021	Sin	Pues cache cuale uyesquea para yejua tlö ayec quixomatene inu ojtle de yectelestle . Cache petzotec iyes para yejua ipampa ye oquixomatque hua omoxelojque para que ayecmo queneltocaque inu mandamiento yectec tli oqueselejque .
53003006	Recommendation	Öxö , tejua nemiechtlajtulmaca , tocnihua , tietucöyupantzinco Tlöcatzintle Jesucristo , xejcöhuacö sie löro öque quejtoa que yaja tocni pero ica tlatzejque hua inemeles amo ica de acuierdo ca inu enseñönsa tli yaja oquesele de tejua .
45005012	Sin	Bieno pues , por sa sie tlöcatl yaja Adán ocalac tlajtlacule ipan tlöltecpactle . Hua por tlajtlacule ocalac mequelestle nuyejque , hua ejqueu noche tlöca meque por que noche otlajtlacojque .
58011033	Faith	Por medio de inneltoqueles yejua oquetlönque reinos , oquechijque lo que tlin melactec , oqueselejque tiepromiesas de Deus , oquentzacuelejque incamac leunte ,
47004009	Faith	Giente tiechtoca para tiechasesque hua tiechmectisque , pero Deus amo tiechcöhualo . Giente tiechtlajcale , pero amo tiechmectea .
59004004	Sin	¡ Sie tiro amo nenqueneque nentietocasque Deus ! ¿ Quie beles amo nenquemate que öque iyes amigo de ini nönca tlöltecpactle iyes tieenemigo de Deus ? Entunses tlö nemochihua nenamigos de ini tlöltecpactle , nenyesque nenenemigos de Deus .
44016006	Description	Espíritu Sönto amo quencöjque Pöblo hua Silas ma yöcö para tlanunutzasque pa inu tlöle de Asia . Por inu , opanuque pa tlöle de Frigia hua pa tlöle de Galacia .
45010006	Faith	Cache cuöc mojtoa de inu yectelestle tli yebitz por neltoquelestle , quejtoa ejqueyi : Amo xequejto ipa moyulo : “ ¿ Öque cuale tlejcus elfecac ? ” ( Pos amo nesesitörebe öque tlejcus elfecac para öque tietemobis Cristo , pos ye ohualtemoac . )
66016002	Violence	Entunses unya inu primiero öngel hua oquecuec icupa ipan tlöltecpactle . Hua oquisque söhuame lalebes petzoteque hua tiecoco lalebes intech niecate giente tli quepejpeaya sieñas de inu petzoyulcötl hua tli queteochihuaya itesönto .
66005008	Description	Hua cuöc ocönque inu ömatl , inu nöbeme tli yojyulejtecate hua inu venticuatro biebentzetzi omotlancuöquetzque tieixtla inu Calnielo . Hua cöra sente de yejua quepeaya sente örpa . Nuyejque quepejpeaya plötojte tejteconteque de oro tli tientaya de popuchtle ajfeyoc . Inu plötojte de popuchtle querepresentöroa innetlötlajteles de giente tli yecteque .
62005001	Faith	Jesús iloac Cristo , öque Deus tieixpejpenque . Noche öque moneltoca inu icaca tieconie Deus . Quiejquech tietlasojtla toTajtzin Deus , quentlasojtla nuyejque tiepelhua .
48005026	Recommendation	Majcamo tectiemucö inu chamöhualestle tli amo balierebe . Ejqueu amo topiepiehualtisque sente ca ocsente , nimpor amo toxicusque entre tejua .
54005001	Recommendation	Amo xecajajua ca cualönelestle sente tli biebentzi . Cache cuale xectlajtulmaca quieme tlö oyene motajtzi . Hua niecate tli amo biebentzetzi xequentratöro quieme tlö oyejyene mocnihua .
60002012	Recommendation	Xomoportörucö cuale intzölö tlöltecpactlöca , para que cuöc quetiemoa canajyetla para nemiechtieelfisque quiename tlö nenyejyene nentlöca amo nencualteque , cache quejtasque nemotlachihual tlin cuale , hua tieyectieniehuasque Deus ipan tunale cuöc yejuatzi neniextilus ca yejua .
50003006	Sin	Lalebes nechöhuatu oneyeya ipa noreligión . Onequentepotztocaya noche creyentes tli moneltocaque ca Cristo . Onecyecchi noche tli niechmachtejque inu fariseos de inu ley . Pos nionöque amo oquepex tli quejtus cuntra naja .
43004052	Description	Yecuöquenu yaja oquentlajtlane tlin ura opie omoyectlöle . Entunses oquelfejque : ― Iyöla pa sie ura oquecö totunealestle .
43019031	Violence	Hua oyeya viernes de inu semöna . Inu joriojte amo quenejnequeya ma mocöhuacö mimejque ipa coruscuajme ipa söbro , ipampa inu söbro bieye tunale de yelfetl oyeya . Por inu oquelfejque Pilöto ma quenpojpostequelicö imecxehua de niecate tli coruspelcataya para ma mejmequecö nima , hua ejqueu ma quemejcuenicö de ompa .
43019012	Description	Desde cuöquenu quenequeya Pilöto tiecajcöhuas , cache joriojte tzajtzajtzeya , hua quejtoöya : ― Tlö ini nönca tomocajcöbelis , amo tomobetzteca teamigo de César . Öque beletes quejtoa que ica rey , ica enemigo de inu belaja rey César .
43014001	Faith	’ Ma ayecmo xomoyultequepachucö . Xecsequirojtacö xomoneltocacö ca Deus ; xecsequirojtacö xomoneltocacö nuyejque ca naja .
50001028	Faith	Hua amo xomomajticö de toenemigos . De inu maniera nieses de melöhuac que yejua ixniempolejteneme hua nemejua nemomöquextejque de nemotlajtlacul . Es que yejuatzi Deus tequetihua ca nemejua .
43015016	Grace	Nemejua amo nenniechixpejpenque naja , tlöcamo naja nemiechixpejpe nemejua ; hua onemiechtlöle para nenquechihuasque tli nemiechelfe . Hua nemotlachihuales mocöhuas nochepa . Ejqueu noche lo que tli nentietlajtlanelisque noTajtzi notucöyupa , yejuatzi nemiechmacasque .
58011004	Faith	Abel omoneltocac , hua ejqueu otiecuetlabilte Deus cache cuale tiecuetlabiltelestle que Caín . Hua por inu Deus oqueselejque inu bentle , hua ejqueu tlatestificörojque de que Abel oyeya yectec . Hua por inu , mösque ye omec , icaca quiename tlö oc turavea tiechnunutza Abel por ineltoqueles .
46004001	Recommendation	Xetiechpeacö entunses quiename tetlapaliebeöneme de Cristo , tli tiechmöctejque inu tequetl de que ma tetlamachesticö de inu machestelestle de Deus tli mojyöntaya .
66006013	Description	Hua sitlalte obiebetzque ipan tlöltecpactle , quieme chayöbe icox tli seselec de sente icoxcuabetl cuöc checöhuac yejyeca .
46010014	Recommendation	Por inu , notlasojcöicnihua , xecholucö de tlateochihualestle de ixniehualojme .
45012021	Recommendation	Majcamo cache nemiechxexico tlin amo cuale , cache xecxexicucö tlin amo cuale ca tlin cuale .
55002014	Recommendation	Xequentlalnömecte noche creyentes de nönca sösantle , hua xequentlajtulmaca tieixpa Deus ma quecöhuacö de tladiscutirojtasque palöbras , porque inu amo quepea proviecho . Solamiente tlaperjudicöroa ca niecate tli quecaque .
59004008	Recommendation	Xomopachucö tieca Deus , hua yejuatzi nepachulus ca nemejua . Xomoquextelicö inu tlajtlacule tli nenquechijque ca nemomöhua , nemejua tli nentlajtlaculteque . Nemejua tli nencate de ume nemoyulo , sa xecnequecö lo que tli yectec .
59002009	Sin	Pero tlö cache nenquetlöcayejta sente tlöcatl que ocsente , nentlajtlacojtecate , hua inu ley nemiechcuntenöroa de que nencate nentlajtlaculteque .
52004007	Grace	Pues Deus amo tiechixpejpenque para ma tenemecö ipa petzoyutl , tlöcamo quenequihua ma iye yectec tonemeles .
45001018	Sin	Pos ye quemoströrojque Deus tietlabielmequeles desde elfecac cuntra noche giente porque tlajtlacoa hua amo tierespetöroa Deus . Pues yejua , ipampa tlajtlaculteque cate , amo queneque quecöhuasque ma machea lo que tlin melöhuac .
62004007	Faith	Nocnihua , ma totlasojtlacö . Tlasojtelestle yebitz de Deus , hua cuöc öque quetlasojtla icni niesteca que yaja icaca tieconie Deus hua que tieixomate Deus .
62002009	Sin	Tlö öque quejtus que tlöbile ye tlaniextea pa iyulo , pero quetlajyelejta icni , pos yaja turavea oc quepea tlayohuaquelestle ipa iyulo .
60004014	Grace	Tlö giente nemiechpöpöca ipampa nencate de Cristo , cuale nemocnupel , pues yejuatzi Espíritu de Deus , öque quepealo tlaniextelestle , iloac nemotlac .
44021019	Grace	Pöblo oquentlajpalo . Oquenpubele noche lo que tli Deus oquepaliebejque para oquechi intzölö giente tli amo joriojte .
43008046	Sin	¿ Öquenu de nemejua queniextis tlajtlacule notech ? Entunses tlö nequejtoa tlin melöhuac , ¿ tlica noso amo nemoneltoca ca naja ?
58010017	Grace	Hua quesequiruro quejtulo : Hua de intlajtlacul hua de lo que tli amo cuale oquechijque ayecmo quiema nequelnömeques .
46001005	Grace	Siendo que nencate ca Cristo , ye nenquepea ricojyutl de noche sösantle , pos nenquepea de noche tlajtule hua de noche machestelestle .
45015030	Recommendation	Nemiechtlötlajtea noso , nocnihua , por toTlöcatzintle Jesucristo , hua por tietlasojteles Espíritu , ma xeniechpaliebicö ca nemotlajtlötlajteles tieca Deus por naja .
43007020	Violence	Onöhuatque giente , hua oquejtojque : ― Demuño tecpea . ¿ Öquenu queneque metzmectis ?
45003025	Grace	Deus otietiemacuc Cristo para que tieyesojtzi ma iye sente cuetlabiltelestle . Ejqueu Deus cuale quenperdonörfisque intlajtlacul de noche giente tlö moneltoca tieca Cristo . Ejqueu cuale tequejta que Deus oquechijque cuale cuöc pa nieca tiempo amo oquechijque cöso de intlajtlacul giente porque quenpililoöya paciencia .
43018018	Description	Hua ompa ijijcataya policías hua esclavos . Ye oquechejchijque tletzintle de tecole , ipampa lalebes siehua , hua yejua omotojtotunejtaya . Hua nuyejque ijcataya Piero inca yejua omototunejtaya .
49006011	Recommendation	Xectlölicö noche inu tlaquentle de guierra tli Deus tiechmacalo . Ejqueu cuale nenquexicusque ipetzomöñas Diöblo .
43013037	Faith	Otieyelfe Piero : ― Tlöcatzintle , ¿ tlica abele temetzmotoquelis öxö ? Nonemeles nectiemacas mopampantzinco .
50004007	Faith	Entunses nenquepeasque inu yulsiebelestle tli yebitz de Deus , tli abele öque casojcömates . Hua ejqueu nenquepensörusque quiene conbenierebe , hua ipa nemoyulo nenquenequesque sösantle cuale .
59003009	Faith	Ca tonenepil tetieyectieniehua Tlöcatzintle toTajtzi , hua ca sie yaja tonenepil tequentlabejbicaltea tlöca tli omochejchijque ipa tieixniehualo Deus .
46005010	Sin	Amo nequejtusnequeya que ma xomoxelucö por complieto de noche giente de tlöltecpactle tli tlajtlacojtecate ejqueyi , nimpor de tli moxicoa noso tli tlachteque , noso tli quenteochihua ixniehualojme . Para nemoxelusque de noche niecate , solamiente que ayecmo nenchajchöntene ipa ini nönca tlöltecpactle .
44026009	Sin	’ Pos antes naja nuyejque onecpensöro ocsie . Onecpensöro que conbenierebeya necchihuas meyac sösantle en cuntra de tli moneltocaya tietucöyupantzinco Jesús de Nazaret .
61002014	Sin	Seme quepensörojtecate de que mopöctisque ca isohua ocsente , hua abele quecöhua de tlajtlacusque . Yejua quemixnutza giente tli amo checacteque ipa inyulo para ma tlajtlacucö ca yejua . Ye macostumbrörojque seme mijicoltea lo que tli amo inhuöxca . Impa betzes tietlabejbicalteles Deus .
43010012	Description	Cache öque sa tequetque , tli amo icaca calnielojpexque , hua amo ihuöxcahua inu calnielojte , cuöc yaja quejta yebitz coyutl , quencajcöhua calnielojte , hua choloa . Hua coyutl quemajase hua quencuaxieloa calnielojte .
59001019	Recommendation	Ye nenquemate ini nönca , notlasojcöicnihua . Pero nemonochtie ma seme xeyecö xelistos para nentlacaquesque . Pero amo sa nima xetlajtlajtucö , hua amo nima xecualönecö .
46009014	Recommendation	Ejqueu otlamandörojque Tlöcatzintle , que niecate tli tlajtlanunutza cuale tlamachestelestle ma motlacualticö de inu mismo tequetl .
43012046	Grace	Naja onehuöla quieme netlöbile pa ini nönca tlöltecpactle para que noche öque noca moneltoca , majcamo mocöhua pa tlajtlayohuaquelestle .
43005014	Description	Sötiepa Jesús oquenömejque ipa teopantle hua oquelfejque : ― Xequejta , ye otepajtec . Ayecmo xetlajtlaco , para majcamo metzase canajyetla cache petzotec .
46016014	Recommendation	Noche tli nenquechihua , xecchihuacö ca tlasojtelestle .
43014015	Recommendation	’ Tlö nenniechtlasojtla , nenquechihuasque lo que tli nemiechmandöroa .
58012025	Recommendation	Por inu xecpeacö cueröro amo cana de repiente amo nentieneltocasque yejuatzi öque nemiechnunutzalo . Pues inu nieca giente abele omöquisque de incastigo cuöc amo quechibelejque cöso Moisés öque quennahuatiöya necö ipan tlöltecpactle . Entunses cache ca meyac arrasu tecselisque tocastigo tlö tocuepasque hua amo tetiecaquesque yejuatzi öque tiechnunutzalo desde elfecac .
48004008	Sin	Oyeya , cuöc ayemo nentieixomateya Deus , nenyejyeya nenesclavos de niecate tli giente quencuitea deuste , mös de melöhuac amo deuste cate .
44003026	Grace	Deus tieyulebitiluc tieTlatequepano . Tiehualtitlanque ca nemejua cachto para que tieConietzi ma nemiechbendeseyumacacö . Oquechijque ejqueu para ma quisa cara sesen tlöcatl de ipa itlajtlacul .
44010039	Violence	Tejua tecate tetestigos de noche lo que tli oquechijque Jesús ipa estado de Judea hua ipa ciudad de Jerusalén . Sötiepa giente otiemectejque . Otiecoruspelojque .
46001010	Recommendation	Öxö , nocnihua , nemiechtlötlajtea tietucöyupantzinco totieJesucristo , xeyecö nemonochtie de acuierdo . Majcamo xomonencuaxelucö , tlöcamo cache xomosietelicö ca sasie nemopensamiento hua sasie nenebelestle .
51001021	Sin	Hua oyeya nemejua nenyejyeya quiename nenestranjieros para ca Deus . Nemoponieroöya ca yejuatzi por lo que tli nenquepensöroöya ipa nemoyulo . Pues sa nenquechihuaya lo que tli amo cuale .
55002022	Recommendation	Taja noso xecholo de inu sösantle tli queliebea inacayo de öque oc icaca pelalactle . Xectoca yectelestle , neltoquelestle , tlasojtelestle , hua siebelestle inca innochtie tli tietzajtzelea Tlöcatzintle ca noche sentetl inyulo .
51003001	Faith	Bieno pues , tlö ye onenyojyulejque tieca Cristo hua onemiejque de ipa mequelestle , xectiemucö inu sösantle tli ica de tlacpac , cöne Cristo yehualuteca ca tiemöyecmö Deus .
66008007	Violence	Hua inu primiero ontlapitz . Entunses tlatesebiluc , hua obetz tletzintle hua yestle itzölö tesebetl ipan tlöltecpactle . Hua inu terciera pörte de tlöltecpactle oxutlac , hua inu terciera pörte de cuajme , hua noche sacatl xoxoctec oxutlac .
66011017	Faith	Oquejtojque : Temetzmotlasojcömachelea tejuatzi , toTlöcatzintle Deus , öque tomopilea noche checöhualestle , öque tomobetzteca hua tomobetztaya ; ipampa ye tomönele mochecöhualestzi , hua ye tomotlacubernörfejteca .
43004010	Grace	Onöhuatihuac Jesús hua oquelfejque : ― Tlö tequixomatesquea tietlöocoles Deus , hua tecmatesquea oquenuju metzelfea : “ Xeniechmaca ma nötle ” , taja tetlajtlanesquiöya de yaja , hua yaja metzmacasquiöya ötzintle tli quetiemaca nemelestle .
51003004	Grace	Cristo mismo iloac nemonemeles , hua cuöc yejuatzi niexihuas , entunses nuyejque nemejua nenniesesque tieca yejuatzi ijtec tlaniextelestle .
43020031	Faith	Noche tli quepea nönca ömatl onequejcuelo para ma xomoneltocacö que Jesús iloac Cristo , öque Deus tieixpejpenque , hua que iloac tieConietzi Deus . Pues tlö nemoneltoca nenquepeasque nemelestle tietucöyupantzinco .
62004006	Faith	Pero tejua de Deus tecate . Quiejquech tieixomate Deus tiechyejcaque tli tequejtoa . Quiejquech amo cate de Deus , amo tiechchebelea cöso . De inu maniera tecmate cötlejua tiepea Espíritu Sönto öque tiechmachtilo tlin melöhuac , hua nuyejque tecmate cötlejua quepea inu espíritu amo cuale tli quencajcayöhua .
65001012	Description	Yejua mocajcalactea para tlacuösque nemotzölö ipa inu tlacuale de tlasojtelestle tli nenquecua . Tlaperjudicöroa quiename tietebiebentzetzi tli mojyöna ijtec lamör , que cuöc pano börcos impa , quenxexetunea börcos , ipampa amo nejniese . Cate quiename calnielojpexque que amo pejpinöhua que sa yejua tlacuajtasque mös que incalnielojua amo quentlacuajcualtea . Cate quiename sente mextle tli amo quebicatz queyabetl , que cuöc yebitz yejyecatl nima quebica . Cate quiename cuajme tli amo quetiemaca infruto mösque ye tiempo para quetiemacasque . Cate cuajme tli ye huajhuöjque hua ye quencojcopinasque ca noche innelhuayo .
44005015	Description	Pos giente quenquextiöya cocoxcötzetzi ca pa ojtle . Quentlöliöya ipa tlapechme hua ipa petlame para cuöc panus Piero siquiera ma pano itunal impa seque de yejua para ma pajtecö .
49006016	Faith	Hua ipa noche sösantle xecönacö inu escudo que icaca yaja nemoneltoqueles . Pues ca inu cuale nenquensiebisque inu fliechas tli xutlatebitze , inu sösantle amo cuale tli quentitlane Amo Cuale Tlöcatl .
51003023	Recommendation	Cuöc nenquechihua canajyetla , xetequetecö ca meyac gönas , quiename tlö nenquechijtane para toTlöcatzintle hua amo para giente .
58012016	Recommendation	Majcamo uye yeca tli mopöctea ca sohuame tli amo isohua , hua majcamo uye yeca que amo pa tlacheane . Pos ejqueu oyeya Esaú amo pa tlacheane , hua por sente tlacuale oquenamacac ideriecho tli quepeaya porque mayur oyeya .
43018040	Sin	Yecuöquenu innochtie otzajtzajtzeque ocsajpa , oquejtojque : ― Ini nönca amo xomocajcöbele , tlöcamo xomocajcöbele yaja Barrabás . Pos Barrabás oyeya ichtejque .
55003004	Sin	Sa tlanöhualasesque . Sa quechihuasque sösantle sin que amo cachto quepensörusque . Tientasque de chamöbelestle . Sa quenequesque mopöctisque . Amo quenequesque yesque ca Deus .
50002009	Grace	Por inu Deus otiechamöhualuc Jesús . Tietlejcabiluc pa elfecac hua tietlöliluc ca tiemöyecmö . Otiemacuc sente numbre cache importönte que noche ocseque numbres . Quejtusneque que tieConietzi cache bieyetzintle de noche .
61001016	Description	Cuöc nemiechmachestejque de quiene Cristo iloac checöhuac hua de quiene hualiloas , pos amo oyeya sa de cuientos quiename tli giente de möña quinbentöroa . Cache tejua mismos tetieijtaque ca toixtelolojua quiene iloac bieyetzintle lalebes .
61003016	Sin	hua ejqueu nuyejque noche quejcueloa icörtas . Hua ipa inu cörtas tlajtoa de nönca sösantle , mös ocseque sösantle tequeyo para öque casojcömates . Por inu es que seque tli amo quemajmate hua amo checacteque cate de inneltoqueles , yejua case itlajtulhua hua quejtoa que quejtusneque ocseque sösantle . Pos ejqueu mismo quechihua ca ocseque teotlajtule tli tlajcuelulpanca . Ejqueu mixniempoloa yejua mismo .
44014014	Description	Pero cuöc inu tlateotitlanme Bernabé hua Pöblo ocasojcömatque lo que tli quechihuasquea , opiejque quetzutzomunejque intzotzomajua hua ocalactequisque intzölö giente . Otzajtzajtzeque . Oquejtojque :
45015008	Faith	Nequejtoa noso , que Cristo Jesús onechihualuc tlatequepano de joriojte para ma niese que Deus iloac melöhuac , hua para ma cafirmörucö inu promiesas tli Deus oquenmacaque ca intötajua de joriojte .
59001026	Sin	Tlö canajyeca quepensöroa que ica religioso pero amo mocontrolöroa de tli quejtoa pues inu tlöcatl mocajcayöjteca ipa iyulo , hua sa nienca ireligión .
43015020	Recommendation	Xequelnömequecö ini tlajtule tli onemiechelfe . Sente esclavo amo ica cache bieye que itieco . Tlö naja niechtepotztocaque nuyejque nemejua nemiechtepotztocasque . Tlö amo oquechijque tlöltecpactlöca lo que tli onequejto naja , nuyejque amo quechihuasque tli nenquejtusque nemejua .
43008031	Faith	Hua inu joriojte tli moneltocaque tieca Jesús quemelfiloöya ejqueyi : ― Tlö nemejua nenquesequirojtasque ipa notlajtul , nenyesque de melöhuac nomachtejcöhua .
44007011	Description	’ Entunses omochi öpestle hua meyac tiecoco tietunie ompa pa Egipto hua pa tlöle de Canaán . Pos totötajua amo oquepexque tli quecuösque .
63001004	Faith	Lalebes onepajpöc cuöc onecmat que seque de mopelhua quechihua lo que tli quejtoa tietlajtultzi Deus tli melöhuac . Pos ejqueu toTajtzin Deus tiechmandörojque ma tecchihuacö .
54005008	Faith	Pero tlö canajyeca amo quenpaliebea noche ifamiliares , hua espesialmente itötajua hua ipelhua hua tli cate pa ichö , yaja ye quechihua encuntra de toneltoqueles , hua cache amo cuale ica que sente tli amo moneltoca .
58010022	Faith	Por inu , ma tasete ca noche sentetl toyulo , hua ca toneltoqueles tli amo moyulcuiecuepa , hua ca toyulo tli ye omochepö para que ayecmo tiechtieyelfea , hua ca tocuierpo tli omopajpöc ca ötzintle chepöhuac .
48001023	Description	Solamiente oquecajque de naja que nele : “ Inu nieca tlöcatl tli oyeya tiechtepotztocaya hua quenequeya quexexetunis toreligión , öxö tlanunutza de inu sösantle tli toneltoca ” .
44027034	Recommendation	Por favur xetlacuöcö . Lalebes impurta para que nemomöquextisque de ipa nönca peligro . Pos nion sente tlöcatl meques nimpor quisas herido nion tepetzi .
66002003	Faith	Nuyejque necmate que taja tecxicojteca hua tecöguantöroa meyac sösantle por nopampa , hua amo teseyabe .
56002002	Recommendation	Xequemelfe biebentzetzi ma queyecpensörucö , ma cuale mocontrolörucö , hua ma cuale quebicacö innemeles . Ma yecö cuale de inneltoqueles hua de intlasojteles hua de inxicojteles .
44017030	Recommendation	Ca ye niepa amo casojcömatque tlöca lo que tli oquechijque cuntra Deus . Por inu Deus oquechijque quiename tlö amo yetla tlajtlacoöne . Cache öxö Deus quennahuatilo tlöca ipa noche locör que ma moyulcuepacö de intlajtlacul .
43019025	Description	Hua itlac tiecorujtzi de Jesús ijijcataya tienönajtzi hua icni sohuatl de tienönajtzi , ca tiehua María , isohua Cleofas , hua nuyejque María de puieblo de Magdala .
66019013	Description	Hua quepealoöya tietlaquie que motlapalulte ca yestle , hua necuitiloöya Tlajtule de Deus .
46008009	Recommendation	Pero xecpeacö cueröro majcamo iye que canajyeca tli amo checöhuac ineltoqueles ombetzes ipa tlajtlacule ipampa nemiechejtas que cuale nenquecua .
44013034	Grace	Hua de que tieyulebitiluc Jesús para majcamo palöne tiecuierpo , Deus oquejtojque ejqueyi : Seguramente nemiechmacas nemejua noche inu bendiciones lo que tli onequelfe David que necmacas yaja .
43014020	Faith	Ipa inu nieca tunale nemejua nenquematesque que naja neca tieca noTajtzi , hua nemejua nencate ca naja , hua naja ca nemejua .
62002003	Faith	Tlö tecchihua tli Deus tiechnahuatilo , entunses tecmajmate que tetieixomate de melöhuac .
43008024	Sin	Por inu onemiechelfe que nenmejmequesque ipa nemotlajtlacul ; ipampa tlö amo nemoneltocasque que naja necaca , nemejua ipa nemotlajtlacul nenmejmequesque .
66017006	Sin	Hua nomacac cuienta que inu sohuatl oyeya tlöhuönque ca inyeso de yecteque hua de tli quenmejmectejque ipampa tlatestificörojque de yejuatzi Jesús .
58012017	Description	Pues ye nenquemate que yaja sötiepa quenequeya queselis inu bendeseyu de itajtzi . Pero ayecmo oquenejque Deus , mösque yaja chucaya lalebes , hua quetiemoöya locör para quepatlas de lo que tli oquechi , pero ayecmo oqueniexte .
43007012	Description	Hua chajchalöneya giente por yejuatzi , pues seque quejtoöya : ― Cuale tlöcatl icaca . Hua ocseque quejtoöya : ― Amo , cache quencajcayöhua giente .
44011021	Faith	Tlöcatzintle quenmacaque beletelestle para tlanunutzasque cuale , hua meyactie moneltocaque hua mocuejque ca Tlöcatzintle .
52002004	Faith	Cache seme tetlanunutztecate para que Deus quecualejtasque lo que tli tequejtoa . Pos yejuatzi tiechixnenebelejque hua tiechtlölejque quieme teencargödos de inu cuale tlamachestelestle . Ejqueu tetlanunutza tejua , amo para quecualejtasque giente , tlöcamo para ma quecualejtacö Deus , öque tiechixnenebeliluteca toyulo .
46015057	Grace	Pero ¡ tlasojcömate Deus ! Pues yejuatzi tiechchihualtilo para tetlatlönesque ipa mequelestle por medio de toTlöcatzintle Jesucristo .
54005005	Faith	Pero sente tli de melöhuac ica icnusohuatl , tli icaca sa isiesiel , yaja quechea que Deus quepaliebisque , hua quededicöroa itiempo para motlajtlötlajtejtas hua motlajtzajtzelejtas tieca Deus yohualen tunale .
43016024	Grace	Hasta öxö amo tli nentlajtlantecate notucöyupa . Xetlajtlanecö noso , hua nenquepeasque para que nemopajpöqueles ma momeyaquele .
46007021	Recommendation	Beles taja oteyeya teesclavo noso tetlatequepano cuöc ometznutzque . Amo xomotequepacho por inu . Mösque tlö cana cuale tequisas para ayecmo tetlatequepanojtas , cache cuale xecchihua inu .
65001019	Sin	Yejua ini nöncate nemiechnencuaxeloa para ayecmo nenyesque de acuierdo nemonochtie . Yejua sa quetoca sösantle de nönca nemelestle ; amo quepejpea tieEspíritu de Deus .
48001006	Sin	Nectietzömate lalebes que nemejua isejco nentiecöjtecate yejuatzi öque nemiechnutzque por medio de tiefavur de Cristo . Pos ye nenquetocatecate ocsente tlamachestelestle
58012014	Recommendation	Xectiemucö yecsiebelestle para ca noche giente , hua nuyejque xectiemucö yectelestle . Pues abele yeca tieyejtas Tlöcatzintle sin que iyes yectec .
43021006	Description	Hua yejuatzi oquemelfejque : ― Xectlajcalecö tarröya ca imöyecömpa börco , hua nenqueniextisque . Yecuöquenu oquetlajcalque ca ompa , hua öxö abele quequextiöya , ipampa lalebes meyactie mimechte .
46007019	Recommendation	Porque amo importörebe öque iyes nacayutlatectle noso amo ; lo que tli importörebe ica ma öque quechihua lo que tli Deus tiechmandöruro .
45012008	Recommendation	Tlö öque quetocöroa para tietlajtulmacas , ma tietlajtulmaca . Tlö öque tlaxiexeloa ma quechihua sin quetiemus canajyetla para yaja mismo . Tlö öque tlayecöna , ma queyectlachile . Tlö öque quechihua tlin cuale inca ocseque , ma quechihua ca meyac pöquelestle .
44019002	Faith	Oquentlajtlane : ― ¿ Onentieresibirojque Espíritu Sönto ipa nemoyulo cuöc nemoneltocaque ? Oquenönquelejque : ― Pos nimpor ayemo tejcaque tlö onca Espíritu Sönto .
53003014	Recommendation	Tlö canajyeca amo quechihua cöso de lo que tli tequejtoa ipa ini nönca cörta , xequejtacö cuale öquenu yaja , hua ayecmo tli xecpeacö ca yaja , para que yaja mismo quepinöhuas .
46015050	Sin	Nemiechelfea ini nönca , nocnihua , que tonacayo hua toyeso abele quepeasque pörte cöne Deus tlamandöruro . Pues abele quepeas pörte lo que tli palöne ompa cöne amo onca palönelestle .
43006027	Recommendation	Amo xetequetecö por tlacuale tli sa tlame , cache xetequetecö por inu tlacuale tli ayec tlame hua tli quetiemaca nemelestle nochepa . Yaja naja öque onochi netlöcatl nemiechmacas de ini nönca tlacuale , pues noTajtzin Deus quecualejtalo ma necchihua inu .
59004003	Sin	Noso beles nentietlajtlanelea , pero amo nemiechmacalo ipampa nentlajtlane quiene amo conbenierebe , pues sa nenqueneque para nemopöctisque .
49005020	Faith	Seme xetietlasojcömatelicö Deus toTajtzi por noche sösantle tietucöyupantzinco toTlöcatzintle Jesucristo .
48003006	Faith	Ejqueu omochi ca Abraham : “ Omoneltocac tieca Deus , hua Deus oquepubelejque ineltoqueles quiename yectelestle ” .
66021023	Grace	Hua inu ciudad amo quenesesitöroa ma uye tunale nimpor mietztle , pos tietlaniexteles de Deus tlaniextea ompa , hua yejuatzi Calnielo iloac tlöbile de inu ciudad .
45008009	Faith	Cache nemejua amo nenquetoca nemonacayo , tlöcamo nentietoca Espíritu , tlö quejtus tieEspíritu Deus nemoa ipa nemoyulo . Pero tlö canajyeca amo tiepea tieEspíritu Cristo , quejtusneque que amo icaca tiehuöxca yejuatzi .
45011023	Faith	Hua nuyejque yejua , tlö cana ocsajpa moneltocasque , pues ocsajpa motzecusque itech inu cuabetl , pues Deus quepealo checöhualestle para ocsajpa quentzecusque .
66014005	Description	Yejua ayec oquejtojque tli amo melöhuac . Amo quepejpea niontle tlin amo cuale .
44024014	Faith	Temetzmolfelis ixmantete que netietequepanoa Deus öque notötajua tietequepanojque . Ini nöncate tiechcuitea grupo de nazarenos porque tejua tectoca ini tieojfetzi Deus yancuec . Noneltoca ca noche lo que tli tlajcuelulpanca pa inu ömatl de ley hua inu ömame tli oquejcuelojque tlayulepantejque .
45013008	Recommendation	Ayecmo öque xectlabiquelicö de canajyetla . Sa sente obligación xecpeacö , que yaja ma xomotlasojtlacö entre nemejua . Pues öque quetlasojtla itlöcaicni quechihua noche de lo que tli quejtoa inu ley .
66016009	Sin	Hua quentlate checöhuac , hua lalebes quentunie . Entunses yejua tiepöpöcaque tienumbre de Deus , öque yejuatzi quepealo checöhualestle para quentitlanihuas noso quemejcuenisque inu plögas . Yejua amo moyulcuejque para ma tieyectieniehuacö .
66021012	Description	Hua inu ciudad tepöntzactaya ca sente tepöntle bieye hua bejcapa . Hua quepeaya majtlactle huan ume pobieltajte lalebes bejfeye hua pajpatlöjque . Pa inu pobieltajte oyejyeya majtlactle huan ume öngeles , hua majtlactle huan ume numbres tlajcuelulyejyeya ipa inu pobieltajte . Inu numbres oyejyeya innumbres de inu majtlactle huan ume grupos noso tribus de ipelhua Israel .
48003013	Grace	Cristo quetlaxtlöjque para otiechquextejque de inu maldición de inu Ley , pos yejuatzi onechihualuc maldecido por topampa . Pues tlajcuelulpanca : “ Maldecido iyes öque quetömpelusque ipa sente cuabetl ” .
48001013	Sin	Pues ye onenquecajque quiene oyeya nonemeles cuöc nectocaya inu religión de joriojte . Pos lalebes nequentepotztocaya lalebes tli moneltocaya ca Deus , hua nectratöroöya de necxexetunis inu religión de cristianismo .
66020002	Description	Hua ocasec inu dragón , yaja inu öque moniexte desde antigua quieme cuhuötl , öque quepea inumbres Diöblo ( quejtusneque Tlatieyelfiöne ) hua Satanás . Hua inu öngel quejilpe . Hua ilpetaya por mil años .
44008009	Description	Pero ompa oyeya sente tlöcatl itucö Semu . Quechihuaya sösantle de magia pa nieca puieblo . Por inu lalebes quetietzöbejtaya inu giente de estado de Samaria . Lalebes bieye omomat ca inu giente .
50003010	Faith	Pos necneque netieixomates Cristo de melöhuac . Necneque necasojcömates cache cuale de inu beletelestle tli Deus tiechmacalo porque Cristo oyulebihuac de intzölö mimejque . Necneque necsufrirus tiepampa Cristo quieme yejuatzi quesufrirojque por nopampa . Necneque seme nenemes quieme tlö naja ye onemec pa corujtzi cuöc yejuatzi omecoac .
54005022	Recommendation	Amo xecnombröro yeca quieme biebentzi noso diácono sin que cachto tomomacas cuienta , amo cana tecpeas pörte ca intlajtlacul de ocseque . Taja xomomalfe sin tlajtlacule .
56002003	Recommendation	Nuyejque ejqueu lamatzetzi ma moportörucö ca meyac respieto . Majcamo yecö istlacatlajtoönejme . Majcamo yecö quiename niecate tli lalebes cojcone meyac mescöl , hua abele quecöhua . Cache cuale ma quenmachticö inu ocseque sohuame de lo que tlin cuale .
46007038	Recommendation	Ejqueu icaca que öque quetiemaca ichpuch para ma monömecte , cuale quechihua . Hua öque amo quetiemaca ichpuch para majcamo monömecte , cache cuale quechihua .
59001022	Recommendation	Pero xecchihuacö tli nemiechelfea inu tlajtule ; amo sa xejcaquecö . Pos tli sa quecaque mocajcayöjtecate sie yejua .
43007001	Violence	Sötiepa de ini nönca sösantle biloatenemeya Jesús ipa estado de Galilea . Pos amo quenequihuaya biloatenemes ipa estado de Judea , ipampa joriojte quenequeya tiemectisque .
46001030	Grace	Nemejua nencate tieca Cristo Jesús por que Deus oquechijque ejqueu . Hua yejuatzi oquechijque ma Cristo iloa tomachesteles , hua toyecmelacteles , hua toyecteles , hua tomöquexteles .
43013005	Description	Yecuöquenu oquetiecaque ötzintle ijtec ajpöstle , hua quepiehualtejque quemecxepajpöcaloöya hua quenhuötzque inmecxehua ca inu babiero tli ica netlajcoilpiluc .
44022004	Violence	Naja antes nequentepotztocatenemeya joriojte tli quetocaya inu ojtle de Jesús hua hasta necnequeya ma mejmequecö . Onequenbicac tlöca hua sohuame quieme priesoste . Onequencalaque pa cörsel .
43007043	Description	Hua ca inu mocöcamapanabiöya giente tiepampa yejuatzi .
60005002	Recommendation	Xequenmixuticö tiegiente de Deus . Xequentlachilejtacö quieme tlö nenyene nencalnielojpexque de tiecalnielojua Deus . Amo xecpensörucö que yeca nemiechchihualtea ca fuiersa ma xecchihuacö inu tequetl , cache xecchihuacö porque nemejua ejqueu nenquenejneque nenquechihuasque . Xecchihuacö quiename Deus quenequihua . Xecchihuacö ca pöquelestle . Amo xecchihuacö para nenquetlönisque tomi ,
46015056	Sin	Inu mequelestle quepea checöhualestle topa ipampa tetlajtlacojque , hua totlajtlacul quepea checöhualestle topa por inu ley de Moisés .
59005004	Sin	Xequejtacö que tlajtoa encuntra de nemejua inu tlaxtlöbile tli nenquenbiquelea tequetque que otlatejque ipa nemosiembra . Pues nemejua sa nenquencajcayöjque hua amo nenquentlaxtlöbejque . Pero inyelsesebeles de inu tequetque ye oquecajque Tlöcatzintle Sabaot .
60002001	Recommendation	Por inu , xejcöhuacö tlacajcayöhuaquelestle hua noche ocseque sösantle tli amo cuale . Amo xeyecö de ume nemoxöyac , hua amo xomoxicucö , hua xejcöhuacö noche tlajtulme tli amo cuale .
46007039	Recommendation	Sohuatl abele monömectis ca ocsente tlöcatl mientras neme inömec , pero tlö cana meque inömec yaja ica libre para monömectis ca öque yaja queneques , solamiente ma iye creyente ca toTlöcatzintle .
55002018	Sin	tli ye omoxelojque de lo que tli melöhuac . Pos quejejtoa que ye opanuc inu yulebelestle de mimejque , hua quentlapolultelea inneltoqueles de seque .
48005006	Faith	Porque tieca Cristo Jesús amo tli balierebe öque monacayuteque noso öque amo monacayuteque . Lo que tli balierebe yaja toneltoqueles , tli tiechchihualtea ma tenemecö ca tlasojtelestle .
58005009	Grace	Pues öxö que ye onechihualuc intiero cuale , öxö ye cuale quetiemacalo nemöquextelestle nochepa para innochtie tli tieneltoca .
46016001	Recommendation	Öxö , encuanto a inu ofrienda para tocnihua yecteque , xecchihuacö quiename nequemelfe inu grupos de creyentes ompa pa Galacia .
49005022	Recommendation	Sohuame , xomosujetörucö ca nemonajnömecua , quiename tlö oyene nemoTlöcatzintle .
43008012	Faith	Hua oquennunutzque Jesús pa ocsente tunale , hua oquejtojque : ― Naja necaca netlöbile de tlöltecpactlöca . Öque niechtoca , ayec nejnemes ipa tlayohuaquelestle , cache quepeas tlöbile tli quetiemaca nemelestle .
65001017	Recommendation	Pero nemejua , notlasojcöicnihua , xequelnömequecö de inu tlajtulme tli tietlateotitlanhua de toTlöcatzintle Jesucristo oquejtojque antes de que omochihuaco .
44017025	Grace	Nuyejque tejua tli tetlöca abele tli tecchihuasque para yejuatzi , pos yejuatzi amo tli quenesesitöruro . Cache cuale yejuatzi tiechnemitilo tonochtie . Tiechchihualtilo tijyutea hua tiechmacalo noche sösantle .
62005009	Faith	Tejua tecselea tli quejtoa tlöca cuöc tiechpubelea canajyetla . Pos tlö ejqueu , ma tecselicö tli Deus tiechelfilo , porque cache balierebe tli quejtulo yejuatzi . Hua yejuatzi tiechelfilo que Jesús iloac tieConietzi .
45013014	Faith	Cache cuale xomotlaquenticö de tienemeles Tlöcatzintle Jesucristo , hua ayecmo xectiemucö quiene nenquechihuasque lo que tli amo cuale tli queliebea nemonacayo .
58011030	Description	Por neltoquelestle obetzque inu tepönme bejbeye de Jericó , sötiepa de que por checume tunale queyehualoöya inu israelitas .
44019011	Grace	Deus oquemacaque Pöblo beletelestle para oquechi tietzöbeme bejbeye .
43008034	Sin	Jesús quennönquelejque : ― Melöhuac , melöhuac nemiechelfea , que noche tli tlajtlacoa mochihua esclavo de tlajtlacule .
62004011	Faith	Notlasojcöicnihua , quieme Deus tiechtlasojtlaluc tönto ejqueu , conbenierebe ma tejua ma totlasojtlacö nuyejque .
44002028	Grace	Oteniechmojtetele ojtle tli nectocas para necpeas nemelestle nochepa . Teniechmomaquelis pöquelestle porque seme temetzmotztelejtas .
54004013	Recommendation	Hasta que naja neyös motlac , xomodedicörojta xectlajtultejta tietlajtultzi Deus , hua xequenyuliehua tocnihua , hua xequenmachte .
47004008	Description	Ejqueu tecpejpea meyac problemas ca nobeyo , pero seme cuale tequisa . Amo tecmate quiene tequisasque , pero amo todesanimöroa .
44002013	Description	Cache ocseque omoburlörojque . Oquejtojque : ― Pos nöncate ye otlöhuönque ca meyac vino tli tzopielec .
66021018	Description	Inu tepöntle ochejchijtaya de teme de jaspe , hua noche inu ciudad ochejchijtaya de nochaja oro tli nieseya quieme teitztle chepöhuac .
66015006	Description	Hua de ijtec inu cuörto oquisque inu checume öngeles tli quebejbicaya inu checume sölúltimos plögas . Quepejpeaya intlaquie de inu tzotzomajtle ara cuale itucö lino , hua intlaquie oyeya chepöhuac lalebes hua tzotlöneya . Quepejpeaya pöxajme de oro ipa inpiecho .
45012014	Recommendation	Xequenbediseyumacacö tli nemiechtepotztoca . Xequenbediseyumacacö hua amo xequentlabejbicalticö .
66001015	Description	Tieicxehua nieseya quieme tepostle totunque tli pepetlaca , hua tietlajtul caquesteya quieme cuöc meyac ötzintle yebitz hua isoloca .
43017026	Grace	Hua naja nequemelfe ixmantete de quiene tomobetzteca tejuatzi , hua nequemelfis cache . Ejqueu inu tlasojtelestle tli ica teniechmotlasojtele ma iye ipa inyulo , hua naja ma neye ca yejua .
45008032	Grace	Pues Deus nimpor tieConietzi amo tiechnegörfejque , cache otieantrecöruruc para ma mecoa por topampa tonochtie . Entunses cache ca meyac arrasu tiechmacasque noche ocseque sösantle ca tiehua tieConietzi .
65001018	Sin	Pos yejua nemiechelfejque : “ Ipa sölútimo tiempo huölösque giente moburlöroöneme , tli quechijtenemesque sa quiene quecualejta , pos amo quechihuasque cöso de Deus ” .
45011018	Recommendation	Amo xomochajchamöhua cuntra de tli belejua imömöyo cuabetl . Cache tlö tomochajchamöhuas , xequelnömeque que amo taja tequescaltejteca inu nelhuayutl , tlöcamo yaja nelhuayutl metzescaltejteca taja .
47001024	Faith	Amo quejtusneque que tecpensöroa que tecpea deriecho de tetlamandörusque de nemoneltoqueles , cache tecnejneque nemiechpaliebisque para nenquepeasque cache meyac pöquelestle . Pues ye cuale nencate de nemoneltoqueles .
43011001	Description	Mococoöya sente tlöcatl itucö Lázaro , tli nemeya ipa puieblo de Betania , cöne nuyejque nejnemeya icnijte María hua Marta .
52004008	Sin	Por inu , öque amo queneltoca inu nieca tlamachestelestle , amo tieneltoca Deus . Pos inu nieca machestelestle amo yebitz de tlöca tlöcamo de Deus , öque tiechmacalo tieEspíritu öque yectec iloac .
62004002	Faith	Cuale nenquematesque tlö yeca tiepea tieEspíritu Deus pa iyulo noso amo . Tlö quejtoa que Jesús iloac Cristo öque Deus tieixpejpenque , hua que onechihualuc tlöcatl , yaja tiepea tieEspíritu Deus ipa iyulo de melöhuac .
65001008	Sin	Pero ejqueu mismo quechihua ini nönca giente tli calactecate nemotzölö . Pos sa quecojcochtiemectecate , hua ejqueu quepensöroa que cuale mopetzonelusque incuierpo ca tlajtlacule , hua que cuale amo pa quejtasque tli quepejpea autoridad , hua cuale quenpöpöcasque tli quepejpea checöhualestle hua chamöhualestle .
60003011	Recommendation	Ma monencuaxelo de tli amo cuale , ma quechihua tlin cuale . Ma seme quetiemojta siebelestle ca innochtie , hua cöne ye queniexte ma quetoca .
51001023	Faith	Solamiente xecsequirojtacö ipa nemoneltoqueles , hua xomoyejcuajpetzojtacö hua xeyecchecöjtacö . Hua amo xomocaxönicö tlöcamo cache xecsequirojtacö de nenquechixtasque inu sösantle de lo que tli quejtoa inu cuale tlamachestelestle . Inu cuale tlamachestelestle omonunutz ca meyac giente ipa noche tlöltecpactle . Hua naja nePöblo netequete de netlanunutzas de inu cuale tlamachestelestle .
43008059	Violence	Yecuöquenu joriojte ocönque teme para tietecaltisque Jesús , porque quejtuloöya que iloac Deus . Cache onejyönaluc , hua oquixoac de ipan teopantle .
49004024	Recommendation	hua nemöquisque inu yancuec nemelestle tli icaca quiename tienemeles Deus , que de melöhuac ica yectec hua melactec .
66014012	Faith	Pero tli yecteque cate , tli oquechijque tli Deus otlamandörojque hua seme moneltocataya tieca Jesús , pos innochtie quematesque que yejua cuale quexicojque .
44013030	Description	Cache Deus tieyulebitiluc Jesús de intzölö mimejque .
43010011	Description	Naja necuale necalnielojpexque . Sente cuale calnielojpexque quetiemaca inemeles por impampa calnielojte .
49003002	Grace	Pues beles ye nenquemajmate de tiefavur Deus tli niechencargörfejque para ma nemiechmaca nemejua .
56003010	Recommendation	Tlö canajyeca quechihua yaja ma moponierucö entre creyentes , xectlajtulmaca hasta ujpa , hua sötiepa xomoxelo de yaja .
43010019	Description	Hua ocsajpa omocöcamapanabejque joriojte ipampa ini nönca tlajtule .
43003033	Faith	Öque queselea lo que tli quejtulo , icaca testigo de que Deus iloac melöhuac .
61003014	Recommendation	Por inu , notlasojcöicnihua , por que nenquechea ini sösantle , xomodedicörucö para que cuöc hualiloas hua nemiechaxihuaqui , nenyesque ipa yecsiebelestle sin peleitos , hua ejqueu nuyejque quejtasque que amo nenquepea niontle sösantle de amo cuale noso de tlajtlacule .
53003001	Faith	Öxö , tocnihua , xomotlajtlötlajticö por tejua , para que tietlajtultzi Tlöcatzintle ma mocuasemana isejco ipa meyac pörtes , hua giente ma queselicö ca tlasojtelestle , quiename onnenqueselejque nemejua .
47004014	Faith	Pues tecmajmate que yejuatzi öque tieyulebitiluc toTlöcatzintle Jesús nuyejque tiechyulebitisque tejua tieca Jesús . Hua tiechbicasque tejua hua nemejua nuyejque , hua tiechtlölisque tieixtla yejuatzi .
59005014	Recommendation	¿ Beles mococoa canajyeca de nemejua ? Ma quemennutza inu biebentzetzi de nemogrupo de creyentes , hua yejua ma motlajtlötlajticö ca Deus ixtla inu cocoxque , hua ma cajalöbelicö asiete tietucöyupantzinco Tlöcatzintle .
44007023	Description	’ Cuöc quepeaya cöso cuarenta años oquepensöro quentlajpalus igiente de Israel .
44023027	Violence	Joriojte necö ocaseque nönca Pöblo quieme prieso hua ye oquemectisquiöya . Cuöc naja onecmat que Pöblo icaca ciudadano romano , onecalac ca nosoltörojua intzölö joriojte hua otejquextejque Pöblo de inmötla .
44019029	Description	Yecuöquenu giente ochöchalönque pa inu puieblo . Ompa oyejyeya Gayo hua Aristarco , öque oyejyeya de tlöle de Macedonia . Yejua yajtenemeya ca Pöblo . Inu giente oquemaseque Gayo hua Aristarco , hua oquenbicaque ca fuiersa ipa locör cöne quechihuaya juntas cuöc noche giente mosentlöliöya .
44003014	Sin	Pos nemejua nenquejtojque que amo nentienequeya Jesús öque yectec hua yulmelactec , cache nentlajtlanque ca Pilöto ma quecajcöhua sente mequestiero ma quisa ca nemejua .
44015009	Faith	Así es que Deus amo sa tejua otiechselejque tlöcamo nuyejque yejua . Yejua nuyejque oquenchepöjque inyulo de tlajtlacule porque monejneltocaque .
46011028	Recommendation	Por inu öque ma mostloco yaja mismo hua sötiepa ma quecua de inu pöntzi hua ma cone de inu bölso .
46015058	Faith	Por inu , notlasojcöicnihua , xomochecöhuacö hua xomocuajpetzucö , hua seme xetequejtacö lalebes ipa tieteque Tlöcatzintle . Pues nenquemajmate que nemotraböjo tieca Tlöcatzintle amo de embölde ica .
46004016	Recommendation	Por inu , nemiechtlötlajtea , xecchihuacö quiename naja necchihua .
46001021	Faith	Deus , öque cache tlajmatque iloac , oquecöjque que tlöltecpactlöca majcamo tieixomatecö por medio de inmachesteles . Cache cuale quenmöquextisque tli moneltocasque . Hua yejua moneltoca por medio de inu mensöje tli tejua tetlanunutza , tli giente quejtoa que yaja lucojyutl .
60003001	Recommendation	Ejqueu nuyejque nemejua , sohuame , xomosujetörucö ca nemonajnömecua . Ejqueu tlö canajyeca inömec de sente de nemejua amo queneltoca tietlajtultzi Deus , cuale moneltocas ipampa quejtas itlachihual de isohua , mösque amo quecaque tlajtule .
47005020	Recommendation	Ejqueu noso tecate terepresentöntes de Cristo . Icaca quiename tlö Deus mismo quentlötlajtilo tlöltecpactlöca por medio de tejua . Tejua quiename terepresentöntes de Cristo tequentlötlajtea : “ Xomosentlölicö ca Deus .
44002024	Description	Pero Deus otieyulebitiluc Jesús hua otiequextiluc de ipa mequelestle . Pos abele necöhualus ipa mequelestle .
59002007	Sin	¿ Amo yejua cate tli checuatlajtoa encuntra de inu tucöyutl yectec tli nenquebica ?
54003003	Description	Majcamo iye tlöhuönque , nimpor majcamo quecualejta peleitos , tlöcamo ma iye cuale tlöcatl hua majcamo quecualejta momagas . Majcamo quetiemo tomi .
43004014	Grace	cache öque conis ötzintle tli naja necmacas , ayecmo quiema ömeques . Cache ötzintle tli naja necmacas iyes ijtecopa yaja quieme sente ömieyale de ötzintle tli quistas para quetiemacas nemelestle nochepa .
62002005	Faith	Pero öque quechihua tli Deus tiechelfilo , pos ca yaja tietlasojteles Deus oquepex resultödo . Por ini nönca tejua tecmate que de melöhuac teneme tieca Deus :
66016013	Description	Entunses nequejtac yeye espíritus oquisque de ijtec incamac de inu dragón hua de inu petzoyulcötl hua de inu tlayulepante istlacatque . Inu espíritus moxicoöneme oyejyeya en furma quieme de cacatotu .
59002008	Recommendation	Bieno pues , tlö de melöhuac nenquecumplirusque inu ley tli tiechcöbelejtiejque torey , cuale nenquechihuasque . Hua teotlajtule quejtoa que inu ley yaja ini nönca : “ Tectlasojtlas motlöcaicni quiename tlö taja mismo teyene ” .
47004005	Faith	Pues cuöc tetlanunutza , amo tetlanunutza de tejua mismos , tlöcamo tetlanunutza de Cristo Jesús . Tequejtoa que yejuatzi iloac Tlöcatzintle , hua que tejua tecate tetlatequepanojque de nemejua porque tetietlasojtla Jesús .
46015033	Recommendation	Amo xomocöhuacö ma nemiechcajcayöhuacö . Ica quiename quejtoa inu tlajtule : “ Öque yajteneme ca tli amo cualteque queniempolus inemeles cuale ” .
58013020	Grace	Hua Deus iloac öque quetiemacalo yulsiebelestle , hua öque tiequextejque toTlöcatzintle Jesús de intzölö mimejque . Jesús iloac bieyetzintle calnielojpexque de inu calnielojte que tejua tecate . Yejuatzi quecuetlabiltejque tieyesojtzi tli cafirmöroa inu acuierdo tli iyes nochepa .
50001027	Recommendation	Ca meyac cueröro xenemecö confurme tli quejtoa inu cuale tlamachestelestle de Cristo . Cox neyös para nemiechejtati , cox amo neyös , pero de todos modos necneque nejcaques que nenyulchecöjque hua que sasie nencate . Necneque nejcaques que nentejtequete sa secne para que giente ma moneltocacö ica inu cuale tlamachestelestle .
46006014	Grace	Hua Deus ye tieyulebitiluc toTlöcatzintle , hua tiechyulebitisque tejua nuyejque por tiechecöhuales .
55001006	Recommendation	Por inu temetztlalnömectea ini nönca : Xecöpröro inu beletelestle tli Deus metzmacaque cuöc nequentlöle nomöhua mopa .
60004006	Grace	Pues niecate tli ye omejmejque oquecajque inu cuale tlamachestelestle , para que ejqueu ma neme inespíritu , quiename nemoa Deus , mösque omec incuierpo quiename meque incuierpo de noche giente . Pues Deus oquejtojque ma ejqueu iye .
46007023	Recommendation	Deus onemiechcujque ca bieye nemopatie . Por inu amo xomocöhuacö tlöca ma nemiechchihualticö xeyecö esclavos .
46010010	Recommendation	Nuyejque amo xomoquejörucö , quiename oquechijque seque de yejua , hua oquenmectejque inu öngel de mequelestle .
47002017	Faith	Pos tejua abele tecchihuasque quiename quechihua meyactie ocseque . Pos yejua quenelultea tietlajtultzi Deus ca ocseque sösantle . Cache tejua tetlajtlanunutza ca tli melöhuac ipa toyulo . Tetlanunutza lo que tli tiechelfejque Deus . Tecchihua quiename tegiente de Cristo , porque tecmajtecate que Deus quetztaluteca tli tecchihua .
45015001	Recommendation	Bieno pues , tejua tli techecacteque tecate de toneltoqueles , ma tequencuajpetzojtacö tli amo checacteque hua majcamo tecchihuacö sa lo que tli tejua mismo tejcualejta .
50002024	Faith	Necpea confiönsa ca Deus que sa nima naja nuyejque neyös ca nemejua .
66007001	Description	Sötiepa nequemejtac nöbe öngeles tli ijijcataya pa inu nöbe esquinas de tlöltecpactle . Quequejquitzquejtaya inu yejyecatl tli yebitz de inu nöbe esquinas para majcamo tlabiteque yejyecatl ipan tlöltecpactle nimpor ipa lamör nimpor impa cuajme .
60004003	Sin	Pues ipa inu tiempo tli ye opanuc ye nenquechijque meyac inu sösantle tli quecualejta quechihuasque tlöltecpactlöca . Nennemeya quieme bisiosos , hua nenqueliebiöya sösantle amo cuale . Nenyejyeya nentlöhuöncötzetzi , hua nenquecualejtaya elfeme cöne chajchalöne lalebes . Hua nencojconiya lalebes , hua nenquenteochihuaya ixniehualojme , que amo conbenierebe öque quechihuas .
66011005	Violence	Hua tlö canajyeca queneques quenchibelis mal inu unte tlöca , tletzintle quisas de incamac hua quenxutlaltis . Tlö canajyeca queneque quenchibelis mal , ejqueu meques .
44023005	Recommendation	Oquejto Pöblo : ― Señores , amo onecmat tlö iloac tlajtojcöteopexque . Tlö onecmatene amo onequejtoöne ejqueu , porque tlajcuelulpanca : “ Amo techecuatlajtus cuntra sente tlayecönque de mopuieblo ” .
66022015	Sin	Pero ca queyöhuac mocöhuasque niecate tlöca tli sie tiro mölojteque hua niecate tli mopajpöctejque ca ocseque sohuame tli amo insohua , hua niecate tli tlajtlamectejque , hua niecate tli quenteochijque ixniehualojme , hua innochtie tli quecualejta hua quechihua lo que tlin amo melöhuac .
66002014	Sin	Pero necpea quiesque palöbras tli temetzelis ; pos oncate nemotzölö seque tli nemiechmachtea enseñönsas de Balaam . Pos inu Balaam quemachtiöya Balac ma quetlöle trömpa imixtla giente de Israel , para ma quecuöcö de tlacuale tli quentlölelea ixniehualojme , hua ma sohuatocacö .
53001003	Faith	Tocnihua , tecpea que tetietlasojcömatelisque toDeus seme por nemejua . Pos ejqueu conbenierebe ma tecchihuacö , porque nemoneltoqueles momeyaquelejteca hua mobepöjteca nemotlasojteles de cara sente de nemejua para ca ocseque .
46012002	Sin	Pues nenquelnömequesque que cuöc ayemo neyejeya nencreyentes , giente amo cualteque onemiechbicaque para nenquenteochihuasque ixniehualojme que amo tlajtlajtoa . Hua seme nenquentocaya .
49005025	Recommendation	Tlöca , xequentlasojtlacö nemosojsohuöhuö , quiename Cristo tiechtlasojtlaluc tejua tli tecreyentes , hua nemöctiluc por topampa .
45012017	Recommendation	Tlö yeca nemiechonchibele tlin amo cuale , amo xejcuepelicö ca tli amo cuale . Cuöc nenquechihua canajyetla , xecchihuacö cuale para cuale quejtasque innochtie que nenquechihua quiene conbenierebe .
60005006	Recommendation	Por inu xomopichaquicö tieixtla Deus , öque ca checöhualestle tequetihua totzölö . Hua yejuatzi nemiechchamöhuasque cuöc conbenierebes .
44014017	Grace	Pero yejuatzi quenchibelejque noche giente tlin cuale . Hua ca inu quemejtetejque öquentzi yejuatzi . Pos yejuatzi tiechcajcöhualo queyabetl . Quechihualtilo tlöle ma quetiemaca cuale cosiechas . Yejuatzi tiechmacalo noche tli tiechpoloa para ejqueu tecpeasque tli tejcuösque hua toyulo pajpöques .
54003011	Recommendation	Insojsohuahua nuyejque ma yecö de respieto , majcamo yecö istlacateneme . Ma quematecö quebicasque cuale de lo que tli quepejpensöroa . Ma yecö de confiönsa ipa noche sösantle .
66002021	Sin	Ye necmacac tiempo para ma moyulcuepa hua ma ayecmo tlajtlaco ca tlöca , pero amo queneque .
44012020	Description	Rey Herodes cualöntaya inca giente de puieblos de Tiro hua de Sidón ipa ocsente nación . Inu giente sa secne omopresentörojque pa palacio de inu rey . Sente tlöcatl itucö Blasto oyeya sente tlajtoöne para inu rey . Yejua de Tiro hua Sidón oquechijque Blasto amigo de yejua . Oquenejque ma quenpaliebe queyulsiebisque inu rey porque de yaja queresibirojtaya meyac tlacuale de ipa tlöle de inu rey .
43008049	Sin	Onöhuatihuac Jesús : ― Naja amo necpea demunio , tlöcamo pa netieyejta noTajtzi . Hua nemejua amo pa nenniechejta .
43006018	Description	Hua majcoqueya ötzintle ipampa lalebes tlalpitzaya yejyecatl .
45008018	Faith	Pues necpensöroa que noche tli tecsufriroa ipa ini nönca tiempo abele tecnenebelisque ca inu tlaniextelestle tli moniextis topa .
62002012	Grace	Nemiechtlajcuelfea , notlasojcöpelhua , porque necmate que Deus nemiechperdonörfejque nemotlajtlacul porque Cristo omecoac por nemopampa .
55001009	Grace	Yejuatzi tiechmöquextejque , hua tiechnutzque para ma tecbicacö cuale tonemeles . Amo tiechmöquextejque por canajyetla cuale tli tejua tecchijque , tlöcamo porque ejqueu oquenejque hua de inu maniera tiechmacaque tiefavur por Cristo Jesús . Tiechmacaque inu tiefavur cachto de cuöc mochejchihuane tlöltecpactle ,
43019006	Violence	Hua cuöc tieijtaque jefes de teopexcötzetzi hua policías , otzajtzajtzeque : ― Xomocoruspelfe , xomocoruspelfe . Oquemelfe Pilöto : ― Xecönaco nemejua hua xejcoruspelucö , ipampa naja amo tli necniextelea tlajtlacule .
60001010	Grace	Desde pa nieca tiempo inu tlayulepantejque oquepoaya por tietlajtultzi Deus quiene Deus quechihualusquea tiefavur ca tejua . Yejua tlayulepantejque oquepensöroöya hua oquetiemoöya lalebes para casojcömatesque inu nemöquextelestle .
63001007	Sin	Pos ca nobeyo onca giente tli tlacajcayöjteneme . Yejua quejtoa que cuöc Jesús ohualiloac amo oquepexque cuierpo quieme tejua . Öque ejqueu quejtoa tlacajcayöhuane icaca hua icaca encuntra de Cristo .
44024005	Sin	La cosa es que ini nönca tlöcatl lalebes papasol . Ca pa noche ocseque naciones motojtopiejteneme intzölö joriojte ca ocsente tlamachtelestle . Icaca cabeza de sente grupo itucö nazarenos .
54003016	Grace	Hua melöhuac , tlö öque quemate de cöne yebitz toreligión quemate sente secrieto lalebes bieye hua importönte . Pos yebitz de : Öque neniextiluc quieme tlöcatl , hua tieEspíritu Deus tieaprobörojque , hua öngeles tieijtaque , hua omacheac de yejuatzi ipa noche naciones , hua giente pa noche tlöltecpactle omoneltocaque tieca , hua Deus tieselejque ipa tlaniextelestle .
66016021	Violence	Hua tesebetl lalebes bejfeye hua yetique quieme de cuarenta kilos obetz impa giente . Hua yejua tiepöpöcaque Deus ipampa lalebes petzotec inu plöga de tesebetl .
61003013	Faith	Pero tejua tecchea lo que tli Deus queprometierojque : tecchea yancuec elfecac hua yancuec tlöltecpactle , cöne uyes yectelestle .
66006014	Description	Hua inu cielo otzomu hua omololo quiename sente ömatl , hua noche tepieme hua noche tlöltojpolte tli cate ijtec lamör mojuolinejque hua oquisque de inlocör .
58010010	Grace	Pues tietlanequeles Deus oyeya que ma quecuetlabilticö tiecuierpo Jesucristo . Hua ejqueu oquechijque sajpa por nochepa . Hua de inu maniera tiechchibelejque ma teyecö teyecteque .
52001002	Faith	Seme tetietlasojcömatelea Deus por nemonochtie nemejua . Tetieyelfea yejuatzi de nemejua ipa totlajtlötlajteles .
66006004	Violence	Entunses oquis ocsente caböyo , hua nönca caböyo chichiltec oyeya . Hua öque ipa hualyetöya queselec beletelestle para quejcuenis paz de ipan tlöltecpactle para ma uye guierra hua ma momejmecticö giente . Hua oqueselec sente espöda bieye .
54006001	Recommendation	Niecate tli tejtequete quieme esclavos , ma quenpilicö meyac respieto ca inpatrones , para que majcamo giente tlajtucö tiecuntra de Deus , nimpor encuntra de lo que tli tetlamachtea .
51003009	Recommendation	Ayecmo xomolficö entre nemejua de lo que tli amo melöhuac . Pos ye onenquecöjque nemonemeles soltec ca noche itlachihual ,
66002020	Sin	Pero necpea tli temetzelis ipampa tectlöcayejta inu sohuatl tli ica quieme Jezabel , que quejtoa yaja que nele icaca tlayulepante hua que nele tlanunutza de pörte de Deus . Hua quencajcayöjteca notlatequepanojua hua tlamachtejteca para ma sohuatocacö hua ma quecuöcö tlacuale tli quentlölelea ixniehualojme .
48003008	Grace	Pues Deus quemajtaloöya antes que pasörebesquiöne que yejuatzi quenselilusquiöne giente de noche naciones quiename yecteque por inneltoqueles . Por inu , teotlajtule otlanunutz de inu cuale tlamachestelestle ca Abraham antes de que pasörebesquea . Pos oquelfejque : “ Innochtie naciones nequenteochihuas por medio de taja ” .
58012005	Recommendation	Hua ye onenquelcöjque inu tlajtule cöne Deus nemiechtlajtulmacalo quiename nentiepelhua , hua quejtulo ejqueyi : Noconie , xetomöro en cuienta cuöc metzcastecöruro Tlöcatzintle para metzmachtisque , hua amo xomodesanimöro por que metzajajualo .
58013017	Recommendation	Xequenneltocacö niecate tli nemiechyecöna , hua xomosujetörucö inca yejua . Pos yejua tlachixtecate por nemoyulo , hua yejua quemate que quetiemacasque cuienta de nemejua tieca Deus . Xomosujetörucö , pues , para que ejqueu cuale quetiemacasque cuienta ca pöquelestle , hua amo ca yulcocolestle . Pues tlö ca yulcocolestle quetiemacasque cuienta de nemejua iyes petzotec para nemejua .
44013019	Description	Deus quenpojpolojque giente de ipa checume naciones tli chönteya pa tlöle de Canaán . Noche intlöl de yejua Deus quenmacaque totötajua .
54006003	Faith	Tlö canajyeca tlamachtea ocseque sösantle hua amo ica de acuierdo ca inu tlajtulme tlin cuale de toTlöcatzintle Jesucristo hua ca totlamachesteles de toreligión ,
63001010	Recommendation	Tlö canajyeca nemiechtlajpaluti hua amo nemiechmachtis de ini tlamachtelestle tlin melöhuac , amo xectlöcaejtacö inu tlöcatl pa nemochö , nimpor amo xectlajpalucö .
47001005	Grace	Pues tecpejpea bieye pörte ipa tiesufrimientos de Cristo , hua ejqueu nuyejque tecpejpea tieca Cristo bieye tlayulölelestle .
65001011	Sin	¡ Porubejte de yejua ! Pos yejua quetocaque inu ojtle de Caín . Hua para quetlönisque tomi omodedicörojque mocajcayöhuasque quiename oquechi Balaam . Hua quieme inu Coré otlajtlajto encuntra de Moisés hua por inu omec , ejqueu yejua nuyejque mejmequesque .
65001010	Sin	Pero ini nöncate giente quepöpöca tli sösantle amo quemajmate . Hua cate quiename yulcöme que mös abele casojcömate , pero seque sösantle quemate sin que yejua amo momaca cuienta . Pos ejqueu yejua nuyejque casojcömate seque sösantle . Hua itech inu mismo sösantle yejua mixniempoloa .
58011007	Faith	Noé omoneltocac , hua cuöc Deus cantesipörfejque de sösantle tli ayemo nieseya , ca mabelestle oquechejchi inu börcobiebe itucö örca para ma momöquexticö yaja hua ifamilia . Ejqueu por ineltoqueles oquedemoströro que noche tlöltecpactlöca amo cuale oyejyeya , hua oquesele inu yectelestle tli yebitz por neltoquelestle .
58009006	Description	Bieno pues , cuöc ini nöncate sösantle ye cate preparödos , inu teopexcötzetzi seme yajyajteneme ipa inu primiero cuörto para quechihuasque inteque .
44007051	Sin	Oquejto Esteban : ― Nemejua siempre nenyultepitzteque . Nenquepea nemoyulo quieme tlö amo nenyene nengiente de Deus . Amo nenquepea inu nacayutlatequelestle tli ipa öque iyulo . Amo nenqueneque nenquecaquesque tli Deus nemiechelfilo . Seme nentiecuajnömeque Espíritu Sönto . Nemotötajua ejqueu quechijtebitze , hua ejqueu nuyejque nenquechihua nemejua .
54001009	Sin	Pues tecmate que inu ley amo ica para öque yectec . Cache inu ley ica para niecate tli amo quechihua cöso de tieley de Deus , niecate tli amo tlaneltocaneme hua tli amo tierespetöroa , hua tlajtlaculteque , hua amo yecteque , hua niecate tli amo quechihua cöso de tlin cuale , niecate tli quenmejmectea intajtzi hua innöntzi , hua innochtie tlajtlamectiöneme ,
46005009	Recommendation	Ipa inu ocsente cörta nemiechejcuelfe que majcamo tli xecpeacö ca niecate tli mopöctea ca sohuame tli amo insohua .
48001015	Grace	Pero Deus niechixpejpenque antes de cuöc netlöcatene , hua niechnutzque ipampa oquenejque oniechmacaque tiefavur . Hua oniechniextelejque tieConietzi porque ejqueu oquenejque , para que naja netlanunutzas de yejuatzi intzölö giente tli amo joriojte . Hua cuöc nopa omochi ini nönca , amo nectlajtlanito yeca tlöcatl .
45007015	Description	Pos tli naja necchihua , amo necasojcömate . Nimpor tli necneque , inu amo necchihua . Pero tli nectlajyelejta , yaja inu necchihua .
61003018	Faith	Cache xomobepöhuacö ipa tiefavur de toTlöcatzintle Jesucristo öque tiechmöquextilo , hua xetieixomatecö cache hua cache . Yejuatzi ma quepeacö yectieniebelestle öxö hua semejcac . Amén . Ma ejqueu iye .
46004010	Description	Pues tejua tecate quiename tetuntojte por tiepampa Cristo , pero nemejua nemomachelea nentlajmatque por Cristo . Tejua amo techecacteque tecate , pero nemejua nemomachelea nenchejchecacteque . Giente tiechdespresiöroa tejua , pero nemejua nemomachelea que giente nemiechyectieniehua .
60005009	Faith	Xomocuajpetzucö cuntra yaja , hua xomochecöhuacö ca nemoneltoqueles , pues nenquemajmate que pa ocseque pörtes de tlöltecpactle nemocnihua quesufrirojtecate iguöl quiename nemejua nuyejque .
51003022	Recommendation	Esclavos , seme xetlaneltocacö ca nemopatrones necö ipan tlöltecpactle hua xecchihuacö noche tli nemiechmandöroa . Amo solamiente xecchihuacö cöne cuale yejua quejta , quiename seque quechihua , niecate tli solamiente queneque mocöhuasque cuale ca giente . Cache nemejua xetequetecö ca noche nemoyulo , porque nentiemabelea toTlöcatzintle .
66017012	Description	Hua inu majtlactle icuöcuajua tli tequejtac querepresentöroa majtlactle reyes , que ayemo piehua tlareinöroa . Yejua hua inu petzoyulcötl queselisque checöhualestle por sie ura .
46002012	Grace	Pero tejua amo tecselejque sente espíritu de nönca tlöltecpactle , tlöcamo otetieselejque inu Espíritu tli biloatz de Deus , para que ejqueu ma tecasojcömatecö inu sösantle tli Deus tiechmacaque .
59005001	Recommendation	Öxö ma netlajtlajto ca nemejua tli nenricojte . Xechucacö nemejua , hua xetzajtzecö por que nemopa huölös meyac tiecoco .
66002010	Recommendation	Majcamo metzmajte niontle de lo que tli metzpasörus . Xequejta . Diöblo isejco nemiechcalaquis seque de nemejua ijtec cörsel para nemiechprobörus , hua nemiechtepotztocasque por majtlactle tunale . Taja xomoneltoca ca naja seme , hasta cuöc temeques , hua tlö ejqueu tecchihuas , naja temetzmacas inu coruna de nemelestle .
54006011	Recommendation	Pero taja , tlöcatl tli teca ca Deus , xecholo de inu sösantle . Xectoca nemelestle yectec , hua xomodedicöro ca sösantle de toreligión . Monemeles ma iye de neltoquelestle hua tlasojtelestle . Seme xecxicojta noche tli metzpasöroa ; seme xomoportöro cuale ca ocseque .
59005005	Sin	Ye nemopöctejque necö ipan tlöltecpactle , ye onenquepexque noche sösantle tli nemiechpöquelesmacaya . Nencate quiename yulcöme tli ye tojtomöjque , hua ye oasec tunale para quenmejmectisque .
66004004	Description	Nuyejque oyejyeya veinticuatro tronos tli queyehualojtaya inu primiero trono . Ipa niecate tronos oyejyeya veinticuatro biebentzetzi . Quepejpeaya intlaquie de istöc , hua impa intzonteco quepejpeaya corunajte de oro .
66018007	Description	Ejqueu quiene mochamöhuaya hua quepeaya de noche sösantle para inemeles , ejqueu mismo xecmacacö tiecoco hua yulcocolestle . Pos yaja quejtoöya ipa iyulo : “ Naja nereina neca ; amo sa nosielneca hua ayec noyulcocus ” .
60003007	Recommendation	Nuyejque ejqueu nemejua , tlöca , xecmatecö nenquecomprendierusque de nemosojsohuöhuö , hua xequentratörucö cuale ca respieto . Pues sohuatl amo icaca checöhuac quiename tlöcatl , hua nuyejque yejua sohuame quepea inu nemelestle tli Deus tiechmacaque , quiename nenquepea nemejua . Tlö ejqueu nenquechihuasque , niontle quetzacuelis nemotlajtlötlajteles .
54002012	Recommendation	Pos naja amo nejcöhua sohuatl ma tlamachte noso ma tlamandöro ca tlöca , tlöcamo sa ma tlacacta .
46001009	Faith	Deus , öque nemiechnutzque para xomosietelicö ca tieConietzi Jesucristo toTlöcatzintle , yejuatzi iloac de confiönsa para quechihuasque ini nönca .
48005013	Recommendation	Pues Deus onemiechnutzque para ma xeyecö nenlibres . Pero amo xecusörucö inu libertad sa quiename pretexto para nenquechihuasque lo que tli queneque nemonacayo . Cache cuale xomopajpaliebicö sente ca ocsente ca tlasojtelestle .
59002012	Recommendation	Entunses cuöc nenquejtoa canajyetla noso nenquechihua canajyetla , xomomacacö cuienta de que Deus nemiechjuscörusque por inu ley tli tiechmaca libertad .
46012005	Faith	Hua meyactie manieras onca para tetlatequepanusque , pero sa sie Tlöcatzintle iloac öque tetietequepanoa .
45009005	Description	Hua inu tötajte quiename Abraham , hua Isaac , hua Jacob , yejua oyejyeya intötajua israelitas . Hua nuyejque Cristo tlöcatihuac de israelita . Yejuatzi Cristo iloac Deus öque tlamandöruro ipa noche sösantle , öque quepealo yectieniebelestle nochepa . Amén . Ejqueu icaca .
47001006	Description	Por inu cuöc tejua tecsufriroa , ica para que nemejua nemoyulölisque hua nenquepeasque nemöquextelestle ipampa tejua tecsufriroa . Hua cuöc Deus tiechyulölilo , ica para que nemejua nuyejque nemoyulölisque hua ejqueu cuale nenquexicojtasque cuöc nenquesufrirusque quiename tejua tecsufrirojtecate .
47001021	Faith	Hua Deus iloac öque tiechchihualtilo para ma tocuajpetzojtacö tejua hua nemejua nuyejque , para majcamo topatlacö de toneltoqueles tieca Cristo . Hua yejuatzi otiechixpejpenque ,
44010015	Recommendation	Ca ujpa Piero oquecac ocsajpa öquenu tlajtlajtoa : ― Deus quejtulo que ye cate cuajcuale hua chepöjque para tequencuös . Amo xequejto taja que amo mocuöne lo que tli Deus quejtulo que ye ica chepöhuac para cuale tejcuös .
66018009	Sin	Entunses chojchucasque lalebes reyes de tlöltecpactle , tli calaqueya ca yaja hua mopöctiöya . Chojchucasque ipampa quejtasque puctle de inu tletzintle cuöc yaja xutlatas .
43014023	Faith	Onöhuatihuac Jesús , hua oquelfejque : ― Tlö canajyeca niechtlasojtla , entunses quechihuas tli naja nequejtoa . Hua noTajtzi quetlasojtlasque , hua tehuölösque ica yaja , hua tochöntisque ica yaja .
62004010	Grace	Tejua amo tetietlasojtlaque Deus cachto , tlöcamo yejuatzi cachto otiechtlasojtlaluc tejua . Pos otiehualtitlanuc tieConietzi para quetlaxtlöhualuco totlajtlacul ca tiemequeles . Yaja ica öxö tecmate tlinenuju tlasojtelestle .
62001007	Faith	Pero tlö tejua tecchijteneme tlin cuale sösantle de tlöbile , quieme Deus seme quechihualo , tecpeasque sasie toyulo ca tocnihua . Hua tieyesojtzi Jesucristo tieConietzi tiechchepöhua de noche tlajtlacule .
48004007	Grace	Entunses quejtusneque que ayecmo teesclavos tecate ; öxö tecate tetiepelhua de Deus . Hua ipampa tecate tetiepelhua , Deus tiechchihualtilo ma tohuöxcaticö de lo que tli tiehuöxca .
58001008	Faith	Cache de tieConietzi oquejtojque : Tetlamandörus ipa motrono , oh Deus , semejcac hua para nochepa . Inu tlacutl tli tecusörus para tetlamandörus quejtusneque que iyes melactec motlajtojcöteles .
43010033	Sin	Tienönquelejque joriojte : ― Ipampa tlin cuale tlachihuale amo temetztecaltisque , tlöcamo ipampa techecuatlajtoa . Pues taja tecaca tetlöcatl hua tomochihua quieme tlö teDeus .
66014011	Description	Hua inu puctle de inu tletzintle tli quenmaca meyac tiecoco tlejcoteca nochepa . Hua yejua abele mosiebea ca tunale nimpor ca yohuale , pos queteochijque inu petzoyulcötl hua itesönto , hua quenejque ma quetlölelicö inu sieñas de inumbre .
47004001	Faith	Bieno , pues , tecpejpea ini nönca tequetl , ipampa Deus tiechpilejque tietlöocoltelestle , hua por inu amo todesanimöroa .
58013006	Faith	Por inu cuale tequejtusque ca confiönsa que : Tlöcatzintle iloac öque niechpaliebilo ; amo nomajtis . Abele tli niechchibelisque tlöca .
45014003	Recommendation	Öque quecua , majcamo quedespresiöro öque amo quecua . Hua öque amo quecua , majcamo questloco öque quecua , ipampa Deus ye queselejque .
45015005	Grace	Öxö , Deus , öque tiechmacalo paciencia hua tiechanimöruro , yejuatzi ma nemiechpaliebicö para nenquemachelisque que sa secne nencate , hua para ejqueu nennemesque porque nenquechihuasque san quiene ca oquechijque Cristo Jesús .
58007027	Description	que amo quepealo que tiecuetlabiltis mumustla , quiename quechihua ocseque tlajtojcöteopexcötzetzi . Pues yejua quepea que cachto tiecuetlabiltisque bentlatlölele por intlajtlacul de yejua mismo , hua sötiepa por intlajtlacul de inu puieblo . Pero Jesús oquechijque sa sajpa , cuöc onebentlatlöliluc sie yejuatzi mismo .
62003017	Sin	Por ejiemplo , sente tlöcatl quepea sösantle hua amo tli quepoloa . Quemate que icni quechibelea fölta . Tlö amo queneque quexelfis niontle icni , quejtusneque que de melöhuac amo quepea tlasojtelestle de Deus .
47005008	Faith	Bieno pues , tanimöroa , hua tecnejnequesquiöne tejcöhuasquea nönca chöntle tli yaja tocuierpo para ejqueu teyesque ca toTlöcatzintle .
60002011	Recommendation	Notlasojcöicnihua , nemiechtlötlajtea , siendo que nencate nenestranjieros hua amo de necö tlöltecpactle nencate , xomoxelucö de sösantle tli amo cuale tli queliebea tonacayo . Ini nöncate sösantle cate encuntra toölma .
60002017	Recommendation	Xequenrespetörucö innochtie . Xequentlasojtlacö tocnihua . Xetiemabelicö Deus . Xecrespetörucö inu emperador .
44007025	Description	Moisés oquemecte porque oquepensöro que icnihua de Israel ye ocasojcömatque que Deus cusörusque Moisés para quenmöquextis de ipa Egipto . Pero la cosa es que israelitas amo ocasojcömatque ejqueu .
50003002	Violence	¡ Xomotlachilicö ! Amo xequenchibelicö cöso quiejquech quejtoa que tecpea que tonacayutequesque . Yejua yulpetzoteque cate . Quechihua tlin amo cuale .
56001016	Sin	Yejua quejtoa que tieixomate Deus , pero por lo que tli quechihua niesteca que amo melöhuac . Pues cate quieme tietlajyelteque , hua amo tlaneltocaneme , que abele quechihuasque niontle sösantle tlin cuale .
45010002	Faith	Pues naja nequejta que yejua lalebes tietiemoa Deus , cache amo cajasojcömate cuale .
47001004	Grace	Yejuatzi iloac öque tiechyulölilo ipa noche tli tecsufriroa . Ejqueu tejua cuale tequenyulölisque niecate tli nuyejque quesufrirojtecate , ipampa tejua nuyejque ye tiechyulölejque Deus .
55002015	Recommendation	Taja xecöpröro para que Deus quecualejtasque motlachihual . Ejqueu teyes teyectequetiöne , que amo tecpeas niontle de tli tepinöhuas , hua teyectequetes ca tietlajtultzi Deus tli melöhuac .
53002004	Description	Pos yaja moponieroöne icaca , hua iyes encuntra de noche tli giente queteochihuasque hua noche tli giente quejtusque que yaja deus . Ini nönca tlöcatl iyes encuntra de noche inu sösantle . Hasta motlölis ijtec tieteupa de Deus , hua yaja quejtus que yaja icaca bel yejuatzi Deus .
49006004	Recommendation	Hua nemejua nentötajte , amo sa xequentlabielmecticö nemopelhua , cache xequenbepöhuacö hua xequencastecörucö cuöc amo cuale quechihua hua xequentlajtulmacacö quiename conbenierebe porque tecate tieca Tlöcatzintle .
45008037	Grace	Pero ipa noche ini nönca sösantle tetlaxexicoa , hua turavea cache cuale tequisa , por medio de yejuatzi öque tiechtlasojtlalo .
44026014	Violence	Entunses tonochtie otebejbetzeto pan tlöle . Onejcac öquenu oniechelfe ca hebreo : “ Saulo , Saulo , ¿ tlica teniechtepotztocateneme ? Para taja icaca tiecoco quieme cuöc sente cuöcobe queterecsa inu corpus hua molastimöroa sa ye yaja ” .
66002009	Sin	Necmate que giente metztepotztoca hua que teca teporube ( mösque de melöhuac teca terico ) . Hua necmate quiene moca tlajtoa de taja niecate tli quejtoa que yejua cate joriojte , o noso giente de Deus , mös amo melöhuac ipampa cate sente grupo de itlatequepanojua de Satanás .
46013006	Faith	Cuöc tecpejpea tlasojtelestle amo tiechpöctea tli amo cuale cache tiechpöctea lo que tli melöhuac icaca .
59001021	Recommendation	Por inu xejcöhuacö sie löro noche sösantle petzoyutl , hua noche inu meyac sösantle tli sie tiro amo cuale . Xomopichaquicö para ejqueu nenqueselisque cuale inu tlajtule tli motucateca ipa nemoyulo , pos yaja inu tlajtule cuale quemöquextis nemoölma .
46003006	Grace	Naja onectucac . Apolos ocajfele . Pero Deus iloac öque quebepöhualoöya tlatuctle .
66014008	Sin	Hua ocsente segundo öngel hualtocaya inu primiero . Oquejtoöya : ― Ye obetz , ye onxexetu inu bieye ciudad de Babilonia . Pos yaja oyeya quiename sente sohuatl amo cualtec tli quenpiepiehualtea tlöca hua quenchihualtea ma calaquecö ca yaja , hua quentlöhuantea . Pos ejqueu yaja ciudad de Babilonia oquechihuaya ca giente de noche naciones .
43015014	Recommendation	Nemejua nencate nennoamigos , tlö nenquechihua noche sösantle tli naja nemiechmandöroa .
62005021	Recommendation	Notlasojcöpelhua , amo xequenteochihuacö ixniehualojme nimpor niontle tli amo de melöhuac Deus .
55003006	Sin	Pos seque de inu niecate tieinchajchöcajcalaque hua quencajcayöhua sohuame tli amo checöjtecate de inneltoqueles , tli quemate ipa inyulo que otlajtlacojque , hua tli quejeliebea meyac sösantle .
49004015	Faith	Por inu , ma ayecmo teyecö ejqueu . Cache ma tequejtucö lo que tli melöhuac , ca tlasojtelestle . Ejqueu ma tobepöjtacö de noche manieras para teyesque quiename Cristo . Yejuatzi iloac quiename itzontecö cuierpo .
49004003	Faith	Xecpeacö cueröro xecmalficö inu sietelestle tli ye nenquepea tieca tieEspíritu Deus por medio de inu yecsiebelestle tli nemiechsietelea .
44009005	Description	Entunses Saulo otlajtla : ― ¿ Öquenu tejuatzi ? Yejuatzi oquelfejque : ― Pos naja neJesús . Taja miero teniechtepotztocateneme naja cuöc tequentepotztoca tli niechtoca .
60003015	Recommendation	Pero xetieteochihuacö toTlöcatzintle Cristo ipa nemoyulo . Hua seme xeyecö listos para nentlanönquelisque cuöc yeca nemiechtlajtlanea quiene nenquepea inu nemöchealestle . Hua amo xetlanönquelicö ca chamöbelestle tlöcamo ca cuale hua ca respieto .
44007033	Recommendation	Entunses Deus oquelfejque : “ Xequenquexte mocacua porque taja nixtla tecaca hua naja neyectec necaca .
62002024	Faith	Hua nemejua , xecmalficö ipa nemoyulo inu sösantle tli nenquecactebitze desde que nemoneltocaque . Tlö ejqueu nenquechihuasque , entunses nenyesque sasie ca tieConietzi Deus hua sasie ca Deus Tajtle .
43008051	Faith	Melöhuac , melöhuac nemiechelfea , öque queneltoca notlajtul , ayec meques .
66020011	Description	Entunses nequejtac sente bieye trono istöc , hua öque ipa yehualutaya . Tieixtla yejuatzi , tlöltecpactle hua mextle opojpolejque complietamiente , hua amo oyeya locör para yejua .
46006013	Recommendation	Noche tlacuale cuale para tojte , hua nuyejque tojte cuale para ma ompa beya tlacuale , pero Deus quensencöhuasque , hua sötiepa ayecmo yesque . Pero tocuierpo amo icaca para inu tlajtlacule de öque mopöctea ca ocseque sohuame tli amo isohua . Cache icaca para Tlöcatzintle , hua Tlöcatzintle para tocuierpo .
45006011	Faith	Ejqueu nuyejque nemejua , xomonenebelicö que tiel melöhuac ye nencate nenmimejque para ca tlajtlacule . Cache nenyulejtecate para Deus porque nencate tieca Cristo Jesús .
47002014	Faith	Pero ma tetietlasojcömatelicö Deus , pues ica quiename tlö seme tiechbicaloteneme ipa sente desfile de tietlatlöneles de Cristo Jesús . Hua ejqueu tlamachestilo por medio de tejua de inu machestelestle tli tlajtoa de yejuatzi . Ejqueu inu machestelestle macheateca ipa noche locör . Ica quiename cuöc ajfeyoc potune ca nobeyo .
62001005	Grace	Nemiechpubelea lo que tli yejuatzi otiechelfejque tejua . Yejuatzi oquejtojque que Deus iloac tlöbile , hua ca yejuatzi amo tli onca niontle tlajtlayohuaquelestle .
43006037	Grace	Noche quiejquech niechmacalo noTajtzi huölösque notlac ; hua öque beletes noca yebitz , ayec nectojtocas ca queyöhuac .
58013001	Recommendation	Xecsequirucö xomotlajtlasojtlacö entre nemejua quiename nenicnijte .
58007025	Grace	Hua por inu cuale nuyejque intiero tlayecmöquextilo öque tieca yejuatzi mopachoa tiecatzinco Deus . Pues nemoa nochepa hua ejqueu cuale netlatzajtzelilo por tejua .
43019015	Violence	Cache yejua otzajtzajtzeque : ― Xomoquextele , xomoquextele . Xomocoruspelfe . Oquemelfe Pilöto : ― ¿ Nemorey nejcoruspelus ? Onöhuatque jefes de teopexcötzetzi : ― Amo tecpea rey tlöcamo sa yaja César .
45011005	Grace	Ejqueu mismo , ipa ini nöncate tunalte omocöjque seque tli cate tlaixpejpenque por tiefavur Deus .
66017002	Sin	Hua reyes de tlöltecpactle ocalajque ca yaja , hua innochtie tli chajchönte ipan tlöltecpactle mocöjque quieme tlöhuöncötzetzi ipampa ocalajque ca yaja .
45012010	Recommendation	Xomotlasojtlacö entre nemejua ca tlasojtelestle quiename nenicnijte . Amo xectratörucö de nenchecuaquisasque , cache xomoyectieniehuacö entre nemejua .
45008014	Faith	Porque innochtie tli quenyecönalo tieEspíritu Deus , yejuanu cate tiepelhua Deus .
66012003	Description	Hua onies ocsente tietzöbetl ompa elfecac . Moniexte sente dragón lalebes bieye , chichiltec quieme tletzintle . Quepeaya checume itzontecohua , hua majtlactle icuöcuajua , hua ipa itzontecohua quepeaya checume corunajte .
45008017	Faith	Hua tlö tetiepelhua Deus tecate , quejtusneque que tohuöxcatisque de inu sösantle de toTajtzi . Tejua ca tiehua Cristo tohuöxcatisque sösantle de Deus , tlö quejtus tecsufrirusque tiecoco tietunie tiehua yejuatzi , para que ejqueu tiehua yejuatzi tecpeasque pörte ipa tlaniextelestle .
54005017	Recommendation	Inu biebentzetzi tli cuale quebica inu grupo de creyentes quemejmeresieroa cache meyac respieto hua tlasojtelestle , hua cache ca meyac arrasu niecate tli lalebes tejtequete tlajtlanunutza hua tlajtlamachtea .
46008007	Sin	Pero amo innochtie quepejpea ini nönca machestelestle . Seque cachto monemachtejque quenteochihuasque ixniehualojme , hua oc turavea quepensöroa que inu tlacuale ica de ixniehualo hua por inu amo cuale para tejcuösque . Hua tlö quecua momachelea ipa iyulo que tlajtlacoa , ipampa ayemo checöhuac inneltoqueles .
43015002	Grace	Cöra sente nomömöyo tli notech ica hua amo tlamochihualtea , quecaltechusque . Hua cöra sente tli tlamochihualtea , quetejtequelisque imömöyocuconehua para ma tlamochihualte cache .
60005003	Recommendation	nimpor amo xecchihuacö quiename tlö yejyene nemohuöxcahua inu creyentes tli nenquemixutea . Cache cuale xeyecö nenejiemplos para que yejua cuale quechihuasque quieme nemejua nenquechihua .
52004013	Recommendation	Tocnihua , tecneque ma xecmatecö de niecate tli omejmejque , para majcamo xomoyulcocucö quiename moyulcocoa ocseque giente tli amo quepejpea nemöchealestle .
58011029	Description	Por neltoquelestle inu israelitas opanuque inu ötiescatl itucö Lamör Chichiltec , hua onejnenque ipa tlölhuajque ijtec lamör . Cache cuöc oquenejque quechihuasque nuyejque inu Egipcios , omoötlapachojque hua omejmejque .
44007020	Description	Cuöquenuju otlöcat Moisés . Hua oyeya lalebes cuöcualtzi peltzintle . Por yeye mietztle itötajua oquebepöjque pa inchö .
58005002	Grace	Quentratöroa ca cuale niecate tli amo quemajmate hua tli mocajcayöjtecate , pos yaja mismo nuyejque quepoloa checöhualestle hua machestelestle .
45013012	Recommendation	Ye panuteca yohuale , hua ye aseteca tunale . Ma tectlajcalecö noso itlachihual amo cuale de tlajtlayohuaquelestle . Hua ma totlaquenticö ca itlachihual tlöbile . Pos inu tlachihuale iyes quiename totlaquie de guierra .
49006009	Recommendation	Nemejua tli nenpatrones nencate , ejqueu mismo nuyejque xequenchibelicö nemoesclavos . Ayecmo xequenmajmajcömecticö . Xequelnömequecö que ompa elfecac iloac yejuatzi öque iloac Patrón de yejua quiename de nemejua nuyejque . Hua yejuatzi amo tlachecuaejtalo . “ Xectlölicö noche inu tlaquentle de guierra tli Deus tiechmacalo ”
45012015	Recommendation	Xepajpöquecö ca quiejquech quepejpea pöquelestle ; xechojchucacö ca quiejquech chojchuca .
45002005	Sin	Cache por tecaca teyultepitztec hua por que amo moyulcuepa moyulo , tectlamachtlölejteca para sie taja cualönelestle . Inu cualönelestle mopa betzes ipa inun tunale cuöc Deus quemoströrusque tiecualöneles hua ca yectelestle quenjuscörusque giente .
44014019	Violence	Pero sötiepa seque joriojte de puieblos de Antioquía hua de Iconio oaseto intzölö giente pa puieblo de Listra . Quentlötlabielmectejque inu giente para que yejua oquetecaltejque Pöblo . Entunses oquepensörojque que ye oquemectejque Pöblo hua quetlölochpöntöya hasta ca calquisyo de inu puieblo .
43013021	Description	Cuöc Jesús ye oquejtojque ini nönca , onetequepachuluc ipa tieyulo , hua oquejtojque ixmantete : ― Melöhuac , melöhuac nemiechelfea , sente de nemejua niechantrecörus .
48003022	Faith	Cache teotlajtule tiechmachestea que tecate tonochtie tetlajtlaculteque , para que de inu maniera tejua tli toneltoca tecselisque lo que tli Deus oqueprometierojque , por toneltoqueles tieca Cristo Jesús .
66011007	Violence	Hua cuöc tlames inu tiempo de tlatestificörusque , entunses inu petzoyulcötl tli quisas de tlatecöyöbelespa quechihuas guierra ca yejua , hua quenxexicus , hua quenmejmectis .
58003014	Faith	Pues tecpeasque pörte tieca Cristo tlö tecsequirusque tocuajpetzojtasque ipa toyulo hasta itlamejyo tlöltecpactle ca inu balur tli tecpea desde cuöc toneltocaque .
45008010	Faith	Cache tlö Cristo nemoa ipa nemoyulo , nemoyulo neme ipampa nenyecteque nencate , mös que nemocuierpo meques ipampa tlajtlacule .
44007052	Sin	¿ Cuale nenquetieniehuasque mös sente tlayulepante tli amo quetepotztocaque nemotötajua ? Pos nemotötajua quenmejmectejque niecate tlayulepantejque tli ca ye niepa oquejtojque que sie tunale axihuaqui yejuatzi öque yectec . Pos quiemach onaxihuaco hua nemejua onentiemöctejque ca ocseque tlöca hua nentiemectejque .
48005021	Sin	Moxejxicoa . Tlajtlöhuöna . Quecualejta chöchalönesque pa elfeme . Noche ini nönca sösantle hua sösantle quiename nöncate quechihua niecate tli queneltoca innacayo . Ye nemiechantesipörojteca que niecate tli quechihua nöncate sösantle abele mohuöxcatisque cöne Deus tlamandöruro .
43012036	Faith	Mientras nenquepea tlöbile , xomoneltocacö ica tlöbile , para nemochihuasque nentiepeljua de yejuatzi öque iloac tlöbile .
58003002	Faith	Pues yejuatzi seme quecumplirojque lo que tli quenequihuaya Deus . Pues Deus tietlölejque para inu . Ejqueu nuyejque quechihuaya Moisés ipa noche tequetl tli quechihuaya ipa tiechö de Deus .
56003006	Grace	Hua otiechmacaque meyac tieEspíritu Sönto por medio de toTiemöquextejcötzi Jesucristo .
44004036	Description	Por ejiemplo , oyeya intzölö yejua sente levita joreyo itucö Josie . Tlateotitlanme quecuitejque inu tlöcatl Bernabé , tli quejtusneque sente tlöcatl tli tlayulölea . Otlöcat pa sente tlöltojpole ipa lamör que itucö Chipre .
48006009	Recommendation	Entunses majcayec teseyabecö de tecchihuasque tlin cuale , porque cuöc ases tiempo tejcosechörusque , tlö amo todesmayörusque hua amo tejcöhuasque de tetequejtasque .
48002019	Faith	Pos icaca quiename ye onemec para ca inu ley , pos ayecmo tli necpea nequejtas ca inu ley . Hua inu mismo ley quiename oniechchihualte ma nemeque para ca yaja , pues niechmacheste que abele nejcumplirus lo que tli niechmandöroöya . De manieras que neca quiename sente mejque para ca inu ley , para que ejqueu nenentas para ca Deus .
66011001	Recommendation	Hua yeca niechmacac sente mietro quiename sente cuelutl . Niechelfe : ― Xemiehua hua xectemachihua inu tieteupa Deus hua inu ajtöl , hua xequenpoa quiejquech cate tli itlac ajtöl motlancuöquetztecate .
66014004	Description	Yejua cate tli amo otlajtlacojque ca sohuame tli amo insohua , pos yejua momalfejque . Yejua tietocateneme yejuatzi Calnielo ca cöne biloa . Yejua cate tlacujme de entre tlöltecpactlöca , hua cate quiename sente ofrienda de tli cachto mochihua , para Deus hua yejuatzi Calnielo .
66009007	Description	Hua nejnieseya niecate chapolte quieme caböyojte cuöc quenpreparöroa para guierra , hua oquepejpeaya ipa intzonteco corunajte quieme de oro . Hua inxöyac nieseya quieme de tlöca ,
60002016	Recommendation	Nencate nenlibres , pero amo xequejtucö que “ Ye tecate telibres ; hua por inu cuale tecchihuasque tlin amo cuale ” . Cache xomoportörucö quieme esclavos de Deus .
54004010	Faith	Por ini nönca arrasu tetejtequete hua tecsojsufriroa , porque tetiechixtecate Deus öque nemoateca , öque iloac Tiemöquextiöne de noche giente , hua cache ca meyac arrasu iloac toTiemöquextejcötzi de tejua tli tecreyentes .
58010029	Sin	Xecpensörucö , pues , quiene cache lalebes petzotec icastigo quemeresieroa öquenu tiepa moquetza tieConietzi Deus , hua quepea por petzoyutl inu yestle tli queyectele hua tli cafirmöroa inu acuierdo . Cuöc quechihua inu , nuyejque tiepöpöca inu Espíritu öque quemacalo tiefavur .
43020021	Grace	Yecuöquenu Jesús oquemelfejque ocsajpa : ― Xomoyulsiebicö . Ejqueu quiene ca oniechhualtitlanque noTajtzi , ejqueu nuyejque nemiechtitlane naja .
65001016	Sin	Ini nöncate giente cate tiechecuaejtoöneme , que seme moquejöroa de lo que tli quenpasöroa . Yejua sa quechijteneme lo que tli quecualejta , hua tlajtlajtojteneme ca tlajtulme bejbeye hua chajchamöjque . Yejua cache quenrespetöroa tli cate ricojte noso cache importöntes , pues quetiemoa quiene quetlönesque canajyetla .
66006015	Description	Hua noche reyes de tlöltecpactle , hua noche cubernadurte hua coronielte hua ricojte hua tli quepea checöhualestle hua nuyejque trabajadurte hua noche ocseque giente , mojyönque ijtec coyocme hua innepantla tepetlame ompa cöne cate tepieme .
66021008	Sin	Pero innochtie tli amo mopeleörojque ipampa momajtejque , hua niecate tli amo moneltocaque , hua niecate tli quechijque lo que tli amo cuale hua tli tietlajyeltec , hua niecate tli tlajtlamectejque , hua niecate tli mopöctejque ca ocseque sohuame tli amo insohua , hua chichichte , hua niecate tli quenteochijque ixniehualojme , hua innochtie istlacateneme , noche niecate giente quentocöroa yesque ompa ijtec inu locör tli xutla ca tletzintle hua azufre , que yaja inu ca ujpa mequelestle .
44022016	Recommendation	Hua öxö , ¿ tli para cache teccheas ? Sa nima xomocuötieque . Xetietlajtlane tietucöyupantzinco ma metzyulchepöhuacö de motlajtlacul ” .
66009008	Description	hua quepejpeaya intzo quieme de sohuatl , hua intlancochhua quieme de leyu .
55002024	Recommendation	Hua öque tlatequepanoa para Tlöcatzintle amo conbenierebe ma neme ipa peleitos . Cache conbenierebe ma iye cuale tlöcatl ca innochtie , ma cuale quemate tlamachtis , hua ma quemate quexicus de noche sösantle tli quechibelisque giente .
51002005	Faith	Pues mösque naja amo neca nemotzölö ca nocuierpo , pero ompa neca ca noyulo . Hua nepajpöcteca porque nequetzteca que nejnentecate quiene quemarcöroa tiemandamiento Deus , hua que nenchecöjtecate de nemoneltoqueles tieca Cristo .
60003012	Sin	Porque Tlöcatzintle impa quejtalo yecteque , hua quecaquihua intlötlajteles . Pero iloac incuntra de niecate tli quechihua tli amo cuale .
53002013	Faith	Pero tejua tecpea que seme tetietlasojcömatelisque Deus por nemejua , tocnihua öque yejuatzi nemiechtlasojtlalo . Pos yejuatzi nemiechixpejpenque para nemejua cachto que ocseque nemomöquextisque . Nemiechmöquextilo por tieEspíritu öque nemiechyectelea , hua por nemoneltoqueles ca tlin melöhuac .
66022011	Recommendation	Niecaju tli amo cuale quechihua , ma quesequiro , hua niecaju tli mopetzoneloa , ma mopetzonelojta . Pero niecaju tli cuale quechihua , ma quechijta cuale , hua niecaju tli yectec ica para ca Deus ma quesequiro ejqueu .
44002038	Faith	Pos Piero oquemelfe : ― Xomoyulcuepacö hua xomocuötiequicö tietucöyupantzinco Jesucristo cara sesen tlöcatl de nemejua . Ejqueu Deus nemiechperdonörfisque nemotlajtlacul hua nemiechtlöocolisque tieEspíritu Sönto .
52005015	Recommendation	Tlö canajyeca nemiechchibelea yetla amo cuale , xecpeacö cueröro majcamo xejcuepelicö ca tli amo cuale , tlöcamo xecchihuacö seme tlin cuale entre nemejua hua nuyejque ca ocseque giente .
45001027	Sin	Hua ejqueu nuyejque tlöca oquecöjque de mopöctisque ca insojsohuöhuö quiename conbenierebe , hua ototuneaque ipa intlaixeliebeles ca sie yejua . Oquechijque tli sie atiro amo cuale , tlöca ca tlöca . Hua yejua queselejque inu tlaxtlöbile tli quemeresierojque porque otiecöjque Deus .
50002018	Recommendation	Xepajpöquecö nemejua nuyejque ca naja .
44003019	Recommendation	Así es que xomoyulcuepacö hua xomocuepacö ca Deus para ma nemiechperdonörucö nemotlajtlacul . Yecuöquenu Deus cualtitlanesque tiempos de yulpöquelestle .
66021025	Description	Hua ipobieltajua de inu ciudad ayec motzacuasque ca tunale , hua amo oyes yohuale ompa .
43006054	Faith	Öque quecua nonacayo hua cone noyeso , quepea nemelestle nochepa , hua naja necyulebitis ipa sölúltimo tunale .
43019011	Sin	Onöhuatihuac Jesús : ― Niontle checöhualestle amo tecpeane ca naja , tlö amo metzmacasquiöya de tlacpac . Por inu öque niechmöcte ca taja cache bieye tlajtlacule quepea .
59002017	Faith	Ejqueu mismo , tlö toneltoqueles sa isiel mocöhua hua amo onca tlachihuale , pos inu neltoquelestle mejque icaca .
45008003	Sin	Pos Deus oquechijque lo que tli inu ley de Moisés abele oquechi . Pos inu ley amo checöhuac oyeya porque tonacayo tlajtlacultec abele queneltocaya . Pero Deus tiehualtitlanuc tieConietzi ipampa tejua tetlajtlacojque . Otiemacuc tiecuierpo quiename tocuierpo tli ica tetlajtlacoa . Hua ejqueu , itech tiecuierpo de Jesús , Deus quexexicojque tlajtlacule hua quequextelejque ichecöhuales .
60003014	Recommendation	Pero mös cana nenquesufrirusque ipampa nenquechihua tlin cuale , pero cuale nemocnupel . Hua amo xomomajticö de lo que tli yejua quenmajtea , nimpor amo xomotequepachucö .
51003021	Recommendation	Tötajte , amo xequencualönticö nemopelhua , para que majcamo modesanimörucö .
66018002	Sin	Hua otzajtzec ca tlajtule checöhuac . Ejqueu oquejto : Ye obetz , ye onxexetu inu ciudad bieye de Babilonia . Oxö sa demunios chajchönte ompa ; ica quieme cörsel para espíritus de moxicoöneme , hua quiename xöola para noche tutume petzoteque hua tietlajyelteque .
62002022	Sin	Noche tlöca ejestlacate tli quejtoa que Jesús amo iloac Cristo hua que Deus amo tieixpejpenque para tiechmöquextisque . Öque ejqueu quejtoa , de porsi icaca encuntra de Cristo . Nimpor amo tiereconosieroa Deus Tajtle , nimpor amo tiereconosieroa tieConietzi Deus .
46011027	Sin	Pues ejqueu tlö canajyeca quecua pöntzi noso cone inu bölso de toTlöcatzintle de sente maniera que amo conbenierebe , ica tlajtlacultec por lo que tli quechihua ca tiecuierpo hua tieyesojtzi Tlöcatzintle .
59002020	Faith	Pero taja , tlöcatl tunto , xecmate que neltoquelestle sin tlachihuale amo tli proviecho quebicatz .
43018003	Description	Judas , noso , quemönato soltörojte ca tiehua policías de tlötlayecönque de teopexcotzetzi hua de fariseos . Hua oaseto ompa ica tlobilte , hua tlobilecutl , hua teposme .
53003003	Grace	Pero Tlöcatzintle iloac de confiönsa , hua yejuatzi nemiechmacasque fuiersa hua nemiechmalfisque de Amo Cuale Tlöcatl .
44007021	Description	Pero por fin oquepexque para quecajcöhuasque ca sie löro . Cuöquenuju ichpuch de inu rey Faraón oqueniextito hua oquebepö Moisés quieme tlö iconie .
66008005	Description	Entunses inu öngel oconö popuchcumetl , hua quetiemite ca tletzintle de ipa ajtöl , hua quetebitec ipan tlöltecpactle . Hua opie tlatecuineya hua isoluneya checöhuac hua tlapetlöneya hua tlaoliniöya .
66018003	Sin	Noche inu opasöre ipampa inu ciudad oyeya quiename sente sohuatl tli quenpiepiehualtiöya gientes de noche naciones , hua quentlöhuantiöya . Hua reyes de tlöltecpactle ocalajque ca yaja , hua comersiöntes de noche tlöltecpactle omochijque ricos ipampa yaja quecualejtaya quepeas meyac sösantle tli pateyo .
44026021	Violence	Por inu , seque joriojte oniechaseque pa teopantle bieye hua oquetratörojque niechmectisquea .
55004004	Sin	Hua amo quecaquesque tlin melöhuac , tlöcamo quecaquesque sa cuientos .
43006064	Faith	Cache oncate seque de nemejua tli amo nemoneltoca . Pues Jesús desde ca opie quematihuaya öquemeju amo moneltocaya hua öquenu tieantrecörusquea .
43013026	Description	Entunses onöhuatihuac Jesús : ― Yaja inu nieca öque naja necmacas pöntzi tli necpolactis . Yecuöquenu quepolactejque pöntzi hua oquemacaque Judas , iconie Semu Iscariote .
54006020	Recommendation	Timoteo , xequixute lo que tli metzmöctejque . Amo xejcaque tlajtulme tli giente quejtoa que yaja tlamachestelestle , pero yaja ica de nönca tlöltecpactle hua amo tli quebicatz , hua nimpor yejua amo cate de acuierdo de tli ica inu tlamachestelestle .
44017005	Violence	Pero inu joriojte tli amo moneltocaque ochöhuatque lalebes . Oquensentlölejque seque tlöca tli tlatzejque hua yulpetzoteque . Ca yejua ocajcojque giente hua chöchalönque pa puieblo . Otlatiemuto pa ichö de Jasón . Quentiemoöya Pöblo hua Silas . Oquenejque quenquextisquea para quenbicasquea pa junta .
62005016	Sin	Tlö canajyeca quejta icni tlajtlacojteca pero amo de maniera que meques , ma motlajtlötlajte por yaja . Entunses Deus quemacasque nemelestle , tlö amo otlajtlaco de maniera para meques . Onca tlajtlacule que cuöc tecchihua temequesque , hua amo nequejtojteca ma motlajtlötlajte por tli ejqueu tlajtlacoa .
43013020	Faith	Melöhuac , melöhuac nemiechelfea : Öque queselis öque naja nectitlanes , naja niechselea , hua öque naja niechselea , tieselea öque niechhualtitlanque .
58012028	Faith	Pero tejua tecselisque sente reino tli abele moulinis . Por inu ma tetietlasojcömatelicö Deus , hua ejqueu noso ma tetietequepanucö san quiene ca yejuatzi quecualejtalo , ica respieto hua majcömabelestle .
44019013	Description	Ompa pa Efeso oyejyeya seque joriojte tli sa tiepa quequistenemeya . Yejua oquejtojque nele quepeaya beletelestle para quechihualtisque moxicoöneme ma quisacö de imijtecopa giente . Oquenejque cusörusque tietucöyutzi Tlöcatzintle Jesús para quenquextisque inu moxicoöneme de imijtecopa giente . Por inu cara sesen tlöcatl de yejua oquemelfe moxicoöneme : ― Pos Pöblo tlanunutza de Jesús . Hua öxö naja nemiechnahuatea tietucöyupantzinco sie yejuatzi Jesús , xequisacö .
44015040	Grace	Entunses Pöblo oquenec ma beya Silas ca yaja . Inu creyentes omotlajtlötlajtejque que ma Deus quemixutele hua ma quenmacacö tiefavur . Ca inu Pöblo hua Silas uyajque .
63001008	Recommendation	Xecpeacö cueröro majcamo nemiechcajcayöhuacö hua cana por inu nenquepolusque inu premio por que nentietequepanoa Deus . Xecpeacö cueröro para cuale nencönasque noche tli Deus quenequihua nemiechmacasque .
66011006	Violence	Hua inu ume tlöca quepejpea checöhualestle para quetzacuelisque para majcamo queyabe noche tunalte cuöc tlayulepantejtenemesque . Nuyejque quepeasque checöhualestle para quechihuasque ma ötzintle ma mocuepa yestle , hua ma uye de noche plögas ipa tlöltecpactle . Hua quiejquech veces yejua quenequesque , quechihuasque .
44008021	Sin	Taja amo tecpea pörte nimpor deriecho para tecalaques pa nönca tequetl de Deus porque moyulo amo melactec tieixtla Deus .
43017010	Faith	Hua noche sösantle tli nohuöxca , mohuöxcatzi , hua tli mohuöxcatzi , nohuöxca . Hua naja necpea chamöhualestle por medio de yejua .
45003012	Sin	Innochtie monencuaxelojque , ayecmo quepea niontle tlin cuale ipa inyulo . Amo onca öque quechihua tlin cuale ; amo onca nion sente .
50002003	Recommendation	Amo xecpensörucö sa de tli nemejua nenqueneque , nimpor amo xomobieyemajtacö . Al contrörio , xomopichaquicö , hua xecpensörucö que cache cuale cate inu ocseque nemocnihua que nemejua mismo .
66001013	Description	hua innepantla de inu cantelierojte onetieyejtac sente öque niexihuaya quieme sente tlöcatl . Quepealoöya tietlaquie tli aseya hasta tieicxehua , hua ilpihuataya pa tiepiecho ca sente pöxajtle de oro .
66022003	Faith	Hua ipa inu ciudad amo oyes niontle tli motlabejbicaltea . Hua tieintrono de Deus hua de yejuatzi Calnielo iyes ijtec inu ciudad , hua tietlatequepanojua tieteochihuasque .
60004007	Recommendation	Pero itlamejyo noche sösantle ye aseteca . Por inu , xecyecpensörucö nemejua , hua xomodedicörucö ca nemotlötlajteles .
44014026	Grace	Ompa otlejcoque pa sente börco . Uyajque hasta pan puieblo de Antioquía . Pöblo hua Bernabé antes oquisque de Antioquía cuöc primiero opiejque inbiöje . Pa inu tunale cuöc Pöblo hua Bernabé oquisque , inu creyentes omotlajtlötlajtejque que ma Deus quemixutilo hua ma quenmacalo tiefavur pa inu tequetl . Hua öxö ye omocuejque Pöblo hua Bernabé porque ye oquetlamejque inu tequetl .
46007028	Recommendation	Pero tlö tomosohuajtis amo icaca tlajtlacule . Hua tlö sisehuantu monömectea , amo tlajtlacoa . Pero tli mosojsohuajtea hua tli monajnömectea quepeasque problemas ipa ini nönca nemelestle , hua naja necnequesquiöne nemiechquextelis inu niecate problemas .
49006012	Sin	Pos amo tomaga ca giente tli quepejpea yestle hua nacatl quiename tejua , cache tomaga ca niecate cubernadurte hua tlajtoönejme tli tlamandöroa ipa noche tlöltecpactle ca tlajtlayohuaquelestle , ca inu espíritus amo cualteque tli cate ompa tlacpac .
59001005	Recommendation	Pero tlö canajyeca de nemejua quepoloa machestelestle , ma tietlajtlanele Deus . Pues Deus quetiemacalo ca meyac gönas ca innochtie giente , hua ayec tiechajajualo por que seme tiechpolojteca . Entunses tlö canajyeca tietlajtlanelis , Deus quemacasque .
52005019	Recommendation	Amo xectzacuelicö lo que tli Espíritu de Deus quenequihua quechihuasque .
58009002	Description	Ijtec inu teocale oyeya primiero sente cuörto cöne oyeya inu canteliero , hua inu miesa , hua inu pöntzi de tlatlölelestle . Hua inu cuörto itucö “ Yectec Locör ” .
66003018	Recommendation	Por inu temetzmaca consiejo xejcoa de naja oro que ye opanuc ijtec tletzintle para que ye ica intiero cuale . Ejqueu teyes de melöhuac terico . Hua xejcoa de naja motlaquie istöc para tomotlaquentis . Ejqueu ayecmo tepinöhuas ipampa texipetztec . Nuyejque xejcoa de naja pajtle para moixtelolojua para cuale tetlacheas .
62005013	Faith	Nemejua nemoneltoca tietucöyupantzinco tieConietzi Deus . Nemiechejcuelfea nönca cörta para que nenquematesque que nenquepea nemelestle nochepa .
43007018	Faith	Öque tlajtlatoa por pörte de yaja mismo , yaja quetiemoa ipropio chamöhuales ; cache öque quetiemoa tiechamöhuales de yejuatzi öque oquehualtitlanque , ini nönca icaca melöhuac , hua ica intiero yectec .
47004007	Grace	Inu machestelestle ica quiename sente tesoro de ricojyutl , hua tejua tecate quiename xocme de tapalcatl tli amo cuajcuale , tli ijtec inu xocme tecpejpea inu tesoro . De inu maniera noche giente quematesque que inu meyac checöhualestle yebitz de Deus , hua amo de tejua .
45012019	Recommendation	Notlasojcöicnihua , amo xejcuepelicö tli yeca nemiechchibelea , cache xetiemacacö locör ma Deus cualönoa ca niecate tli nemiechchibelea amo cuale . Pues tlajcuelulpanca : Naja niechtocöroa nobengörus , naja nequencuepelis lo que tli quemejmeresieroa por intlajtlacul , quejtulo Tlöcatzintle .
43008054	Faith	Onöhuatihuac Jesús : ― Tlö naja nochamöhuas naja mismo , nochamöhuales amo balierebe . Cache öque niechchamöhualo yejuatzi noTajtzi , öque nemejua nenquejtoa que nele iloac nemoDeus .
45014020	Recommendation	Amo xecniempolucö tieteque de Deus por causa de tli nenquecua . Noche sösantle de melöhuac cate chepöjque para cuale tejcua . Pero amo cuale ica tlö sente tlöcatl quecuös canajyetla hua por inu quechihualtis ocsente ma betze ipa tlajtlacule .
43019040	Description	Entunses oquebicaque tiecuierpo Jesús , hua oquequemelojque ca tzotzomajtle ca tiehua inu pajme san quiene ca quepea costumbre joriojte ca motojtuca .
58010034	Faith	Pos nemiechtlöocoltejque nemocnihua que oyejyeya ipan cörsel . Hua nenquexicojque ca pöquelestle cuöc giente nemiechcuejcuelejque meyac sösantle tli nemohuöxca . Pues nemomacaya cuienta que nenquepea ocseque sösantle cache cuale tli nemohuöxca , que ayec tlames .
44013023	Grace	’ Jesús iloac iConie David . Entunses confurme lo que tli Deus oquejtojque ca ye niepa que quechihualusquea , yejuatzi tietitlanuc Jesús para tiechmöquextisque tejua teisraelitas .
46002009	Faith	Cache icaca quieme tlajcuelulpanca : Sösantle tli ayec yeca oquejtac , tli ayec yeca oquecac , nimpor ayec yeca oquepensöro , yaja inu sösantle Deus oquepreparörojque para niecate tli tietlasojtla .
45008011	Grace	Hua tlö inu Espíritu de yejuatzi öque tieyulebitiluc Jesús de intzölö mimejque , tlö yejuatzi nemoa ipa nemoyulo , pos yejuatzi öque tieyulebitiluc Cristo de intzölö mimejque nuyejque queyulebitisque nemocuierpo tli meque , por tieEspíritu tli nemoa ipa nemoyulo .
45008016	Faith	Pues nuyejque sie yejuatzi Espíritu tiechelfilo ipa toyulo que tecate tetiepelhua Deus .
48006007	Recommendation	Amo xomocajcayöhuacö , pos abele öque majöbeltis tieca Deus . Pos noche lo que tli quetuca tlöcatl , de inu mismo tlatuctle quecosechörus .
45011022	Grace	Xomomaca cuienta , noso , quiene Deus quepealo tlasojtelestle , pero nuyejque checöhuac tietlachihual . Ca sie löro tiechecöhuac tlachihual niese inca niecate tli obetzque . Cache ca ocsie löro tietlasojteles ica para ca taja , tlö quejtus tecsequirojtas tomoquitzquejtas de itech tietlasojteles . Hua tlö amo , nuyejque taja metztequesque .
59005007	Recommendation	Ejqueu noso , nocnihua , xecxicojtacö ca paciencia hasta cuöc hualiloas Tlöcatzintle . Xequejtacö quiene tli tequete ca caltienco quechea ma mobepöhua inu tlatuctle hua ma tlamochihualte . Hua quexicojtecate ca paciencia hasta ma huöla inu queyabetl tli cachto yebitz hua nuyejque tli sötiepa hualase .
55001016	Grace	Tlöcatzintle ma netlöocolticö de Onesíforo hua tli cate pa ichö , ipampa yaja oniechescaliöya , hua amo pinöhuaya de que naja netzactaya ipan cörsel .
62002028	Faith	Öxön quiema , notlasojcöpelhua , xetietocacö Cristo , para que ejqueu tecpeasque confiönsa cuöc yejuatzi hualbiloas , hua amo tepinöhuasque tieixtla cuöc axihuaqui .
48005016	Recommendation	Pero nemiechelfis ini nönca : Xenentacö tieca tieEspíritu de Deus , hua ejqueu ayecmo nenquechihuasque lo que tli queneque nemonacayo .
54001015	Grace	Nöncate tlajtulte cate de confiönsa , hua conbenierebe ma noche giente ma momacacö cuienta que ica melöhuac ini nönca : que Cristo Jesús hualiloac ipan tlöltecpactle para quenmöquextisque tlajtlaculteque . Hua naja netlajtlacultec cache que ocseque .
49006010	Faith	Hua öxö , nocnihua , xomochecöhuacö tieca Tlöcatzintle , ca tiechecöhuales de yejuatzi , tli lalebes checactec ica .
46010012	Recommendation	Por inu , öque momachelea que yaja mocuajpetzojteca de ineltoqueles , ma quepea cueröro majcamo cana de repiente ombetzes ipa tlajtlacule .
58010014	Grace	Pos sa ca sie cuetlabiltelestle otiechchijque intiero tecualteque por nochepa , tejua tli teyecteque .
43010031	Violence	Yecuöquenu ocsajpa joriojte ocönque teme para tietecaltisque .
46011003	Description	Pero necneque ma xecasojcömatecö que Cristo iloac cachto ipa noche tlöca . Icaca quiename tlö tlöcatl oyene cuierpo , hua Cristo itzonteco . Ejqueu nuyejque tlöcatl icaca quiename itzonteco sohuatl ipampa ica cachto que sohuatl . Hua ejqueu nuyejque Deus iloac quiename tietzonteco de Cristo .
58011036	Violence	Ocseque giente quenpöpöcaya hua quenbejbitejque hua hasta quentzajtzajque hua quemejilpejque ijtec cörsel .
58006019	Faith	Pues inu nemöchealestle quechecöhua hua caseguröroa toölma , quiename sente ancla quechecöhua hua caseguröroa börco . Hua inu ancla tli tecpejpea , que yaja inu tomöcheales , moquitzquejteca icuetlapa de inu cortina de teopantle de elfecac ,
49005011	Recommendation	Hua amo xecpeacö pörte ca inu tlachihuale de tlajtlayohuaquelestle tli amo tli quebicatz . Cache cuale xejquexticö inu tlachihuale ca tlöbile .
59004011	Recommendation	Nocnihua , amo xechecuatlajtucö sente ca ocsente . Öque checuatlajtoa cuntra sente icni , noso questlocoa icni , yaja checuatlajtojteca encuntra de inu ley , hua questlocojteca inu ley , quejtojteca que amo cuale ica . Pero tlö cana tequestlocojteca inu ley , quejtusneque que ayecmo tomotlölea para tecneltocas , tlöcamo tomotlölea quiename tejuez para tequestlocus .
66021021	Description	Hua inu majtlactle huan ume pobieltajte cate majtlactle huan ume perlas ; cöra sente pobielta chejchijteca de sa sente perla . Hua inu cayaju de inu ciudad chejchijteca de nochaja oro quieme tiescatl tlaniese .
58003006	Faith	Cache Cristo amo iloac quiename sente tlatequepano , tlöcamo cache tlamandöruro quiename sente öque iconie tli tlamandöroa ipa ichö itajtzi . Hua inu tiechö tejua tecate , tlö seme tecsequirojtasque ca inu balur hua inu pöquelestle tli tecpejpea por tomöcheales .
45012009	Recommendation	Nemotlasojteles ma iye de melöhuac . Xectlajyelejtacö tlin amo cuale , hua xecnequecö lalebes lo que tlin cuale .
66011013	Violence	Hua sa nima ontlaole checöhuac , hua inu majtlactle pörte de inu ciudad onxexetu , hua omejmejque siete mil personas ipampa ontlaole . Hua tli mocöjque giente omajmajcömejque , hua tiechamöjque Deus öque tlamandöruro ompa elfecac .
48003020	Description	Pero amo monesesitöroa sente representönte cuöc motratöroa sa de sie persona , pero Deus sa sietzi iloac .
43019010	Description	Yecuöquenu tieyelfe Pilöto : ― ¿ Naja amo teniechnönquelea ? ¿ Amo tecmate que naja necpea checöhualestle para temetzcajcöhuas , hua nuyejque necpea checöhualestle para temetzcoruspelus ?
44008032	Description	Inu tlöcatl de Etiopía quetlajtultejtaya teotlajtule cöne quejtoa : Quiename öque quebica sente calnielo para quemectis ejqueu giente quebicaya sente tlöcatl para quemectisque . Quieme sente calnielo amo tzajtze cuöc öque quepejpe itojmeyo , ejqueu nuyejque amo tli oquejto inu tlöcatl cuöc oquemectejque .
44013021	Description	Totötajua oquenejque quepeasque sente rey . Entunses Deus quenmacaque Saúl quieme rey por cuarenta años . Saúl oyeya iconie Cis hua oyeya de inu grupo de Israelitas itucö Benjamín .
56001010	Sin	Pos oncate meyactie tli amo tlaneltocaneme , especialmente entre joriojte , que tlajtlajtoa de tli amo quepea proviecho , hua quencajcayöhua giente .
44010012	Description	Noche clases de yulcöme tli quepea nöbe imecxehua huölöya ijtec inu tatapajtle . Nuyejque quepeaya yulcöme quiename cuhuöme hua tutume .
43017022	Grace	Hua inu tlaniextelestle tli teniechmomaquele nuyejque naja onequenmacac , para ma yecö sasie quieme tejua tecate nuyejque sasie .
55001013	Faith	Taja xectoca inu cuale tlajtulme tli naja otemetzejtete . Hua xeneme ca inu neltoquelestle hua tlasojtelestle tli tecpea tejua tieca Cristo Jesús .
43002006	Description	Hua ompa oyejyeya checuasie öcume de teme , ipampa joriojte ipa inreligión quepeaya costumbre de quepajpöcasque cöso noche sösantle . Aqueya ijtec cara sente öcumetl möcuile noso checuasie butejte .
46015034	Recommendation	Amo cuale nenquepensörojtecate ; quiename nentlajtlöhuönque nencate . Xomoscalicö hua xecpensörucö cuale , hua ayecmo xetlajtlacucö . Pues seque de nemejua amo nentieixomate Deus . Nequejtoa para nemiechpejpinöjtea .
49004002	Recommendation	Amo xomochamöhuacö , hua xomoportörucö cuale ca ocseque . Xecxicucö ca paciencia lo que tli giente nemiechchibelea . Xomopilicö paciencia entre nemejua , hua tlasojtelestle .
65001023	Recommendation	Ocseque xequenmöquexticö , quiename cuöc öque quequextejtebetze ocsente de ijtec tletzintle . Hua ocseque xequenpaliebicö ca icnuejtelestle , pero nuyejque ca mabelestle . Xectlajyelejtacö inu tlajtlacule tli quenmajmö por que innemeles amo cualtec oyeya . Ma nemiechtlajyelte inu tlajtlacule quiename cuöc nemiechtlajyeltea sente tlaquiemetl petzoneltec hua tzojyoc .
45008028	Grace	Hua tejua tetietlasojtla Deus , hua yejuatzi otiechnutzque ejqueu quiename oqueplaneörojque . Por inu tecmajmate que noche sösantle quisas cuale para toproviecho de tejua .
45016019	Recommendation	Pos ye omacheac inca giente de ca nobeyo de quiene nemejua nentieneltoca Deus , hua por inu nepajpöque de nemejua . Pero necneque xeyecö nentlajmatque ipa tlin cuale , hua amo xecmatecö nenquechihuasque tlin amo cuale .
58009004	Description	Ompa oyeya sente ajtöl para popuchtle tli omochejchi de nochaja oro noso tomi costec . Nuyejque ompa oyeya inu caxu itucö örca , tli querepresentöroöya inu tli cachto acuierdo . Hua inu örca motlaquentejtaya de oro . Ijtec inu örca oyeya sente xoctle de oro tli quepeaya inu pöntzi tli Deus oquenmacaque israelitas , que itucö maná . Hua nuyejque ijtec örca oyeya itlacu de Aarón tli itzmoli , hua nuyejque inu bepalte de teme cöne tlajcuelulpa oyeya de inu primiero acuierdo .
45003027	Faith	Entunses , ¿ cuale tochamöhuasque ? Pues abele . Pues tlö cuale tomöquextiöne por lo que tli tecchihua entunses cuale tochamöhuasquiöne . Pero tejua tomöquextea san por sa toneltoca , hua ejqueu abele tochamöhuasque .
43014010	Faith	¿ Beles amo tomoneltoca cuöc nequejtoa que naja necaca tieca noTajtzi , hua noTajtzi iloac ca naja ? Inu tlajtulme tli nemiechnunutza naja , amo nemiechnunutza por nopörte de naja ; cache noTajtzi öque seme iloac ca naja , yejuatzi quechihualo tietlachihual .
44016022	Violence	Entunses inu giente omajcojque cuntra Pöblo hua Silas . Inu tlötlajtoönejme otlanahuatejque ma quenquextelicö intzotzomajua para ma quenbitequecö ca tlacutl .
43013034	Recommendation	Sente yancuec mandamiento naja nemiechmaca , que yaja ini nönca : Xomotlajtlasojtlacö entre nemejua . Quiene naja nemiechtlasojtla , nuyejque nemejua xomotlasojtlacö .
47005001	Grace	Pues tocuierpo icaca quiename sente xajcale cöne techönte necö ipan tlöltecpactle . Hua tecmajmate que tlö cana xexetunes tecpejpea sente cale ompa elfecac tli Deus tiechmacasque . Hua inu cale amo quechejchijque tlöca , tlöcamo yecchejchijteca cuale , hua mocöhuas semejcac .
43012044	Faith	Pero Jesús otzajtzihuac hua oquejtojque : ― Öque moneltoca ca naja , amo moneltoca sa ca naja , tlöcamo ca öque niechhualtitlanque .
44009013	Description	Entunses Ananías oquejto : ― Tlöcatzintle , meyactie ye oniechpubelejque de inu tlöcatl Saulo . Nele quenchibele tlimach tlin yecteque tli nejneme pa Jerusalén .
55003002	Sin	Gientes sa yejua mismo motlasojtlasque . Sa quetiemusque tomi . Mochamöhuasque hua san yejua mosemajtasque . Yesque tiepöpöcaneme . Amo quenneltocasque intötajua . Amo quetlasojcömatesque . Amo tlaneltocasque nion lo que tli tlöltecpactlöca quejejtoa que yaja yectec .
45005009	Grace	Hua ca inu , ye tecate teyecteque para ca Deus por tieyesojtzi Cristo . Entunses cache ca meyac arrasu tiechmöquextisque yejuatzi para que amo topa betzes tiecualöneles Deus .
45014014	Sin	Naja necmate , hua necpea por seguro tieca Tlöcatzintle Jesús , que de noche sösantle tli Deus oquechejchijque amo onca niontle amo cuale . Pero nieca öque quenenebelea nele canajyetla icaca amo cuale , pos para yaja icaca amo cuale .
54004006	Faith	Nönca sösantle xequemejtete tocnihua , hua de inu maniera teyes tecuale tietlatequepano de Cristo Jesús . Tecmachelis pa moyulo que ye tectzeco cuale inu tlajtulme de neltoquelestle hua de inu cuale machestelestle tli tectocateca .
