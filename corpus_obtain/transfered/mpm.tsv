62003016	Faith	Yukan na ti sa kuni yo nasa sa'a jnu'un nda'u ini, chi Cristo Jesús ni ji'i ya ja kuu yo'o naa yo. Ti suni sia'an yo'o naa yo vasu na kuū yo ja kuu ñani jna'an yo, chi vanua ka kunda'u ini jna'an yo.
43013001	Grace	Kumani ɨɨn kɨvɨ ga ja keja'a viko pascua un. Ti jini Jesús ja, ja ni jaa kɨvɨ ja kee ya nuu ñuyɨvɨ ja'a ti kin no'on ya nuu Tata ya. Sia'an ja jini ya, kuu nda'u xaan ini ya taka yɨvɨ ni ka skua'a jiin ya. Vijna ti stuu kaji ya ja kunda'u ini ya maa da naa da.
58003017	Sin	¿Nusa ti ka na'an ra nau nuu yɨvɨ ni kuɨtɨ ini Yandios ja ni kuu uu xiko kuiya nu? Suu nuu yɨvɨ ni ka sa'a kuachi ja tu ni ka kandixia jnu'un Yandios, ti tendɨ'ɨ i ni ka ji'i undi nuu ñu'un te'e un.
60001014	Recommendation	Yukan kuu ja kundio ini ra, chi ka kuu ra se'e ya ja ka jandatu va'a. Chi vijna tukaa ka sa'a ra taka jniñu ja ka kusɨɨ ini maa ra, nanu ni ka sa'a ra undi na ti kujnuni ga ini ra jnu'un Yandios.
45011032	Grace	Chi ni kachi Yandios ja tendɨ'ɨ yɨvɨ na nduni'in ini i. Sia'an ni sa'a Yandios jiin yɨvɨ nava maa ɨɨn ni maa ya kuu ja saka'nu ini ya nuu i naa i.
66006006	Description	Ti ma'ñu ndɨ kuun ja chaku un ni jiniso'o ri ɨɨn jnu'un ja ka'an: ―Ɨɨn kilo ni triu na kinya'u ja sajniñu i ɨɨn kɨvɨ. Ti uni ni kilo cebada na ni'in i ja kinya'u i ja sajniñu i. Ko sa tu kumani aceite jiin vino nuu i ―ni kachi jnu'un un.
59004010	Recommendation	Koto nduni'in ini ra nuu Yandios, chi su'va na ndunda'u ini ra. Nu sia'an na sa'a ra, ti jandaa ndixia kuu ja maa ya na saña'nu ro'o.
44017031	Grace	Kuni ya ja na kuu sia'an, chi ni kachi ya ja na koo ɨɨn kɨvɨ na xndichi ya tendɨ'ɨ yɨvɨ, chi ni ja'a ya jniñu nuu ɨɨn chaa ja na nde'e da nu ni sa'a va'a yɨvɨ, xi ni sa'a kue'e i, ti chaa un ka'an da mani jandaa. Ti ni naxndoto ya chaa un nuu ka'iin ndɨyɨ un ja nakuni yo na kaa chaa xndichi nuu yɨvɨ un ―sia'an ni kachi Pablo.
43019002	Description	Ti soldado un ni ka sa'a da ɨɨn corona iñu, ti ni ka chuxndee da xini ya. Ti ni ka naskui'na da ya ɨɨn sa'ma kua'a tɨjnuu, nanu ja kuu ya ɨɨn rey.
54005014	Recommendation	Yukan kuu ja na xndaku ri nasa kuu jiin taka ña'an un naa ña. Va'a ga ja na nanda'a tuku ña ti na koo se'e ña naa ña, ti nava na kuu ña ɨɨn ña'an kɨnda'a va'a ve'e ña. Sia'an na kuu jiin ña'an un naa ña nava tu ka'an ɨnga yɨvɨ sɨkɨ ña naa ña.
43014011	Faith	Ko kandixia ja kancha Tata ri jiin ri, ti kancha ri jiin ya. Ti nu tu kandixia ra nava ka'an ri, ko kandixia ru'u ja sɨkɨ taka jniñu sa'a ri.
66020014	Violence	Yukan na ti tukaa kuū kuɨtɨ yɨvɨ un, ni tukaa ga ka ki'in i nuu ñuji'i. Ko koo ndo'o koo nene i ku'iin ɨɨn mini nuu kanda'a kua'a yaa ñu'un ja kayu i. Siukan kondo'o i nundo'o, ti yukan kuu ja kuū i jinu kuu uu.
58009026	Description	Chi nu ni sa'a Cristo sia'an nanu ni ka sa'a sutu ni ka kuña'nu ga nuu nación Israel un, ti va taka kuiya soko ya maa ya ja na kuū ya, undi na ni jankoo ñuyɨvɨ ti undi vijna ja kenchaa ya kuachi. Ti tuu, chi kɨvɨ ja kuan ndɨ'ɨ ja'a ni kenda ndijin ya ɨɨn jinu ni ja kuu saa ni, ti ni soko ya maa ya ja ni kenchaa ya kuachi yo, ja tukaa ga kuña'nu kuachi un sɨkɨ yo.
44013018	Description	Ni ja'a ya jnu'un ja na sa'a yɨvɨ un nava kuu ini i nuu ñu'un te'e un ja kuu uu xiko kuiya.
46011033	Recommendation	Sia'an iyo jnu'un ja'a ro'o ñani naa ra ja kanchuku ñuu Corinto. Nu ka ndututu ra ja kaji ra ko'o ra ja kuxini nava ni kachi maa Jito'yo, nusa ti kundatu kuee ra tɨ'lɨ naa ra nava ɨɨn nuu na ndekava tendɨ'ɨ ra naa ra.
66006012	Violence	Ti ru'u Juan, ni jini ri ja Lelu un, ni ja'ncha ya sello kuu iñu. Ti ni kii ɨɨn ñujnaa xaan. Ti ni kuñaa nuu ndikandii nanu ɨɨn sa'ma jnuu. Ti ni nduu yoo nanu nɨñɨ.
58011035	Violence	Ti sava ñasɨ'ɨ un, ni ka nandoto se'e ña na ni ka ji'i i. Ti sava ga yɨvɨ ni ka kandixia jnu'un ya, ni ka ndo'o xaan i sa ni ka ji'i i, chi tu ni ka ja'a i jnu'un ja kuxio i nuu ichi Yandios ti kaku i, chi ni ka ñukuu ini i ja kanuu ga ja na naxndoto ya i ti na ni'in i ta'u va'a xaan ga ja na kuchaku i ja kuu saa ni.
44016037	Violence	Yukan ti ni kachi Pablo nuu policía un: ―Ka'an ley ja yɨvɨ yɨ'ɨ ñuu Roma, tu kuu kani da i nu tu ja'i xndichi da. Chaa Roma ka kuu na. Tu ni ka xndichi ni saña naa na. Ni ka kani ni saña naa na nuu yɨvɨ kua'a un, ti ni ka chondee ni saña vekaa. Ti vijna ka kuni keni'in xe'e ni saña naa na. Ko tu kuu. Kuan kachi ni nuu chaa kuña'nu un na kikoyo maa da, ti na sia da saña ―ni kachi Pablo.
45013009	Recommendation	Chi yukan ta'u ley jniñu: “Tu kusɨkɨnchaa jna'an ra. Tu ka'ni ra yɨvɨ. Tu sakui'na ra. Tu sajnu'un ra jiin jnu'un xnda'u ña'an. Tu kundio ini ra ja ñava'a ñanijna'an ra”, kachi ley. Chi taka jnu'un yukan jiin taka ga jniñu ta'u ley un, ja yɨ'ɨ ndɨ'ɨ jiin maa ɨɨn ni jnu'un kanuu ja ka'an tutu ii: “Na kunda'u ini ra nuu ñani jna'an ra nanu kunda'u ini ra nuu maa ra”, kachi tutu.
62003003	Faith	Ti nu ka ñukuu ini yo ja na kuni yo nuu Jesús, ko na sandoo yo maa yo nanu iyo ndoo maa ya.
45007022	Faith	Ti vasu sia'an kuu, ko jandaa kuu ja iyo sɨɨ ini ri jiin ley Yandios, ti kundio ini ri kuandatu ri ley ya jiin nɨ ini nɨ añu ri.
50004004	Recommendation	Taka ro'o ja ka kandixia Cristo Jesús naa ra, koo sɨɨ ini naa ra, koo ndendajnu naa ra, chi ni sa'a ya ɨɨn jniñu ka'nu ja ni nakinse'e ya ro'o naa ra. Ti nandeokuñɨ tuku ri ka'an ri ja na koo sɨɨ ini ra naa ra.
66001012	Description	Yukan ti ni ndeokoto ri ja kuni ri nau ja ka'an jiin ri. Ti ja ni ndeokoto ri, ni jini ri uxia candelero mani maa oro.
58003018	Sin	¿Ti nau nuu yɨvɨ ni chisojnu'un Yandios ja tukaa kɨvɨ kuɨtɨ i ndetatu ri jiin ya nusa? Suu taka yɨvɨ ni ka nduni'in ini nuu jnu'un ya yukan.
43010008	Sin	Na ti chaa ga ru'u, ni ka kii chaa ni ka kuni nastutu yɨvɨ ri. Chaa un ni ka kuu da ɨɨn ñakui'na, chi ni ka xnda'u da yɨvɨ naa i. Ti yɨvɨ ka kuu nanu rɨɨ un, tu ni ka sa'a i nanu nuu chaa un.
60002018	Recommendation	Ro'o ja ka kuu ra muzu ni ka jaan yɨvɨ, kuandatu nuu jito'o ra, chi kanuu ja na kua'a ra ja yɨñu'un nuu da naa da. Kuandatu nuu da vasu kuu da chaa va'a xi kuu da chaa kaa kua'an kaa vaji ja ka sa'a ndeva'a da jiin ra.
44006013	Description	Ti ni ka kachi chaa ka xndoña'an un: ―Taka kɨvɨ ka'an Esteban ja tu kaxan veñu'un ka'nu yo, ti suni ka'an da ja tutu Yandios najana'an, tukaa kaxan.
47005018	Faith	Ti Yandios kuu ya sa'a ndɨ'ɨ ja'a, chi ni taji ya Cristo ja na sa'a ya jniñu ña'nu un ja'a yo, nava na ndumani ya jiin yo. Ti ni tatu ya jniñu nuu ri ja na xndaku ri nuu yɨvɨ ja jandaa ndixia kuu ja ni ndumani Yandios jiin yɨvɨ naa i.
59005010	Recommendation	Ñani, na kotonchaa yo nasa ni ka sa'a profeta un, chaa ni ka ka'an jnu'un vaji nuu Yandios nuu yɨvɨ. Ni ka ni'in da jnu'un ndee ini, ti ni ka kundee da vasu ni ka ndo'o xaan da.
44002021	Faith	Ti taka yɨvɨ ka kandixia, ti kakanta'u i nuu ya, kɨvɨ jña kuu ja keta'u i. Sia'an ni kachi Yandios, ni kachi Joel ―kachi Pedro.
66007012	Faith	Ti ni ka ka'an da jiin ya: ¡Ni'in, Jito'o Yandios! Na ka'an yɨvɨ naa i ja kuña'nu xaan ga ni, chi jandaa ndixia ja vii xaan kuña'nu ni. Vi'i ga ndichi ni. Na kakanta'u na nuu ni. Ja sɨkɨ jniñu ña'nu ni, na kua'a na ja yɨñu'un nuu ni. Na ni'in kua'a xaan ga jniñu. Na kundee ni jiin taka ja sa'a ni. Sia'an na kuu ja kuu saa ni, ti sia'an na koo. Ni ka kachi ángel ya.
60003003	Recommendation	Ti koto sa'a vixi ra maa ra, ja ku'un ra sa'ma vii xaan, ti va'a na sa'a ra xini ra, kuu sɨkɨ sukun ra, kuu sɨkɨ so'o ra, ja nanu oro kɨ'ɨ so'o ra. Ko so nɨnɨ sɨkɨ ra naskutu ra, ti tu kendo va'a ra nuu Yandios.
55001008	Faith	Koto kukanuu ra ka'an ra jnu'un Jito'o Cristo Jesús. Ni tu kukanuu ra ndakuni'in ra ru'u Pablo, vasu kande ri vekaa sɨkɨ ja ni xna'an ri jnu'un Cristo. Su'va kuanta'u taka nundo'o un, chi suni sia'an ndo'o ri ja sɨkɨ jniñu un, ti ndɨnduu yo ka ndiso jniñu ja na ka'an yo jnu'un Yandios ja kuu Cristo Jesús. Nɨ ini ra ka'an ra jnu'un Cristo, ti maa ya na kɨtuu ro'o vasu na koo ndo'o koo nene ra.
43017019	Description	Ja kuu nuu maa da naa da kuu ja soko na maa na ja na kuū na, nava suni maa da kondo'o maa ni konene da nuu nɨ kanchuku i nuu ini ñuyɨvɨ ja'a. Yukan sa'a i chi ka nakutu ini i jiin maa jnu'un ndaa ―sia'an ni jikanta'u Jesús nuu Tata ya.
66003002	Recommendation	Ni ka keja'a junukuachi ra nuu Yandios, ti ni kendo va'a jniñu ra nuu yɨvɨ naa i, ko jini va'a maa ya nasa kaa jniñu un, chi tu nijniñu. Ja yukan ti xnaa ya ro'o nu tu nachu'un ini ra. Chi ka kuni yuji ra vijna.
66016004	Description	Yukan ti ɨnga ángel Yandios ni koyo da ja ñu'un ko'o yɨnda'a da. Ni koyo da ini taka yucha jiin taka soko, ti taka nducha un ni ka nduu nɨñɨ. Sia'an ni kuu jiin nundo'o kuu uni yukan.
45005002	Faith	Ti kandixia ndaa yo jniñu ni sa'a Jesús nu ni ji'i ya ti ni nandoto ya tuku nuu ñuji'i, ti sɨkɨ yukan janta'u Yandios yo'o. Ko janta'u ya yo'o sɨkɨ ja ni kunda'u ini ya yo'o, chi tu iyo ni ɨɨn jniñu va'a yo ja kenchaa kuachi yo. Yukan kuu ja kachi ya ja tukaa jna'nu ndatu yo sɨkɨ kuachi yo. Nusa ti kuñukun ini yo ja jandaa ndixia ja janta'u ya yo'o. Yukan kusɨɨ ini yo chi kuñukuu ini yo ja janta'u ya yo'o, ti nakua'a ya yo'o ɨɨn ta'u ja nduña'nu yo nuu ta'u ya jniñu.
49005005	Sin	Ja ka jini ra ja nu ɨɨn yɨvɨ jika jiin jnu'un sɨɨ ini, sɨkɨ ichi ñasɨ'ɨ ja ka sa'a jniñu kue'e. Xi ja ndiyo ini i ja ni'in i kua'a ndajniñu, yɨvɨ un tu nanita'u i ja kɨvɨ i ñuu nuu ta'u Cristo jniñu jiin Yandios. Chi taka ja ndiyo ini yɨvɨ un kuu nanu ɨɨn santu ja chiñu'un i.
58011008	Faith	Ti suni Abraham, ni kandixia da jnu'un ni ka'an ya, ti ja yukan kuu ja ni janta'u da na ni ka'an ya jiin da ja ki'in da ɨɨn ñu'un nuu kua'a ya ja kuu ta'u maa da jiin taka jna'an da kikoyo yukan. Ti ni kee da kua'an da vasu tu kujnuni ini da naa ichi kua'an da.
49005018	Recommendation	Koto ko'o ra ndɨxɨ chi xnaa ra maa ra. Ti su'va na kuncha Espíritu Santo jiin ra, ti na xna'an ya nava sa'a ra.
61002002	Sin	Ka nduni'in ini da jiin jnu'un sɨɨ ini, ti kua'a yɨvɨ kundikun i ichi kue'e un. Ja sɨkɨ chaa un ti kuni'in ini yɨvɨ, ti skexiko i jnu'un ndaa sɨkɨ Cristo Jesús.
49002018	Faith	Jandaa ndixia kuu yukan chi ni nuña Cristo ɨɨn ichi ja kɨvɨ tendɨ'ɨ ndɨnduu yo nuu kancha Tata yo Yandios, ti kuu ka'an yo jiin ya. Ti ni sa'a ya ja ɨɨn ni Espíritu Yandios na kuncha jiin tendɨ'ɨ yo naa yo, ti chindee Espíritu un ja tendɨ'ɨ yo kakanta'u yo nuu ya.
44021025	Recommendation	Jini ni nava ni sa'a na jiin yɨvɨ ka kandixia ɨnga nación. Ni ka taji na tutu nuu i ti ni ka kachi na nuu i nava ka ndo'o ini na. Ni kachi na ja tukaa kaji i kuñu kuɨtɨ ja ni ka soko yɨvɨ nuu santu ka nchañu'un i. Ni tu kuu kaji i kuñu kuɨtɨ nu tu ni jatɨ ndɨ'ɨ nɨñɨ tɨ. Ni tu kuu kunchaka ɨɨn ñasɨ'ɨ ɨnga chaa nuu yɨɨ ña ―sia'an ni ka kachi da nuu Pablo.
44005003	Sin	-
49004014	Recommendation	Ti nu na chaku va'a ini yo jniñu ni sa'a Cristo, ti tukaa kuu yo nanu suchi kuachi ja ka ndo'o ja'a ja ka ndo'o yukan ini i. Ni tukaa kɨvɨ nduu yo jiin ɨnga jnu'un ja xna'an chaa ka xnda'u, ja ka nduku da nasa na skɨvɨ da yo'o nuu jnu'un xndoña'an un.
46006009	Sin	¿Xi tu ka jini ra ja yɨvɨ kancha ndeva'a, tu ni'in ta'u i ja na jaa i ñuu nuu ta'u Yandios jniñu? Ja tu kujnuni ini ra ja nuu ta'u Yandios jniñu, tu kɨvɨkoyo yɨvɨ jika jiin jnu'un sɨɨ ini ja ndajnu'un da jiin ñasɨ'ɨ, xi ña'an ndajnu'un jiin chaa, ni yɨvɨ ka kandixia xaan sava'ni ga santu, ni yɨvɨ yɨsɨkɨnchaa jna'an ja yɨsɨkɨnchaa da ñasɨ'ɨ da, xi ña'an yɨsɨkɨnchaa yɨɨ ña, ni chaa ja kixi jiin ɨnga chaa,
58010025	Recommendation	Ti nɨnɨ na ndututu yo naa yo ja na chiñu'un yo ya, ti koto kaka yata yo nanu ka sa'a sava i. Su'va vi'i ga na kua'a jnundee ini nuu jna'an yo, ti siukan sa'a yo, chi ja ka jini yo ja kuan kuyajni kɨvɨ ka'nu ga nuu ndenda ya.
51003005	Sin	Ja sia'an kuu ja xndoo taka jnu'un ja kuni maa ra. Nu kanchuku ra nuu ñuyɨvɨ ja'a nɨnɨ iyo ɨɨn jnu'un ni'in ini yɨkɨ kuñu ra ja ka sa'a ra ɨɨn jniñu kue'e. Koto sa'a ga ra ni ɨɨn yukan. Koto sa'a ra ɨɨn jniñu ka sa'a yɨvɨ ka jika jiin jnu'un sɨɨ ini. Koto sa'a ra jniñu kue'e. Ti koto kundiyo ini ra ja ni'in kua'a ra ndajniñu. Chi taka un kuu ja chiñu'un yo ɨɨn santu.
52005008	Faith	Ko yo'o naa yo tu kunchuku yo sia'an, chi ka iyo tu'va yo jiin jnu'un ya. Ka jika yo ñundijin, ti ka jini yo nanu ki'in yo, chi ka ndiyo ini yo ichi Yandios. Ka jandatu yo jnu'un ya, chi maa ya ja'a jnundee ini yo'o nava na kuu ga ini yo nuu ya. Ja sia'an na ti tukaa ga xnda'u yɨvɨ yo'o, chi ka kuu yo nanu soldado ja ka iyo tu'va da jiin sa'ma kaa ja nama maa da. Yukan kuu ja ka ñukuu ini yo ja nanita'u yo, chi jnu'un ni ka kandixia yo un kuu ja nama yo'o. Ja sia'an ti ka kuu yo nanu ɨɨn soldado ja nama da xini da jiin ɨɨn lelu kaa (ja ka'an yo tɨkoko).
55001007	Grace	Koto yu'u ra, chi tu ni sa'a kui'ya Yandios ini yo ja na yu'u yo nde'e yo yɨvɨ. Chi su'va ni sa'a ya ja na kuu ndee ini yo. Ni ja'a ya Espíritu Santo ja na kuandatu yo na jniñu ta'u ya nuu yo, ti na kunda'u ini yo ñani jna'an yo. Ni ja'a ya Espíritu ja na kondo'o ndaa ini yo nava na kaka yo ichi ya. Yukan kuu ɨɨn ta'u ni ja'a ya nuu ro'o Timoteo.
62002004	Sin	Ko nu ɨɨn yɨvɨ na kachi: “Ru'u ja jini ndaa ri jnu'un Yandios, chi yɨ'ɨ ndixia ri jiin ya”, kachi. Vasu sia'an na ka'an, ko nu tu jandatu jniñu ni ta'u ya, yukan ti kuu i ɨɨn yɨvɨ ni kendo kui'ya chi ni xndoña'an i, ti tu iyo ndaa ini i.
50002002	Faith	Ti sia'an siuku ra taka jnu'un nava ka'an ru'u Pablo, nu na ni'in ri jnu'un taka jniñu ka sa'a ra, ti kusɨɨ kuva'a ini ri. Ti na koo ɨɨn nuu ini ra naa ra. Ti ɨɨn nuu na kunda'u ini nuu jna'an ra. Ti ɨɨn ni na koo inijnuni ra. Ti ɨɨn nuu na kondo'o ini ra naa ra.
43007030	Description	Yukan na ti ni ka nduku da nasa jnɨɨ da ya ti chondee da ya vekaa. Ko ni ɨɨn da tu ni kuu jnɨɨ da ya naa da, chi vanuxia tuja'i jaa maa kɨvɨ ni kachi maa Yandios ja kuu ya. Tuja'i jaa hora ya.
54006018	Recommendation	Sia'an xndaku ra nuu yɨvɨ riku un, ti nava na sa'a i taka ja va'a, ti na nde'e i nasa chindee i tɨ'lɨ taka yɨvɨ nda'u un. Na tejna'an i jaku xu'un ka ñava'a i un nuu yɨvɨ nda'u.
43018030	Description	Ti ni ka ka'an da: ―Ɨɨn chaa ja'ni ña'an kuu chaa jña. Ja yukan kuu ja vee nchaka na da nuu ni ―ni kachi yɨvɨ un.
45014006	Faith	Ti chaa ja sa'a da ja ii ga ɨɨn kɨvɨ, ñukuu ini da ja chiñu'un da Jito'yo ja sa'a da sia'an, ti chaa ja tu sa'a ja ii ɨɨn kɨvɨ, suni ñukuu ini da ja chiñu'un da Jito'yo kɨvɨ un. Ti chaa ja yaji taka nuu, ñukuu ini da chiñu'un da Jito'yo ja sa'a da yukan, chi suni na kuanta'u da nuu ya. Ti chaa tu yaji taka nuu un, suni ñukuu ini ja chiñu'un da Jito'yo ja sa'a da sia'an. Chi suni nakuanta'u da nuu ya.
45012012	Recommendation	Ti na kosɨɨ ini ra kundatu ra kɨvɨ nduña'nu ra nuu ta'u Yandios jniñu. Ti na sandee ini ra nu jito ra nundo'o. Ti koto ka'ncha ini ra, siin ka kanta'u ra nuu Yandios.
44024023	Description	Yukan na ti Félix, ni ta'u da jniñu nuu capitán un ja na kundito da Pablo, ti na kuu kee da tɨ'lɨ, ti na kuu kɨvɨkoyo sava chaa ka kuu jna'an Pablo, ja na kin nde'e da chaa.
46013007	Description	Ti yɨvɨ ñunda'u ini, taka ni ndo'o i, taka ni kundee ini i jiin taka ni ñukuu ini i, ti taka ni ndatu kuee i.
47004013	Faith	Chi yoso nuu tutu ii Yandios: “Ni kandixia ri, ti ja yukan ni ka'an ri”, kachi. Ti saa ni ru'u, suni ni kandixia ndaa ri jnu'un Yandios, ti yukan kuu ja siin ri ka'an ri jnu'un Jesús.
52005014	Recommendation	Ti suni tatu ri ro'o naa ra ja na xndaku ni'in ra nuu chaa kuxi un nu tu ka kuni sa'a da jniñu. Xndaku ni'in ra nuu da nava na kukui'ya ini da, ti na nakani ini da nuu kuachi un, ti na sa'a da jniñu. Ti chindee yɨvɨ ja tu ja'i kandixia ndaa i jnu'un Yandios. Suni nuu yɨvɨ vita ini, chi tu iyo ndee ini añu i jiin jnu'un ya ti sana i ɨnga ichi. Ti kukutu ini chindee ra sava'ni ga yɨvɨ naa ra, ti na kukuee kunchuku ra.
66016010	Description	Yukan ti ɨnga ángel Yandios ni koyo da ja ñu'un ko'o yɨnda'a da. Ni koyo da nuu mesa nuu ta'u jniñu kuɨtɨ ndeva'a un. Ti su'va ni kuñaa nuu ta'u tɨ jniñu. Ti ni ka keja'a ka yeyɨ'ɨ tɨ yaa tɨ, chi tukaa ka kundee tɨ ja jatu xaan tɨ.
48006016	Grace	Ti ru'u Pablo, jikanta'u ri nuu Yandios ja sa'a ya ja na kukuee kunchuku tendɨ'ɨ yɨvɨ ja kandixia ndaa i jnu'un Cristo Jesús. Na kua'a ya jnu'un ndee ini, ti na kunda'u ini ya maa i naa i. Sia'an ñukuu ini ri ja kuu taka yɨvɨ ja kandixia ndaa jnu'un Cristo, chi maa ɨɨn ni yɨvɨ ja yɨ'ɨ jiin Cristo kuu maa yɨvɨ ñuu Yandios.
44018025	Faith	Skua'a da jnu'un Jesús. Ni ka'an nɨ ini da, ko tu jini ndɨ'ɨ da jnu'un Jesús. Nɨnɨ jnu'un ni ka'an Juan ni jini da, ti Juan ni skuanducha da yɨvɨ.
46010031	Recommendation	Ko tu va'a ja ka jani ini yo sia'an. Chi su'va na koto va'a yo nasa kunchuku yo naa yo undi ja kaji yo ja ko'o yo jiin undi ja sa'a yo sava'ni ga jniñu. Va'a na koto yo taka jniñu sa'a yo, nava na ka'an va'a yɨvɨ naa i ja'a yo ja ka junukuachi yo nuu Yandios, nava na kuni ndixia i naa i ja kuña'nu xaan maa Yandios ja chiñu'un yo ya.
62002027	Recommendation	Ko ro'o naa ra, chi maa Yandios ni ja'a ya Espíritu Santo kancha ya jiin ra. Ti tukaa ka nandɨ'ɨ ra ja xndaku ɨnga yɨvɨ nuu ra, chi maa Espíritu Santo yɨnda'a ro'o naa ra. Ti jnu'un Espíritu Santo un iyo ndaa ti jankɨvɨ xndoña'an. Yukan kuu ja ka'an ri, chi ka yɨ'ɨ ra jiin ya. Ti siin nava kanchuku ra ja ka yɨ'ɨ ra jiin Jito'o Cristo Jesús, nava xndaku maa Espíritu Santo nuu ra naa ra.
59002026	Faith	Ti ɨɨn yɨvɨ ja tukaa chaku añu i jiin yɨkɨ kuñu i, ni tukaa jista i tachi, ti ndɨyɨ kuu i. Suni sia'an, nu na kandixia ka'a yo ti tu sa'a yo jniñu va'a, yukan ti tu ni'in jniñu kuɨtɨ ja ka'an yo ja kandixia yo Jesús, chi ka kuu yo nanu ndɨyɨ.
44027035	Description	Ni ndɨ'ɨ ka'an Pablo jnu'un un, ni ki'in da ɨɨn staa stila, ti tendɨ'ɨ da ni ka jini ja ni nakuanta'u Pablo nuu Yandios. Ni ja'nu sava da staa stila un, ti ni keja'a da yaji da.
44015020	Sin	Chi so ja na sa'a yo ɨɨn tutu na ki'in, ti yukan na chiso yo ja koto ma kaji ga i kuñu kuɨtɨ ni ka soko ɨnga yɨvɨ un nuu santu i, ti chaa iyo ñasɨ'ɨ koto kunchaka da ɨnga ñasɨ'ɨ. Ti suni ña'an ka iyo yɨɨ, koto kunchaka ña ɨnga chaa. Suni na chiso yo ja koto ma kaji i kuñu kuɨtɨ ka ne'ne, xi kuɨtɨ ka kanchaa ti ni nɨñɨ tɨ, koto ma kaji i naa i.
44023003	Sin	Ko Pablo ni kachi da: ―Kuu ni ɨɨn chaa ñaa xini. Yandios na xndichi ya maa ni. Nukoo ni ja'a ja xndichi ni saña nava ka'an ley Yandios. Ni ta'u ni jniñu ja na kani da saña, ko ansu sia'an ka'an ley Yandios ―ni kachi da.
45008001	Description	Nusa ti tukaa kachi Yandios ja jna'nu ndatu yo sɨkɨ kuachi yo, ti tukaa kua'a ya nuno'o xaan sɨkɨ yo. Chi tukaa kundio ini yo ja kuandatu yo jnu'un ini yo ja na sa'a yo kuachi, chi vijna kundio ini yo ja kuandatu yo maa jniñu ta'u Espíritu Santo sɨkɨ yo.
52005009	Grace	Sia'an kin nama ya yo'o, chi tu ni nakaji ya yo'o naa yo ja na kuta'u yo nundo'o. Chi su'va ni nakuaka ya yo'o ja na nanita'u yo jiin jniñu ni sa'a Jito'o Jesús, ya kuu Cristo ja ndiso jniñu ña'nu un nuu maa Yandios.
66020008	Violence	Kaña yukan ti xnda'u tuku nuu yɨvɨ taka nación nuu nɨ ka'nu ñuyɨvɨ. Kenda ti xnda'u yɨvɨ ñuu Gog jiin yɨvɨ ñuu Magog. Ti sa'a ja'u'u un ja na ndututu yɨvɨ naa i nava na kanaa i jiin yɨvɨ Yandios. Kua'a xaan yɨvɨ ndututu nanu kaa kua'a xaan ñɨtɨ yu'u mar.
46006011	Grace	Ti sia'an ni ka jika sava ra naa ra niku, ko vijna tukaa ga. Chi ja ni sa'a ndoo ya ro'o jiin kuachi ra. Chi yɨvɨ ndeva'a xaan ni ka kuu ra, ko vijna tukaa ga, chi ja ni kenchaa ya kuachi un sɨkɨ ra, nava vijna ti kunukuachi ra nuu ya, vasu undi nuu ja ni ka jna'nu ndatu ra jiin kuachi ra niku. Ko vijna tukaa ga, chi ni kachi Yandios ja tukaa jna'nu ndatu ra sɨkɨ kuachi ra. Chi sia'an ni sa'a Yandios ja jiin jniñu ni sa'a Jito'yo Cristo Jesús, jiin jniñu ña'nu maa Espíritu Santo ni keta'u ra nuu ya.
55001012	Faith	Sia'an ndo'o nene ri. Ko tu kukanuu ri vasu kondo'o ri taka nundo'o un, chi nɨ ini nɨ añu ri kandixia ri Cristo Jesús. Tu kukanuu ri vasu na koo ndo'o koo nene ri, chi ñukuu ini ri ja maa Yandios na koto va'a ya ru'u jiin jniñu ni ja'a ya nuu ri. Ñukuu ini ri ja sia'an koto va'a ya taka un undi vijna ti undi na jaa kɨvɨ nchaa tuku Cristo. Taka yukan sa'a Yandios nava na kuichanuu jnu'un Cristo Jesús.
49006018	Faith	Suni kanuu ga ja taka kɨvɨ kanda'u ra jiin Yandios ja na chindee ya ro'o jiin taka un. Ti chindee maa Espíritu Santo ro'o jiin jnu'un jikanta'u ra nuu Yandios. Suni kanuu ja na koto va'a ra maa ra ja tu naa ini ra kanda'u ra jiin ya ja kuu ɨnga yɨvɨ kandixia, ja suni na kundee i kɨvɨ kinjna'an i jiin ja xaan un.
52001001	Grace	Ru'u Pablo jiin Silvano jiin Timoteo, chaa ri tutu ja'a nuu taka ro'o, yɨvɨ ka kandixia Jesús ka ndututu ñuu Tesalónica, vanuxia ja ka yɨ'ɨ ra jiin Tata yo Yandios jiin Jito'o Jesús. Ti Jesús kuu Cristo, ya ndiso jniñu ña'nu nuu Yandios. Ti maa Tata yo Yandios jiin Jito'o Jesús, na kunda'u ini ya ti na chindee ya ro'o naa ra, ti ja na kukuee kunchuku ra nava kuni maa ya.
50004005	Faith	Na kukuee kunchuku ra jiin taka ni yɨvɨ. Ka'an mani ra jiin i nava na kuni i ja ka kuu ra yɨvɨ va'a ini. Chi kuan kuyajni kɨvɨ nchaa tuku Jito'o.
46011026	Faith	Chi taka jinu ja kaji ra staa ti ko'o ra jiin vasu, ja nuku'un ini ra ja ni ji'i Jito'yo ja kuu maa ra naa ra, ti sia'an na siin ra sa'a ra naa ra undi kɨvɨ na nchaa ya tuku.
59005015	Faith	Ti nu kandixia i ja sa'a Jito'o nava jikanta'u i, yukan ti nduva'a yɨvɨ ku'u un, chi maa Jito'o, nasava'a ya i. Ti nu ndiso i kuachi, ti koo jnuka'nu ini Jito'o nuu i.
55001003	Faith	Ru'u Pablo, nɨnɨ nakuanta'u ri nuu Yandios ja kuu ro'o Timoteo, chi vanuxia kandixia ndaa ra Cristo Jesús. Nuu maa Yandios kuu nu nakuanta'u ri, chi suni nuu maa ya ni ka junkuachi chaa ni ka kuu jna'an ri undi na jana'an. Junukuachi ri nuu Yandios jiin nɨ ini nɨ añu ri. Ti taka kɨvɨ jikanta'u ri nuu ya, ti nɨnɨ nuku'un ini ri ro'o Timoteo. Ti jikanta'u ri ja na kua'a ya taka ja na kumani nuu ra.
66006016	Description	Ti ni jiniso'o ri ja ka kana i yuku un jiin kava un, ti ni ka kachi i: ―Na ndeokava naa ra sɨkɨ ri. Na kasɨ nuu ka yɨsa'yɨ ri, nava tu kuni maa ya ja kancha nuu mesa nuu ta'u ya jniñu, nava ni maa Lelu un tu kuni ya yo'o naa yo, chi kuɨtɨ ini ya ti vi'ga kua'a ya nundo'o kondo'o yo.
66002017	Description	Na kachi ri nuu ro'o naa ra, taka yɨvɨ ka kandixia ja ka ndiyo ini ra kuni ra jnu'un ndaa, vasu na kondo'o ra nundo'o. Na chunso'o va'a ra nuu taka jnu'un ja'a, chi sia'an ka'an maa Espíritu nuu taka tɨku'ni yɨvɨ ka kandixia. Kachi Espíritu ja taka ro'o ja ka kandixia Cristo, na kuandatu ndaa ra jnu'un ya, vasu na kondo'o ra nundo'o, chi kachi ya ja nakua'a ya ɨɨn nuu ta'u kuu ra, ti ta'u un kuu ɨɨn nuu ndeyu ja tu jini kuɨtɨ ɨnga yɨvɨ. Nakua'a ya ɨɨn nuu yuu, ɨɨn yuu kuijin, ti nuu yuu un yoso ɨɨn sɨvɨ jaa, ja ni ɨɨn yɨvɨ tu jini nasa kuni ka'an sɨvɨ un, chi maa ɨɨn ni yɨvɨ ja ni'in”, jinu jnu'un ―ni kachi ya.
61002003	Sin	Ti chaa ka xndoña'an un, ka ndiyo ini da ja ni'in da xu'un, jiin ja na kua'a ra ja ja yɨñu'un nuu da naa da. Ti ka xna'an da niña jnu'un xndoña'an nava na kandixia ra da. Ko ni tu kixi ini nundo'o, chi kuu ja jna'nu ndatu da, chi undi jana'an iyo jnu'un ja ndenda ya ti sa'a ndaa ya sɨkɨ kuachi da.
53002011	Sin	Ti maa Yandios ta'u ya jniñu ja vi'i ga kundikun yɨvɨ jnu'un xndoña'an un.
45002024	Sin	Ti jandaa ndixia ja sia'an yoso nuu tutu ii Yandios nu ka'an: “Yɨvɨ taka ga nación ka ka'an ndeva'a i sɨkɨ maa Yandios, ti sia'an ka'an i ja sɨkɨ jniñu ndeva'a ka sa'a ro'o yɨvɨ hebreo.”
55003008	Sin	Sia'an ni ka sa'a chaa ni ka sa'a tasɨ ja ni ka nani Janes jiin Jambres. Ni ka ka'an ndeva'a da sɨkɨ jnu'un ni ka'an Moisés. Ti suni sia'an sa'a chaa tu ka kuni kandixia ndaa jnu'un Jesús. Chaa un ka ñava'a da inijnuni kue'e, chi ka ndo'o ini da ja ka ka'an va'a da jnu'un Yandios, vasu ni ka sana inijnuni da naa da. Chi ka ndo'o ini da ja ɨɨn nuu jnu'un un jiin jnu'un Yandios nava ka kandixia yo Jesús.
66003019	Recommendation	Sia'an xndaku ri nanu ja nduxaan ri jiin ra naa ra. Ko ansu ja tu kunda'u ini ri nuu ra, chi su'va kunda'u ndixia ini ri ro'o naa ra. Yukan kuu ja nakani ichi ri ro'o.
45005001	Faith	Nusa ti nu kandixia ndaa yo jnu'un Yandios sɨkɨ Cristo Jesús, sa ti kachi ya ja tukaa jna'nu ndatu yo sɨkɨ kuachi yo. Ti sɨkɨ yukan, tukaa kuɨtɨ ini Yandios jiin yo'o, chi vijna ni ndumani ya jiin yo, chi ni ji'i Jito'yo Cristo Jesús ja na chunaa ya kuachi yo.
54004016	Recommendation	Koto va'a ra maa ra nava kuncha ra. Kava yɨñu'un ra ti xndaku vii ra nuu taka yɨvɨ ka kandixia un. Chi nu na sa'a ra taka un, ti keta'u ra nuu Yandios jiin taka yɨvɨ ni ka chunso'o jnu'un ka'an ra un.
44026011	Violence	Taka kɨvɨ ni ja'an na ini veñu'un nuu ka nchañu'un yɨvɨ naa i, ti ni ja'a na tau i. Sia'an ni ka chisa'yɨ i jnu'un Jesús. Ni kuɨtɨ xaan ini na nuu i. Yukan kuu ja ni ja'an na ɨnga ñuu jika ga, ti ni kani na taka yɨvɨ ka kandixia un.
48005019	Sin	Ndijin ndaa ka jika yɨvɨ ka jika jiin kuachi, chi ka siuku i nava ndo'o ini añu i. Mani jniñu kue'e ka sa'a i. Ka jika i jiin jnu'un sɨɨ ini ti tu kanchuku na'iin yɨ, chi nɨnɨ kaña ini ki'in yɨ ja siuku i nava ndo'o ini añu i. Ti ka yɨsɨkɨnchaa jna'an i, yɨsɨkɨnchaa i ñasɨ'ɨ i xi ña'an un yɨsɨkɨnchaa ña yɨɨ ña. Ti sia'an ka sa'a i mani jniñu kue'e.
46003007	Grace	Nusa ti tundo kuu kuɨtɨ chaa ka sa'a jniñu. Ni chaa xndee ndɨkɨn lulu un jiin chaa ni chi'i nducha un, chi maa ɨɨn ni Yandios kuu ja sa'a taka jniñu un. Yukan kuu ja kuan kutu'va ri jiin jniñu ri, ti suni Apolos.
46001007	Faith	Yukan ni ja'a ya inijnuni ra naa ra nasa kojnuni kuanukuachi ra nuu ya ja kuu nuu ñuyɨvɨ ja'a. Ti tu kumani nuu ra ni ɨɨn ja nandɨ'ɨ nu na kundatu kuee ra undi na jaa maa kɨvɨ ka'nu, ja ndenda maa Jito'yo Cristo Jesús.
66014002	Description	Yukan ti ichi andɨvɨ ni jiniso'o ri ja ka'an, ti ni'in xaan ka'an nanu nuu jika kua'a xaan nducha xi nanu ni'in ka'an ɨɨn taja. Ni jiniso'o ri ja ka'an nanu nuu ka'iin kua'a yɨvɨ ka chaa yaa nani arpa.
44010043	Faith	Tendɨ'ɨ profeta ni ka ka'an tɨjnɨ jnu'un un najana'an, ti yukan kuu Jesús. Ni ka kachi da ja jaa ɨɨn kɨvɨ nu kuanka'nu ini Yandios nuu kuachi taka yɨvɨ, nu na kandixia ndaa i jniñu sa'a Jesús ja kuu maa i naa i ―ni kachi Pedro nuu yɨvɨ un.
45002007	Faith	Na kua'a ya ta'u nuu sava yɨvɨ ja kuchaku i ja kuu nɨ kani, chi tu ni xndi'i ini i ka sa'a i jniñu va'a, ti ni ndio ini i kuchaku i saa ni, ti ni ndio ini i ja ni'in i ta'u nuu maa Yandios ja na nduña'nu i ñuu nuu ta'u ya jniñu.
66001004	Grace	Ru'u Juan, chaa ri jnu'un ja'a nuu ra naa ra, nuu taka tɨku'ni yɨvɨ ka kandixia ja iyo ini taka ñuu ja ka yɨ'ɨ jiin ñuu Asia. Ñukuu ini ri ja vi'ga na kunda'u ini maa Yandios ro'o naa ra, ti na kondee kosɨɨ ini ra nu kunchuku ra ini ñuyɨvɨ ja'a. Maa ɨɨn ni maa ya kuu sa'a yukan chi maa ɨɨn ni maa ya kuu Yandios ja iyo vijna, ti ni iyo ya undi na jan'an ni ya'a, ti koo ya ja kuu saa ni. Ti ñukuu ini ri ja suni sia'an sa'a ndɨ uxia Espíritu ja kajin jiin ya yu'u mesa nuu ta'u Yandios jniñu.
44019004	Faith	Ti ni kachi Pablo nuu da: ―Juan ni skuanducha da yɨvɨ jiin nducha nu ni ka nakani ini da nuu kuachi da. Ni kachi da nuu yɨvɨ ja kii ɨnga chaa, ti yɨvɨ un na kandixia i ja chaa un kuu Jesús, ya kuu Cristo. Sia'an ni ka'an Juan ―ni kachi Pablo.
61002009	Violence	Ti sia'an ni iyo yukan, ko maa Jito'o ni nama ya yɨvɨ ni ka jika ndaa i nuu ya, ja tu kii nundo'o sɨkɨ i. Ti ni kendo yɨndasɨ yɨvɨ kue'e un nava na ndo'o i nundo'o kɨvɨ ka'nu ga ja sa'a ndaa ya kuachi i.
58011016	Grace	Ko tuu, chi ka ñukuu ini i ja ni'in i ta'u nuu kuncha i ɨnga ñuu va'a ga undi maa ñuu kande andɨvɨ. Ja yukan ni ka jandatu i jnu'un Yandios, ti tu kukanuu ya ja kuu ya maa Yandios nuu i, ti maa i ka kuu se'e ya, chi ja ni satu'va ya ɨɨn ñuu vii xaan nuu kunchuku i.
54004007	Recommendation	Ja sia'an kuu ja koto sa'a ra nava nuu jnu'un ka ka'an yɨvɨ ñuyɨvɨ ja'a, chi ka jani da jnu'un nava ni ka sa'a yɨvɨ Israel jana'an, ko tu yoso jnu'un un nuu tutu Yandios. Chi mani ka xnda'u da yɨvɨ naa i, ti ka kandixia i jnu'un ka ka'an da. Ko maa ra, koto sa'a ra jniñu yukan. Ro'o kuu ja kukutu ini ra ti kaka ndaa ra ichi Yandios.
66020009	Violence	Yukan ti kinkoyo yɨvɨ un nɨ ndu'va ka'nu un, ti kuikonduu i nuu kanchuku yɨvɨ Yandios, nuu kancha ñuu ja mani ya jiin, chi kundio ini i ja kanaa i jiin yɨvɨ ñuu un jiin maa ya. Yukan ti skuun Yandios ñu'un ichi andɨvɨ, ti kayu tendɨ'ɨ kuɨtɨ yɨvɨ un.
44010048	Description	Yukan ti ni kachi Pedro ja na kuanducha yɨvɨ un, chi ni ka kachi i ja ni ka kandixia i taka jniñu ni sa'a Jesús, ya kuu Cristo. Ti ni ka ka'an nda'u yɨvɨ un jiin Pedro ja na kuncha da yukan jaku kɨvɨ jiin da naa da.
45002019	Grace	Yukan kuu ja ni nduvixi ini ra, ro'o ja ka kuu ra yɨvɨ hebreo, ti ni nuku'un ini ra ja maa ra kutu'va xaan ja kuni xndaku ra nuu yɨvɨ taka ga nación ja tu ka jini kuɨtɨ i. Ka kandixia ra ja va'a na xndaku ra nuu yɨvɨ ja kanchuku i nanu yɨvɨ ka jika i ñuñaa, ja tu ka jini kuɨtɨ i.
62002025	Grace	Ti ja'a kuu jnu'un ña'nu ni chisojnu'un Cristo Jesús nuu yo, ja kuchaku yo sia'an ni ga jiin ya.
59003017	Description	Nu sa'a Yandios ja na ka'an yo jnu'un ndichi, ko na ka'an yo mani jnu'un iyo ndoo. Chi nɨnɨ sa'a jnu'un ndichi un ja na kunchuku mani yo jiin jna'an yo, ti na koo vita ini yo, ti tu nduni'in ini yo sɨkɨ jnu'un ya. Ti na kunda'u ini yo jna'an yo, ti na sa'a yo mani jniñu va'a. Ti na ka'an ndaa kuɨtɨ yo, ansu ja ka'an yo jnu'un xndoña'an.
43003035	Faith	Xaan ga mani Yandios jiin se'e ya. Ti ja yukan kuu ja ni nachi'i ya taka ja iyo nuu nda'a se'e ya ja na ta'u ya jniñu nuu.
61003009	Grace	Ti vasu ka iyo sava yɨvɨ ka ka'an ja tu ndenda tuku Jito'o. Ko tuu, chi tukaa kukuee ti kundaa jnu'un ni chisojnu'un ya. Yukan ndatu kuu ya chi tu kuni ya ja jna'nu ndatu ni ɨɨn yo. Chi su'va ñukuu ini ya ja tendɨ'ɨ yo na nakani ini, ti na xndoo yo kuachi yo.
46007007	Grace	Chi ndo'o ini ri ja iyo va'a ja taka chaa na kunchuku maa ɨɨn da nanu ru'u, ko sɨkɨ ja sɨɨn sɨɨn ta'u ni ja'a Yandios nuu ɨɨn ɨɨn yo, ti siukan na koo, chi sava yo ni ni'in ɨɨn nuu ta'u, ti uu ga yo nuu ɨnga ta'u.
46014001	Recommendation	Ja yukan na kachi ri ja jnu'un kanuu ga kuu ja na kukutu ini ra kunda'u ini jna'an ra. Ti suni kukutu ini ra ja kuñukuu ini ra ni'in ra ta'u ja ja'a Espíritu Santo, ja na ni'in ra ɨɨn ta'u kanuu ga ja na kuu nakachi ra jnu'un vaji nuu maa Yandios.
47004006	Grace	Chi na ni sa'a Yandios ñuyɨvɨ ni ka'an ya ja na ndinchaa nuu ñuñaa un. Ti suni siukan ni sa'a ya nuu yo nanu ja ni xndinchaa ya ɨɨn nduva nuu yo ja kancha yo nuu ñuñaa xaan un. Chi ni sa'a ya ja na chaku inijnuni yo ja vii xaan kuña'nu Yandios. Ti maa Yandios ni sa'a ja chaku ini ri taka jniñu ña'nu ni sa'a Jesús.
44018024	Description	Na ni ya'a Pablo ñuu yukan, ɨɨn chaa Israel ni jaa da ñuu Efeso. Ni nani da Apolos, ti ni kuu da chaa Alejandría. Ni ka'an va'a da jnu'un Yandios, ti nakuni va'a da tutu Yandios jana'an.
58013012	Grace	Ti suni siukan ni ndo'o nene maa Jesús ichi jata ñuu un nava jiin nɨñɨ maa ya ni sandoo ya yɨvɨ ja ka kuni ndɨvɨ nuu Yandios.
56002015	Recommendation	Ti yukan kuu jniñu ja xndaku ri nuu ra Tito, ti sia'an siin ra xna'an ra jnu'un un. Ko va'a xaan xndaku ra nava na kua'a ra jnundee ini sava yɨvɨ ka kandixia un. Ti nuu uu ga yɨvɨ ja tu ka kandixia un, kuni ja na xndaku ni'in ra nuu i undi na kɨvɨ inijnuni i nasa kuni ka'an jnu'un ya, nava tukaa siin i jiin jniñu kue'e un. Yukan kuu ja sa'a ra chi yukan kuu jniñu ndiso ra. Ti sɨkɨ jniñu ra tu kua'a ra jnu'un ja na nduvixi ini yɨvɨ, ti kuña'nu i nuu ra.
62004009	Grace	Vijna ti ni ka chaku ini yo ja ni kenda ndijin nasa ni kunda'u ini Yandios yo'o, chi ja ni taji ya Se'e ya vasu vajnu'un ni se'e ya iyo, ja ni kii ya un nuu ñuyɨvɨ, ti ya yukan sa'a ja na kuchaku yo sia'an ni ga.
43017024	Grace	Tata na, ni nachi'i ni maa i nuu nda'a na naa i, ko vijna ti kuni na ja na kunchuku i jiin na nuu kuncha na, nava na kuni i nasa vii xaan kuña'na na jiin jniñu ni ja'a ni nuu na. Sia'an na kuni i ja mani xaan ni jiin na undi changa ga jankoo ñuyɨvɨ ti undi vijna.
45003016	Sin	Kanchuku i nanu ja skɨtɨ ini ña'an.
58004014	Faith	Jesús, Se'e Yandios kuu ya, ti jiin maa ya ka yɨ'ɨ yo, ja kuu ya sutu kuña'nu ga, ti ja ni ndaa ya andɨvɨ nuu kancha Yandios. Ti yukan na kukutu ini yo jiin jnu'un ya ja na kachi nadaa yo ja ni ka kandixia yo ya.
61001017	Grace	Ni ka jini ri ja Tata yo Yandios ni ka'an yɨñu'un ya jiin Jesús, ni ja'a ya jandaa ja vii xaan kuña'nu Jesús. Chi ichi andɨvɨ ni ka jiniso'o ri ndusu yu'u maa Yandios, ja maa ya kuu ja vii xaan kuña'nu, ti ni kachi ya: “Ja'a kuu Se'e ri ja kunda'u ini ri, ti kusɨɨ ini ri jiin”, ni kachi ya.
46012011	Description	Ko taka nuu jniñu un sa'a maa ɨɨn ni Espíritu Santo ja sɨɨn sɨɨn ta'u ni ja'a ya nuu ɨɨn ɨɨn yɨvɨ ja na sa'a i, nasa kuu ini maa ya.
66008012	Description	Yukan ti ɨnga ángel ja kuu kuun ni tɨvɨ da ndɨkɨ. Ti ɨɨn nuu ndikandii jiin ɨɨn nuu yoo jiin kua'a chuxini ni ka natɨvɨ. Sava ni ka nda'va. Ti tukaa ni ndii va'a chi ni kuñaa nuu ɨɨn ɨɨn nuu taka un. Sia'an ni kuu na ni tɨvɨ ndɨkɨ kuu kuun.
44018017	Violence	Yukan ti tendɨ'ɨ chaa griego un ni ka jnɨɨ da Sóstenes ja kuña'nu veñu'un chaa Israel un, ni ka ja'a da tau chaa un yuxe'e sticia un, chi tu ni ka jajna'an ini chaa Israel un, ko Galión tu ni nde'e da un.
43010039	Violence	Yukan ti ka kuni tuku da jnɨɨ da ya, ko ni kenda ya ti kua'an ya.
47004016	Faith	Yukan kuu ja tu ndɨ'ɨ ini ri, ni tu yu'u ri sɨkɨ jniñu ndiso ri. Ti vasu kuan ndɨ'ɨ jnu'un ndee ini yɨkɨ kuñu ri ja ni kancha ga ri ñuyɨvɨ ja'a, ko kundee ga ini añu ri taka kɨvɨ.
43012003	Description	Suni kancha María yukan. Ti ja iyo tu'va ña sava litro aceite perfume, mani maa nardo, ja nchaa ya'u xaan tonto, ti ni chi'i ña sɨkɨ ja'a Jesús. Ti na nasichi ña jiin ixi xini ña. Ti ni chitu xiko vixi ini ve'e jiin xiko perfume un.
58011009	Faith	Suni ja ni kandixia Abraham jnu'un ni chiso ya nuu da, ti yukan ni kuncha da nuu ɨɨn ñu'un ja ni chisojnu'un ya ja kua'a ya nuu da, ko ni kuncha da un nanu chaa ñuu jika ja ni tɨ'lɨ ñu'un da tu ni iyo. Ti ni kuncha da ini ɨɨn ve'e ñɨɨ, suni se'e da Isaac jiin Jacob, chi ɨɨn nuu ni ka ni'in da ta'u ja ni chisojnu'un ya.
50003017	Recommendation	Ñani, nu ka jika ra ichi Yandios ti nde'e naa ra nanu jika ru'u. Ti nava sia'an na kuu nde'e ra nasa ka jika yɨvɨ ka kandixia jnu'un Cristo Jesús, nde'e nu ka jika ndaa i nava ni xna'an ri nuu ra naa ra.
48006002	Recommendation	Sia'an na chindee jna'an ra naa ra ja kuu nuu sava'ni ga nundo'o ja ka jna'an ɨɨn ɨɨn ra. Ti nu siukan na sa'a ra, ti ka siuku ndaa ra taka jnu'un kuu ley ni kachi Cristo.
59002024	Faith	Jiin yukan ti ni ka jini ra ja kendo ndaa yɨvɨ nuu Yandios sɨkɨ ja ka sa'a i jniñu va'a, ti ansu ja mani ka ka'an i ja ka kandixia i. Nu ka sa'a i jniñu va'a, ti yukan kuni ka'an ja ka kandixia ndaa i.
45009014	Faith	¿Nusa ti nasa ka ndo'o ini ra? ¿Ko ndo'o ini ra ja tu iyo ɨɨn nuu ini Yandios ja sia'an sa'a ya nu? ¿Ja ni ndumani ya jiin Jacob, ko ni jito u'u ya Esaú, nusa? ¡Jandaa kuɨtɨ ja tuu!
45014001	Recommendation	Kuanta'u ra yɨvɨ ja tu ja'i chaku va'a ini i maa jniñu ña'nu ni sa'a Cristo ja'a i. Koto skexiko ra i, ko tu kanaa ra jiin i sɨkɨ jnu'un ja tu ja'i chaku va'a ini i.
66012007	Violence	Yukan ti ni iyo ɨɨn jnu'un kanaa nuu andɨvɨ. Ni kenda ángel Miguel jiin ndaja'a ya, ti ni ka kanaa da jiin koo ka'nu un jiin ndaja'a maa.
49004026	Recommendation	Nu ni ka kuɨtɨ ini nuu jna'an ra, ti koto kanaa ra nava tu kuncha kuachi ra. Ti koto ma koto u'u jna'an ra ja kuu nɨ nchaka, ti kasɨ ra jnu'un kuɨtɨ ini ti sa na kee ndikandii.
60003009	Recommendation	Nu ka sa'a ndeva'a yɨvɨ jiin ra, ti koto sa'a ndeva'a ra jiin yɨvɨ un. Nu ka'an ndeva'a yɨvɨ sɨkɨ ra, ti koto ka'an ndeva'a ra sɨkɨ i. Chi su'va kakanta'u nuu ya ja kuu yɨvɨ un. Sia'an sa'a ra, chi ni nakaji Yandios ro'o ja sia'an ti na kendo va'a ra.
43008029	Grace	Maa Tata ri ni taji ru'u jiin jniñu ja'a. Nɨnɨ kancha ya jiin ri. Tu xndoo ya maa ɨɨn xini ri ja sa'a ri nava kuni ri. Chi su'va taka ni kɨvɨ sa'a ri nava kuni maa ya sa jajna'an ini ya ―ni kachi Jesús.
49006014	Recommendation	Na kachi ri ja kundichi teyɨɨ ra ti kandixia ndaa ra jnu'un Yandios. Ti na koo ndee añu ra nanu ɨɨn soldado ja ju'ni da ɨɨn cinturón ñɨɨ chii da nu ñu'un ndajniñu da, nu kua'an da nuu guerra. Ti suni jasɨ da ɨɨn sa'ma kaa jika da ja na nama da maa da. Ti yukan kuu ja sa'a ja na kundee ini da. Ti sia'an kundichi teyɨɨ ra nava ni kachi maa Yandios ja na koo ndaa ini ra nuu ya.
66001020	Description	Xna'an ri vijna nasa kuni ka'an uxia chuxini ni jini ra ini nda'a kua'a ri, jiin nasa kuni ka'an uxia candelero un. Uxia chuxini un kuu uxia ángel ja yɨ'ɨ jiin uxia tɨku'ni yɨvɨ ka kandixia. Ti uxia candelero un kuu uxia tɨku'ni yɨvɨ ka kandixia ―ni kachi ya.
58002009	Grace	Ko vijna na ti ni chaku ndaa ini yo ja Jesús, ja ni xnukuu ga ya ja kuu jaku ni kɨvɨ nuu taka ángel Yandios ja na ko ndo'o konene ya ti na kuū ya. Ko chaku ini yo ja jiin jniñu ña'nu ni sa'a Jesús, nu ni ji'i ya ja kuu tendɨ'ɨ yɨvɨ, ti vijna vii xaan ni nduña'nu ga ya. Ti tendɨ'ɨ ni ja ka iyo vijna ka ja'a ja yɨñu'un nuu ya. Yukan kundaa ja ni kunda'u ini Yandios nuu yɨvɨ naa i, chi ni taji ya Jesús ja ni ji'i ya nuu tendɨ'ɨ yɨvɨ naa i.
50002013	Grace	Kusɨɨ ini ya nu na sa'a ra taka un naa ra, chi maa ya kuu ja chindee chituu ro'o, ja ka siuku ra jniñu ni tatu ya nuu ra naa ra.
43015011	Grace	Taka jnu'un ja'a xndaku ri nuu ra naa ra ja na kuandatu ra, nava sia'an na ni'in ra jnu'un ndee ini ti na koo sɨɨ ndixia ini ra jiin ri.
54001001	Description	Ru'u Pablo, ka'an ri jiin ro'o Timoteo, ja na sandee ini ra. Kuu ri apóstol nuu Cristo Jesús, chi maa ya ni tatu jniñu ja'a nuu ri. Ti maa ya ni chisojnu'un ja nama ya yo'o nava na nanita'u yo. Yukan kuu ja maa Yandios jiin Se'e ya Cristo Jesús ni ja'a ya jniñu ja'a nuu ri ja na kuu ri ɨɨn apóstol nuu ya.
54002009	Recommendation	Suni na xndaku ri nuu ra, ro'o Timoteo, ja kuu taka ñasɨ'ɨ ka kandixia. Na ku'un va'a ña sa'ma ña. Koto ku'un ña sa'ma va'a ja nchaa ya'u xaan. Ni tu naskutu ña ixi xini ña jiin ndajniñu oro xi plata, chi ansu ndututu ña un ja na kotonchaa ñani jna'an ña maa ña ja va'a sa'ma ka ñu'un ña, xi ja vii ka naskutu ña ixi xini ña.
43002015	Violence	Nu ni jini Jesús yukan ti ni kuɨtɨ ini ya. Ti yukan ni sa'a ya ɨɨn cuarta ñɨɨ, ti ni keni'in ya yɨvɨ un kuankoyo i. Ni keni'in ya yɨvɨ un ichi fuera yuxe'e un. Ni keni'in ya rɨɨ, ni keni'in ya xndɨkɨ. Ni skuiokava ya mesa chaa ka xndayɨ xu'un un, ti ni ka jichanuu xu'un un kua'an.
49002010	Grace	Chi maa Yandios ni sa'a ya yo'o, ti ni nachi'i ya yo'o nda'a Cristo Jesús ja na kɨtu ya yo'o. Ni sa'a ya yo'o nava na siuku yo jiin jniñu ni satu'va ya ja kuu yo'o.
60004012	Recommendation	Ñani, nu vaji ɨɨn nundo'o xaan ja kondo'o ra, koto kachi ra ja maa ɨɨn ra kuu ja iyo nundo'o.
66019007	Recommendation	Ti vijna na kusɨɨ ini yo naa yo. Na kusɨɨ ini yo ja chiñu'un yo maa ya. Chi ja ni jaa kɨvɨ ja nanda'a maa Lelu Yandios. Ti yɨvɨ ja ka kuu i nanu ɨɨn ña'an suchi, ja ka iyo tu'va i ja nanda'a i jiin ya.
49006017	Recommendation	Suni sia'an kaku ra nuu ja'u'u un chi nama ya ro'o. Nanu ku'un ɨɨn soldado ɨɨn koko kaa xini da ja na nama da xini da. Ti nu na nakuni va'a ra jnu'un Yandios nava yoso nuu tutu ii ya, ja ni ja'a Espíritu Santo nuu ra. Yukan kuu nanu ɨɨn espada jajniñu ɨɨn soldado ja kanaa da jiin, ti suni sia'an sa kundee ra jiin jnu'un ya.
44007024	Violence	Ɨɨn kɨvɨ ni jini da ja kani ɨɨn chaa Egipto un ɨɨn jna'an da, ti Moisés ni nama da jna'an da un, ni kani da chaa Egipto un, ti ni ja'ni da.
53003013	Recommendation	Ko ro'o naa ra ñani, ja ka jika ndaa ra. Koto xndi'i ra ini ra naa ra, ti koto kuita ra jiin jniñu. Kukutu ini jiin taka jniñu va'a, chi yukan kuu jniñu ka ta'u ri nuu ra naa ra, ti sia'an koto nda'u nuu jna'an ra.
46016013	Faith	Ko na kachi ri nuu ra naa ra ja na kondito ra, ti koto yuji ra ja na kaka yata ra ichi Yandios. Na kuñukuu ni ini ra ja siin ra jiin jnu'un va'a Jito'yo Cristo Jesús. Na kukutu ini ra jiin jnu'un Yandios nava na kuixia inijnuni ra jiin jnu'un ya.
44007043	Sin	Taka nuu ni ka jikonuu ra ni ka ndiso ra ve'e ñɨ lulu nuu ni kunde santu nani Moloc. Ti suni ni ka ndiso ra ɨnga santu ni nani Renfán ja ni ka natejna'an ra nanu ɨɨn chuxini. Ni ka nchañu'un ra santu un ja kuu santu ni ka sa'a maa ra naa ra. Yukan kuu ja tukaa jito ri ro'o naa ra. Ti taji ri ro'o kinkoyo ra undi ɨnga ñuu Babilonia”, ni kachi Yandios ―kachi Esteban.
53002015	Recommendation	Ja sia'an kuu ñani, na kachi ri ja ni'in kujiin ra jiin jnu'un ka kandixia ra, chi yukan kuu maa jnu'un ndaa ja ka'an Jesús, ja na kaka ndaa yo nuu ñuyɨvɨ ja'a. Ja ka jini ra ja taka jnu'un yukan ni ka xna'an ri nuu ra na ni kunchuku ri yukan. Ti suni sia'an ni chaa ri nuu tutu ni taji ri undi nuu.
47005005	Grace	Ti maa Yandios kuu ja ni sa'a ja siukan na koo ri. Ti ni ja'a ya Espíritu ja na kuncha ya jiin ri, ti jiin yukan ja'a ya jandaa ja kua'a ya ɨɨn ta'u kuu ri.
54002011	Recommendation	Suni na kachi ri ja taka ñasɨ'ɨ ka kandixia, nuu ka ndututu ra ja skua'a ra naa ra, ti ña'an un naa ña na kunchuku na'in ña, na kunso'o ña jnu'un Yandios.
54005019	Recommendation	Yukan ti koto sa'a ra nava jnu'un ka ka'an yɨvɨ nu ka kankuachi i sɨkɨ ɨɨn chaa ndiso jniñu un, nu tu ka iyo uu xi uni yɨvɨ kua'a jandaa sɨkɨ da.
45016016	Recommendation	Ti yɨñu'un xaan kanxia'u jiin jna'an ra ja ka ndututu ra, ti teyu'u ra nuu da. Taka yɨvɨ ka kandixia Cristo Jesús ka kanxia'u i ja na sandee ini ra naa ra.
66018019	Description	Yukan ti ru'u Juan, ni jini ri ja chaa un, ni joso da tɨkacha ñu'un xini da ja kukui'ya ini da. Ni ka nde'e xaan da, ti ni ka kanako'o da, ti ni ka kachi da: ―¡Xaan nda'u! ¡Xaan ga nda'u kuu ñuu kuña'nu Babilonia vijna! Chi undi yukan ni ka ndututu taka chaa ni ka skaka barco ja ka janxiko da ti ka ni'in da xu'un kua'a. Xaan nda'u kuu ñuu un chi ɨɨn nundaa ni ti ni naa ndɨ'ɨ ni ―kachi da, ti ni ka jakunchaa da ka nde'e da.
62003001	Grace	Nde'e naa ra, na xaan ga ni kunda'u ini Yandios yo'o ja na konani yo se'e ya, ti suu ndixia ka kuu yo. Ja yukan kuu ja yɨvɨ ka jika ichi ñuyɨvɨ ja'a, tu ka nakuni i yo'o, chi ni nuu maa Jito'o Jesús, tu ni ka nakuni i.
60005005	Recommendation	Ti ro'o ja ka kuu ra chaa kuachi, suni sia'an kuandatu ra nuu chaa ka jito ro'o, chi ka ndiso da jniñu ja kuña'nu da nuu ra naa ra. Tendɨ'ɨ ro'o ja ka kandixia, kava nda'u ini ra jiin jna'an ra, sa'a nda'u maa ra nuu ñani jna'an ra, chi sia'an ka'an nuu tutu ii Yandios: Jito u'u Yandios yɨvɨ ka sa'a vixi maa, ti su'va kunda'u ini ya ti chindee ya yɨvɨ sa'a nda'u i maa i. Kachi tutu ii.
45003004	Faith	Ko tu kuɨtɨ yukan, chi su'va Yandios mani ndaa ka'an ya. Ti vasu kua xaan yɨvɨ mani jnu'un xndoña'an ka ka'an, ko Yandios nɨnɨ kundee jnu'un ni chiso ya. Yukan yoso nuu tutu ii: Ka'an yɨvɨ ja iyo ndaa jiin taka jnu'un ka'an ni, ti kundee ni nuu yɨvɨ ka'an sɨkɨ. Kachi tutu.
44009014	Violence	Ti vijna kancha da ñuu ja'a, chi ja ndisojniñu da nuu sutu ka kuña'nu un ja na jnɨɨ da presu yɨvɨ ñuu yo ka kandixia Jesús ―ni kachi Ananías nuu Yandios.
61002001	Sin	Ti nuu yɨvɨ nación Israel ni ka iyo sava chaa ni ka ka'an da ja ka kuu da profeta ni taji Yandios ja na ka'an da jnu'un vaji nuu ya. Ko tuu, chi ni ka ka'an da jnu'un xndoña'an. Ti ru'u Pedro, na kachi ri ja suni sia'an koo sava chaa un nuu ra naa ra ja xna'an da jnu'un xndoña'an. Xnda'u xe'e da yɨvɨ jiin jnu'un un, ti kandixia i, ka nduni'in ini da, ti ka ka'an da ja Jesús tu ni kuu Jito'o Cristo ja ni nama ya yo'o. Ko sɨkɨ chaa un jaa ɨɨn kɨvɨ ja yachi ni naa da naa da.
43005018	Violence	Ja sia'an ni ka'an Jesús, ti vi'i ga ni ka nduku da nasa ka'ni da ya, chi tu ni jandatu ya jnu'un ka'an ley ja kuu kɨvɨ ndetatu un, jiin suni ja ni kachi ya ja Tata maa ya kuu Yandios, chi sia'an ni skejna'an ya maa ya jiin maa Yandios. Yukan kuu ja ka kuni da ka'ni da Jesús.
46011002	Faith	Jajnu'un ri ro'o naa ra ñani, ja va'a kanchuku ra, chi nɨnɨ ka nuku'un ini ra ru'u, ja ka jitu ini ra jiin taka jnu'un ndaa ni xna'an ri. Chi sia'an ni ni'in ri jnu'un ya, ti ni xndaku ri nuu ra naa ra.
44002025	Faith	Suni ni ka'an David nava ni jna'an Jesús na ni kachi da: Jini na ja kancha Yandios jiin na. Nɨnɨ kancha ya jiin na. Ti tu ndɨ'ɨ ini na.
60001023	Grace	Sa'a yo nanu jnu'un ɨɨn chaa chi'i tata, va'a va'a ki'in da xndee da nuni un nava tu te'yu, ti sia'an kaña va'a itu da. Suni sia'an ni sa'a Yandios ɨɨn jniñu va'a jiin yo ja tukaa naa kuɨtɨ yo. Ti ja ni ka ni'in ra jniñu un na ni ka kandixia ra jnu'un ya sɨkɨ Cristo. Chi jnu'un un sa'a ja na kuchaku yo jiin Yandios. Ti nɨnɨ na ka'an ndaa yo jnu'un ya, chi tu naa kuɨtɨ.
59005016	Recommendation	Nu siukan kuu ti nakachi ndaa nuu ñani jna'an ra, ja ni sa'a ra kuachi sɨkɨ da, ti kakanta'u ja'a ñani jna'an ra, nava na nduva'a ra sɨkɨ ja ni nchakuachi ra. Chi nu ndɨ'ɨ ini ɨɨn yɨvɨ iyo ndaa ini ja jikanta'u i, ti va'a xaan ni'in jniñu, chi siuku Yandios nava jikanta'u i.
43006047	Faith	Ko jandaa ka'an ri, ja nu na kandixia ra ru'u, yukan na ti kuchaku ra jiin ri ja kuu saa ni.
43014018	Grace	Ko tu xndoo kuɨtɨ ri ro'o ja kendo nda'u ra naa ra. Chi su'va, nchaa tuku ri ti kuncha ri jiin ra.
45003002	Grace	Ko iyo kua'a jnu'un ja kanuu xaan kuu yɨvɨ hebreo, ti jnu'un kanuu ga kuu ja ni kɨvɨ ini nda'a da jnu'un Yandios, ja ni tatu ya nuu da jiin jnu'un ya.
49006005	Recommendation	Taka ro'o naa ra ja ka kuu muzu, ja ni ka jaan yɨvɨ jiin xu'un, na kachi ri nuu ra naa ra, kuandatu nuu yɨvɨ ka xiin ro'o nuu ñuyɨvɨ ja'a. Kava yɨñu'un ti kukutu ini ti kua'a ja yɨñu'un nuu maa da. Ti sa'a nanu ja nuu Cristo junukuachi ra.
45002004	Grace	Vanuxia ja tu yachi kuɨtɨ ini ya nuu yo, ni tu yachi ja kua'a ya nundo'o nuu yo, ko iyo yɨvɨ ja skexiko i Yandios, vasu ndixia ndaa kuu ja va'a xaan ini ya jiin yo. Skexiko i Yandios ja kunda'u ya yo'o, ti tu ka sa'a i ja kundio ini ya ja nakani ini yo nuu kuachi yo.
62005014	Faith	Ni ka iyo jnundee ini yo nuu Yandios, chi ka jini yo ja nu na kakanta'u yo nuu maa ya ja na kua'a ya nau ja kuni yo, ti nu jini maa ya ja nandɨ'ɨ yo, ti chunso'o jnu'un jikanta'u yo.
45015013	Faith	Sa'a ndixia Yandios ja kandixia ndaa yo Cristo, ti ndiyo ini yo ja ni'in yo ta'u nuu ya. Yukan jikan ri nuu ya ja maa Yandios na sa'a ya ja na kosɨɨ ini taka ra, jiin ja na kondee ini ra. Chi sɨkɨ yukan kandixia ra maa ya, ti sia'an kuñukuu ini ra ja ni'in ra taka ja va'a ja kua'a ya nuu ra. Chi maa Espíritu Santo sa'a jniñu un.
43019041	Description	Yajni nuu ni ji'i Jesús un ni iyo ɨɨn huerta, ti nuu huerta yukan, kande ɨɨn yau ja ni ka jacha yɨvɨ ɨɨn jika xa'va. Ni kuu ɨɨn yau jaa, nuu ti kunde ga ni ɨɨn ndɨyɨ.
66019020	Violence	Yukan ti soldado maa Ɨɨn ja yoso kuayu un, ni ka jnɨɨ da maa kuɨtɨ kuña'nu xaan un. Ti suni sia'an ni ka jnɨɨ da ɨnga kuɨtɨ xaan un, kuɨtɨ ja ni ka'an tɨ ja'a maa kuɨtɨ kuña'nu xaan un, maa kuɨtɨ ni sa'a jniñu ña'nu ja so ni xnda'u tɨ yɨvɨ naa i. Ti yɨvɨ un kuu ja ni ka ni'in i jnuni maa kuɨtɨ xaan un jiin ja ni ka chiñu'un i santu tɨ. Ni ka jnɨ soldado ya kuɨtɨ xaan un jiin kuɨtɨ ja ni ka'an tɨ ja'a maa tɨ un, ti ni ski'in da kuankoyo nuu mini ja kayu jiin azufre. Ti ka chaku tɨ ni ka skuiko da tɨ yukan.
45012020	Recommendation	Ti suni ka'an tutu ii: “Chaa jito u'u ro'o, nu ji'i da soko, ti kua'a ra ja kaji da. Ti nu ichi ini da, kua'a ra ja ko'o da. Chi nu sa'a ra siukan, ti kukanuu da ti nakani ini da ja ni jito u'u da ro'o”, kachi tutu.
51003016	Recommendation	Nakutu ini jiin jnu'un Cristo naa ra nava na kukutu va'a jnu'un ya ini añu ra. Xndaku nuu jna'an naa ra jiin jnu'un ndichi. Ti skaka jna'an ra ichi ya naa ra. Ti xndaku ni'in nuu jna'an ra ja tu kɨvɨ nduu ra jiin ɨnga jnu'un. Ja yukan kuu ja ka'an ri, ti kua'a jnu'un ndee ini jna'an naa ra jiin salmo, jiin himno, jiin taka ga yaa vii ja ndakuni'in jnu'un Yandios. Kata jiin nɨ ini nɨ añu ra, ti na kuanta'u ra nuu Yandios naa ra.
51003019	Recommendation	Ro'o ja ka kuu yɨɨ naa ra, kunda'u ini nuu ñasɨ'ɨ ra naa ra, ti koto sa'a ra jiin ña nanu ka sa'a ra jiin ɨɨn yɨvɨ junukuachi ini ve'e ra.
54005016	Recommendation	Ja kuu nuu taka yɨvɨ ka kandixia un, nu ka iyo ɨɨn ɨɨn ña'an ni kendo maa ɨɨn ini ve'e i, ti kanuu ja na koto i ña'an un, nava tu kua'a i nundo'o ñani jna'an i ja koto i ña'an un. Ti nava sia'an na kundee yɨvɨ un chindee i na'an ja ni ka kendo nda'u xaan ga. Chi nda'u xaan ga, yukan kuu ja ka nandɨ'ɨ ga ja na chindee ga yo. Sia'an na xndaku ri nuu ra nava koo jiin taka un naa ña.
62005011	Grace	Ti ja'a kuu jnu'un ndaa ni ja'a ya nuu yo ja na kuchaku yo sia'an ni ga jiin ya. Chi ja ni siuku Se'e ya jniñu un na ni ji'i ya ja kuu yo ja na kuchaku yo jiin ya.
62005012	Faith	Ti yɨvɨ kandixia ndaa Se'e Yandios, ja ni nita'u i ja na kuchaku i jiin ya, ko yɨvɨ tu kandixia ndaa Se'e ya, tu ni nita'u i ja na kuchaku i jiin ya.
43008036	Grace	Ko ru'u ja kuu ri Se'e Yandios, nama ri ro'o nava tukaa ga sajniñu ka'a ra nuu kuachi un, ja sia'an na ti kundee ra sɨkɨ kuachi un. Ko vijna ti ka sajniñu ka'a ra nuu kuachi un, vasu ka kuu ra jna'an Abraham, chaa ni kuu tata yo na jana'an.
49003013	Faith	Ja sia'an kuu ja ru'u Pablo, kanda'u ri jiin ra, ro'o ja ka kandixia kanchuku ra ñuu Efeso, ja koto kukui'ya ini ra sɨkɨ ja jito ri nundo'o ja sɨkɨ ro'o naa ra. Chi taka un jna'an ri, ko kuachi kuu ja ni ka'an ri jnu'un Cristo nuu ra naa ra. Ko yukan kuu ɨɨn ja va'a ja kuu maa ra naa ra, chi sia'an sa nakinse'e Yandios ro'o.
45016018	Sin	chi yɨvɨ un tu sa'a da jniñu ja kuni maa Jito'yo Cristo Jesús, chi maa ni jniñu ja kuni maa da. Chi vixi xaan yu'u da ka ka'an da, ti yukan ka xnda'u da nuu yɨvɨ ja tu ja'i kuni va'a da jnu'un ndaa ti ka kandixia da un.
45001029	Sin	Yukan kuu ja nɨnɨ ka ndo'o ini i ja sa'a i sava'a ni ga jniñu ndeva'a. Kundio ini taka nuu kuachi ja ka jika i naa i. Ka kuni kencha i ndajniñu ɨnga yɨvɨ. Nɨnɨ ka ndo'o ini i sɨkɨ jniñu ndeva'a ka sa'a i sɨkɨ ɨnga yɨvɨ. Kandio ini ti nuku'un ini ja sa'a i taka jniñu kue'e. Mani ja kukuasun ini i. Ka ja'ni i ndɨyɨ. Ka kanaa maa i. Ka xnda'u jna'an i. Nanu kɨnɨ ja ka kua'an ja ka vaji. Ka ka'an xe'e i jnu'un ndeva'a sɨkɨ jna'an.
55001014	Recommendation	Koto va'a ra jnu'un Cristo Jesús nava tu sakanuu ɨnga jnu'un ja tu kejna'an jiin jnu'un ndaa. Na chindee Espíritu Santo ro'o nava na kuu, chi kancha Espíritu Santo jiin yo.
48006008	Faith	Chi nu na sa'a yo nava kuu ini maa yo, ti nani'in yo nundo'o ja naa yo. Ko nu su'va na sa'a yo nava kuu ini maa Espíritu Santo, ti nani'in yo ɨɨn ta'u ja kuchaku yo ja kuu taka saa ni jiin Yandios.
46010009	Recommendation	Su'va na kondo'o ndaa ini ra, ti koto ma nduku ra ja kuɨtɨ ini Jito'yo nanu ni kuɨtɨ ini ya nuu yɨvɨ jana'an un, chi ni ka kenda koo ni tuu tɨ da naa da ti ni ka ji'i da.
46013005	Recommendation	Ni tu ka'an ndeva'a i sɨkɨ yɨvɨ, ni tu sa kuasun ini, ni tu kuɨtɨ kuɨtɨ ini, ni tu ñu'un tutu ini i ja ku'un koso ini i sava'ni ga nau ja kuu.
66009009	Description	Ti ñɨɨ tɨ kaa nanua kaa. Ti nɨ'ɨn ndijin tɨ nanu nɨ'ɨn nuu kuankoyo kua'a kayu nuu guerra ja ka jista tɨ carreta.
43015022	Sin	Ni kii ri ti ni kachi ndaa ri nuu yɨvɨ naa i ja ka iyo kuachi sɨkɨ i. Vijna ti tu kuu ka'an i ja tu jini i ja ka iyo kuachi sɨkɨ i.
51004005	Recommendation	Koto va'a nava ka jika ra ichi ya nuu ñuyɨvɨ ja'a, chi yɨvɨ ja tu kandixia Cristo ka jini nasa ka jika ra. Koto xnaa ra jnu'un nu ka'an ra jiin i, chi na ka'an ra jnu'un ya nuu i.
45006006	Faith	Ti jandaa ndixia taka un chi tukaa ka jika yo nanu ni ka jika yo na ti kandixia ga yo Cristo. Chi taka jniñu kue'e un ni naa nu ni ji'i Cristo nda'a cruz. Ti sɨkɨ jniñu ni sa'a Cristo yɨ'ɨ yo jiin ya ni sa'a Yandios. Ni naa jniñu maa yo ja ni sa'a yo ni junukuachi yo nuu kuachi, nanu ni ka kuu yo muzu nuu kuachi un. Ko tukaa kuɨtɨ, chi vijna ti ka yɨ'ɨ yo jiin Cristo.
62003010	Sin	Yukan jini yo nau ja kuu se'e Yandios ti nau ja kuu se'e kui'na, chi taka yɨvɨ ka siin jiin kuachi xi ja tu ka kunda'u ini ñani jna'an i ja ka yɨ'ɨ jiin Cristo Jesús, ansu se'e Yandios ka kuu yɨvɨ un.
45008007	Sin	Ko sɨkɨ yɨvɨ ja nɨnɨ ka jandatu i jnu'un kuachi iyo ini i, mani ka sani'in ini i sɨkɨ Yandios. Ti nu sia'an kuu, nusa ti tu kuɨtɨ jnu'un nasa kuandatu i ley ya.
44002026	Faith	Yukan kuu ja kuu sɨɨ ini na. Ti kaxnu'un na nuu ni ja iyo sɨɨ ini na. Ti jini na ja nandoto tuku na.
46010020	Sin	Ti su'va na kachi ndaa ri ja yɨvɨ tu jini jnu'un Yandios ka nduku i nasa nakuni ndaa i nau kuu maa Yandios. Ja yukan ka soko i ja ka ñava'a i nuu altar un, ko ansu nuu santu un ka soko i. Chi su'va nuu maa ndaja'a ja'u'u un ka soko i, ti ansu nuu maa Yandios. Ja yukan tu kuni ri ja kɨvɨ nduu ra naa ra jiin ndaja'a ja'u'u un.
44013001	Description	Ñuu Antioquía ni ka iyo kua'a yɨvɨ ni ka kandixia jnu'un Jesús. Tɨjnɨ yɨvɨ ni ka ka'an da, ti ni ka skua'a da jnu'un Yandios. Yukan ni ka'iin Bernabé, Simón ja ni ka ka'an da “Chaa jnuu”, Lucio chaa ñuu Cirene, Saulo, jiin Manaén chaa ni kuu mani jiin Herodes, chi yukan ni ja'nu da.
49005006	Recommendation	Koto ma xnda'u ni ɨɨn yɨvɨ un ro'o jiin jnu'un ja tu ka'an ndaa i, chi sɨkɨ jnu'un ndeva'a un kuu ja kii ɨɨn nundo'o ka'nu xaan ja kua'a Yandios nuu yɨvɨ ka kuni'in ini nuu ya.
56001011	Sin	Ko chaa kundiso jniñu ña'nu nuu yɨvɨ ka kandixia un, na kasɨ da yu'u chaa ka ka'an sia'an un nava tukaa ga xnda'u da yɨvɨ nu ni ka ndututu i naa i. Ɨɨn jniñu kanuu kuu ja kundiso chaa kuña'nu un, chi chaa un kuu ja xndaku nuu yɨvɨ ka xndoña'an un, ja nanu ka xnda'u ndɨ'ɨ da yɨvɨ ini ve'e da jiin jnu'un ka ka'an da un. Ti jiin jnu'un ka xnda'u da un ka kuni da ni'in ka'a da ru'u. Yukan kuu ja chaa kundiso jniñu un, na kasɨ da yu'u chaa ka xnda'u un naa da.
43013011	Sin	Sia'an ni kachi ya chi ja ni jini ya na chaa kuu ja kin nakua'a ya. Ja yukan kuu ja ni kachi ya ja tu ka iyo ndoo taka da naa da.
43010001	Sin	Siin Jesús ka'an ya, ti ni kachi ya: ―Na kachi ndaa ri nuu ra naa ra, ja ɨɨn chaa kanda sava'ni ga yu'u nda'a jaku rɨɨ ti kɨvɨ xe'e da, chaa un kuu ɨɨn ñakui'na.
61002015	Sin	Ni ka sanaa inijnuni da chi ni ka xndoo da ichi ndaa Yandios. Ti ni ka siin da nava ni sa'a Balaam, se'e Beor, ɨɨn profeta xndoña'an ja ni ka'an undi jana'an. Chi chaa un ni kusɨɨ ini maa da ja na ni'in da xu'un sɨkɨ jnu'un ni xndoña'an da un.
44014005	Violence	Tɨjnɨ chaa Israel jiin chaa ɨnga nación, jiin chaa ña'nu un ni ka keja'a ka ndo'o kue'e ini ja kua'a yuu sɨkɨ da maa da.
43021017	Description	Ko ni ka'an tuku Jesús jiin da, ti ja'a kuu uni jinu ja ka'an ya, ti ni kachi ya: ―Simón, se'e Jonás, ¿kunda'u ndixia ini ra ru'u nusa? Ti ni kukui'ya ini Pedro ja ni kachi ya uni jinu: “¿Kunda'u ndixia ini ra ru'u nu?” Ti ni kachi Pedro: ―Jito'yo, maa ni jini ndɨ'ɨ nasa ndo'o ini na, ti jini ni ja kunda'u ndixia ini na maa ni. Ti ni kachi Jesús: ―Nusa ti koto yɨvɨ yɨ'ɨ nda'a ri vijna, chi ka kuu i nanu rɨɨ.
66021027	Sin	Ko tu kuu kuɨtɨ kɨvɨ ɨɨn yɨvɨ ja ni kanda nanu ina ini ñuyɨvɨ ja'a. Ni tu kɨvɨ kuɨtɨ yɨvɨ ni ka sa'a jniñu ndeva'a, ni yɨvɨ ja ni xnda'u jna'an. Tu kuu kuɨtɨ kunchuku yɨvɨ un ini ñuu yukan. Chi maa ɨɨn maa yɨvɨ ja yoso sɨvɨ i nuu tutu maa Lelu Yandios, maa ɨɨn maa i kuu ja kɨvɨ ini ñuu yukan. Yukan kuu maa yɨvɨ ja kunchuku ini ñuu ii, ñuu Jerusalén jaa un.
66017004	Sin	Ti ña'an ni jini ri un, ñu'un ña ɨɨn sa'ma kua'a ndi'i ja sakanuu color kua'a jiin. Ti so ni nakutu ii ña jiin oro jiin yuu vii xaan, jiin perla nchaa ya'u xaan. Ti yɨjnɨ ña jiin nda'a kua'a ña ɨɨn vaso niña oro ja nanu ñuchitu ndɨɨ jiin jnu'un ndeva'a, chi ni sa'a xaan ña kuachi ja ndeva'a xaan ni jikonuu ña jiin jnu'un sɨɨ ini.
51003014	Recommendation	Chi jnu'un kanuu ga kuu ja nu kunda'u ini nuu jna'an ra, chi yukan sa'a ja na nduu ɨɨn nuu ini jna'an ra, ti sia'an nakutu ini jna'an ra jiin taka jniñu va'a.
43012023	Description	Yukan ti ni kachi ya nuu da naa da: ―Ja ni jaa kɨvɨ ja kuu Se'e Yɨvɨ Ñuyɨvɨ, nava na kuni yɨvɨ naa i ja nduña'nu ri sa'a Yandios.
45002022	Sin	Ka xna'an ra ja koto kusɨkɨnchaa jna'an i, ¿ti nasa kuu ja suni sia'an ka yɨsɨkɨnchaa jna'an ra maa ra? Tu kandixia ra santu, ko ka sa kui'na ra ndajniñu nuu veñu'un santu un.
45007008	Sin	Ti vasu sia'an ni kachi ley Yandios, ko sɨkɨ ru'u ni kundee kuachi un, ti vi'i ga ni keja'a kundio ini ri ja sa'a ri kua'a jniñu ndeva'a. Ko nu tu iyo ley un, va tu ni nakuni ri ja jandaa uu ja ñu'un chitu ini ri jiin kuachi.
44026017	Grace	Chindee ri ro'o ja tu kuu kani yɨvɨ Israel ro'o, ni yɨvɨ ɨnga nación. Ti taji ri ro'o ja na sa'a ra jniñu ri, chi ki'in ra nuu kanchuku yɨvɨ ɨnga nación,
56003003	Sin	Chi suni yo'o naa yo na undi nuu suni ni ka kuu yo yɨvɨ ni ka sa'a ndeva'a, ni ka sa'a yo sava'ni ga jniñu kue'e. Ko ni maa yo, tu ni chaku ini yo na jniñu ka sa'a yo, chi tu ni ka jandatu yo nuu ni ɨɨn jnu'un, ti ni nuu maa Yandios, ni nuu chaa ña'nu tu ni ka jandatu yo. Chi ni ka sana yo ni ka jikonuu yo, ti ni ka yɨ'ɨ yo jiin tendɨ'ɨ nuu kuachi ja ni ka kuu ini yo. Kue'e ni ka kunchuku yo, ti ni ka jajna'an ini yo jnu'un kuasun ini. Ni ka jito u'u yo Yandios, ti suni ni ka jito u'u jna'an yo jiin ñani jna'an yo.
54005021	Recommendation	Sia'an na xndaku ri ja kuu chaa ka ndiso jniñu un, ti sia'an siuku ra taka jnu'un xndaku ri ja'a, ro'o Timoteo. Chi yukan ti ja jini va'a maa Yandios jiin Cristo Jesús jiin taka tajnu ya ja ka nani ángel, chi ka junukuachi tajnu un nuu ya. Ja yukan kuu ja suni kanuu ja na kuandatu ra nava ni xndaku ri ja kuu chaa ña'nu un naa da. Kava ɨɨn nuu ini ra chi ɨɨn ni ka kuu taka chaa ka ndiso jniñu un.
58010035	Recommendation	Nusa ti koto sia ra jnu'un Jesús nava ni kandixia ndaa ra, chi ka'nu xaan ɨɨn ta'u ni'in ra ja sɨkɨ un.
46004002	Faith	Yukan kuu ja ru'u naa ri, ka junukuachi ndaa ri jniñu ni ja'a ya ja ka ka'an ri jnu'un Yandios.
44009043	Description	Yukan ni kuncha Pedro tɨjnɨ kɨvɨ, ni nchaa da ve'e ɨɨn chaa nani Simón, ɨɨn chaa ste'yu ñɨɨ.
46003016	Grace	¿Ko vijna na kachi ri, xi tu chaku ini ra naa ra ja ka kuu ra nanu ve'e ii maa Yandios, ti kancha Espíritu ya jiin ra xi nu?
58010019	Faith	Ja yukan ñani, ka iyo tu'va yo jiin jnu'un ndee ini, chi kuu kɨvɨ yo nuu ii xaan nuu kancha maa Yandios. Ti kuu kɨvɨ yo sɨkɨ ja ni jatɨ nɨñɨ Jesús ja'a yo.
43008021	Sin	Ni ka'an tuku Jesús jiin yɨvɨ ni ka ndututu yukan, ti ni kachi ya: ―Ru'u, ki'in ri ti nanduku ra ru'u, ko tu nani'in ra ru'u. Jaa kɨvɨ kuū ra, ko yukan kendo kuachi sɨkɨ maa ra. Chi tukaa iyo jnuka'nu ini, ni tu kuu kinkoyo ra nuu ki'in ri ―ni kachi ya.
51003012	Recommendation	Ka kuu ra yɨvɨ Yandios. Ni kunda'u ini ya ro'o naa ra, ti ni nakaji ya ro'o naa ra ja ka kuu ra yɨvɨ ya. Ja sia'an kuu ja kunda'u ini jna'an ra. Ti koto kukuasun ini ra sɨkɨ jna'an ra. Koto nduvixi ini ra. Kava nda'u ini naa ra, ansu ja kuɨtɨ yachi ini ra jiin ñani jna'an ra.
43012026	Faith	Ko nu kancha ra ñuyɨvɨ ja'a ti sa'a ra jniñu ja kuu maa ri, ti siuku ndaa ra jniñu ri. Nu sia'an sa'a ra, ti kuncha ra jiin ri, chi sa'a ra jniñu ja kuu nuu maa ri. Nu sajniñu ra ja kuu ru'u, ti na sa'a Tata ri ja na nduña'nu ra ―ni kachi Jesús.
54003004	Description	Na kuu da ɨɨn chaa ta'u vii jniñu ini ve'e da. Na xna'an da se'e da ja na kava yɨñu'un i, nava vii na kuandatu i nuu da.
52005011	Recommendation	Yukan kuu ja ka'an ndee jiin jna'an ra naa ra, ti chindee nuu jna'an ra. Chi sia'an ka sa'a ra vijna, ko kanda'u ri jiin ra ja na siin ra naa ra.
62003011	Recommendation	Ja'a kuu jnu'un ja ni ka jiniso'o ra undi na ni ka keja'a ka kandixia ra Cristo Jesús naa ra, ja na kunda'u ini yo ñani jna'an yo ka kandixia.
46007026	Recommendation	Ja ni ini ri ja taka yɨvɨ, va'a na kendo i kunchuku i sia'an ni, ja tu nanda'a i sɨkɨ ja iyo xaan nundo'o vijna.
43003001	Description	Ni iyo ɨɨn chaa fariseo ni nani Nicodemo. Ti ni kuu da ɨɨn chaa kuña'nu nuu yɨvɨ nación hebreo.
59002025	Description	Suni sia'an ɨɨn ña'an ni nani Rahab na jana'an, vasu ni kuu ña ɨɨn ña'an ni jika jiin jnu'un sɨɨ ini, ko ni kendo ndaa ña nuu Yandios sɨkɨ ja ni sa'a ña ɨɨn jniñu ndaa. Chi ni ja'a nuu ña ve'e nuu chaa ni taji Josué, ti suni ni nachu'un ichi ña da ɨnga ichi ja ni nama ña maa da nuu chaa ka jito yu'u ja ka nduku ka'ni da. Ti ja yukan ni kachi Yandios ja tukaa jna'nu ndatu ña jiin kuachi ña, chi ni kendo ndaa ña nuu Yandios.
54002015	Faith	Ti vasu sia'an iyo, ko ka keta'u ña'an un nuu Yandios naa ña ja ka skaku ña se'e ña, ko nɨnɨ kuu ja na siin ña jiin jnu'un ndaa nava iyo nuu Yandios. Ti na kava nda'u ini ña jiin taka ñani jna'an ña jiin ja na kondoo añu ña. Ti na sa'a va'a ña taka jniñu ña, chi nuu maa Yandios ka junukuachi ña. Yukan kuu ja xndaku ra nuu taka yɨvɨ ka kandixia ja kuu nuu ka ndututu i, ro'o Timoteo.
44013017	Grace	Ni nakaji Yandios jna'an yo najana'an, ti ni ka nchañu'un da ya. Ni chindee ya maa da na ni kanchuku da ñuu Egipto, chi ni ka nakaya xaan da. Yukan ti ni keni'in Yandios maa da ñuu Egipto, chi kuu sa'a Yandios nasa kuni maa ya.
44015008	Grace	Jini Yandios añu taka yɨvɨ naa i, ti ni xna'an ya nuu yo ja ni janta'u ya yɨvɨ un, chi ni taji ya Espíritu Santo nuu i nanu ni taji ya Espíritu Santo nuu yo'o naa yo. Yukan kuu jnu'un ja ni janta'u Yandios yɨvɨ yukan.
59002011	Sin	Sa'a yo nanu ja nu tu ka yɨsɨkɨnchaa jna'an ra sɨkɨ ichi sɨɨ ini, ko ni ja'ni ra ɨɨn ndɨyɨ, yukan na ti ja ni stɨvɨ ndɨ'ɨ ra ley Yandios. Chi maa Yandios ni ja'a ndɨnduu ley un. Ni ka'an ya ja tu kusɨkɨnchaa jna'an ra, ni tu ka'ni ra ndɨyɨ. Chi yukan nchakuachi sɨkɨ ra.
43010028	Grace	Ti kua'a ri nuu kunchuku i jiin ri ja kuu saa ni. Ti tukaa naa kuɨtɨ i, ti ni tundo kuisonchaa i nuu nda'a ri.
45016020	Grace	Ti maa Yandios na kua'a ya jnu'un ndee ini jiin jnu'un sɨɨ ini, nava yachi na sa'a ya ja na kundee ra sɨkɨ taka jniñu kue'e ja kuni sa'a ja'u'u un. Ti maa Jito'yo Jesús ja kunda'u ini ya yo'o, na chindee ya taka ro'o naa ra, ti nava sia'an na koo.
55003005	Sin	Kachi i ja ka kandixia ndaa i Jesús, ko ini i chi jika kuu, ti chisa'yɨ i taka jniñu ni sa'a ya, chi tu siuku i jnu'un ka'an i. Tu kɨvɨ nduu ra jiin yɨvɨ yukan, chi mani jnu'un kue'e ka ka'an i.
45012005	Description	Ti suni sia'an yo'o naa yo, vasu iyo kua'a yo ja ka yɨ'ɨ yo jiin Cristo, ti sɨɨn sɨɨn ka junukuachi yo nuu ya ko ɨɨn ni yɨkɨ kuñu ka kuu yo ja ka yɨ'ɨ yo jiin ya, chi ɨɨn ni ka kuu taka yo.
56003008	Faith	Taka jnu'un un kuu maa jnu'un ndaa kuɨtɨ. Ti jnu'un yukan kuu ja xndaku ra nuu yɨvɨ ka kandixia un. Ti koto ka'ncha ini ra ja xndaku ra jnu'un un, nava yɨvɨ ka kandixia Yandios, na kuanukuachi i jiin niña jniñu va'a ja kuu nuu ɨnga yɨvɨ, chi jnu'un va'a un kuu ja kuu tendɨ'ɨ yo.
59002023	Faith	Ja yukan ni kuu ndaa jnu'un ja ka'an tutu ii Yandios: “Ni kandixia Abraham jnu'un Yandios, ti ja yukan ni kachi ya ja tukaa jna'nu ndatu da ja kuu sɨkɨ kuachi da, chi ni kendo ndaa da nuu Yandios”, kachi tutu. Ti ni ka skonani da chaa: chaa kunda'u ini, chaa mani jiin Yandios.
59002001	Faith	Ñani, ro'o ja ka kandixia maa Jito'o Jesús, ya kuu Cristo, ya vii xaan kuña'nu. Koto ma skexiko ra yɨvɨ nda'u naa i, chi su'va ɨɨn nuu koto ra tendɨ'ɨ yɨvɨ.
45003013	Sin	Ka kuu i nanu ndɨyɨ ni kuxiko. Tu kuajniñu jnu'un ka ka'an i, chi mani jnu'un xndoña'an ka ka'an i. Xaan tachi yu'u i nanu yu'u kuɨtɨ xaan.
49005028	Recommendation	Ti nanu ni kunda'u ini Cristo yɨvɨ ya, suni sia'an kuni ja na kunda'u ini ɨɨn chaa nuu ñasɨ'ɨ da nanu kunda'u ini da nuu maa da.
45009030	Faith	Ni nakaji Yandios nau ja kuni maa ya, ¿nusa ti nasa kachi yo? Ru'u na kachi ri sɨkɨ yɨvɨ ɨnga nación, ja tu ni ka jitu ini i na kendo ndaa i nuu Yandios. Ti tɨjnɨ yɨvɨ un, ni ka kandixia i jnu'un Yandios. Ti sɨkɨ maa i ni kachi Yandios ja na keta'u i, ti tukaa jna'nu ndatu i sɨkɨ kuachi un.
54003009	Faith	Na nakutu va'a ini da jiin jnu'un kandixia. Ti koto kuñukuu ini da ki'in da uu ichi, chi maa ɨɨn ni ichi maa Jesús na ki'in da.
54006002	Recommendation	Muzu ja tu kinya'u un, ka junukuachi da nuu ɨɨn chaa ja suni kandixia jnu'un Cristo Jesús, ti koto ma sa'a ni'in ini da nuu chaa un vasu kuu da ɨɨn chaa kandixia Cristo. Na kunukuachi yɨñu'un da nuu jito'o da, ti su'va na sa'a yɨñu'un ga da maa da. Ti sia'an na kunchuku mani da, chi ɨɨn ni ka kuu da nuu Yandios. Ja'a kuu ja xndaku ri, ti xna'an ra jnu'un ja'a nuu yɨvɨ naa i.
45003003	Faith	Ti vasu kua xaan yɨvɨ hebreo tu ni ka siuku jnu'un Yandios un, ¿yukan sa'a ja Yandios tukaa kundee ya jnu'un ni chiso ya nu?
43019034	Violence	Ko ɨɨn soldado un ni kuji da lanza da nuu yɨkɨ jika ya, ti ni kaña nɨñɨ jiin nducha nuu ni tuji un.
43015012	Recommendation	Ti ja'a kuu ɨɨn jniñu ta'u ri nuu ra, ja na kunda'u ini nuu jna'an ra, sia'an nanu ni kunda'u ini ri ro'o naa ra.
45006013	Recommendation	Tukaa kundio ini ra ja kunukuachi ra nuu kuachi, ja tukaa sa'a ra jniñu kue'e ja kuni yɨkɨ kuñu ra, chi ja ni naa jniñu ja ni ka jika ra sa ni ka yɨ'ɨ ra jiin Cristo. Ko vijna na kachi ra ja na kuandatu ra taka jnu'un Yandios, nava na kunukuachi ra nuu ya jiin nɨ ini nɨ añu ra.
58010039	Faith	Ko yo'o chi tu ka kuu yo nanu yɨvɨ ja ka jika yata, ti ka jna'nu ndatu i. Chi ka kandixia ndaa yo jnu'un Cristo Jesús, ti ni'in ta'u yo ja kuchaku ja kuu saa ni.
45011026	Grace	Yukan na ti nakua'a ya ta'u nu ndɨ'ɨ yɨvɨ nación Israel, chi sia'an ka'an tutu ii Yandios: Ichi ñuu Sión kiji Yandios ja nama ya yɨvɨ. Ti na sa'a ya ja tukaa koo kuachi nuu taka jna'an tata najana'an Israel ja nani da Jacob.
52002015	Violence	Ti maa chaa hebreo un ka kuu ja ni ka ja'ni Jito'o Jesús. Ti jna'an da jana'an, suni sia'an ni ka ja'ni da proféta, chaa ni ka ka'an jnu'un Yandios na jana'an yukan. Suni sia'an ni ka sa'a jna'an ri hebreo jiin ri naa ri, chi ni ka keni'in da ru'u naa ri nuu ñuu da. Ti jiin taka jniñu kue'e ka sa'a da un tu janta'u Yandios da naa da, chi tukaa ga ka kuni kuandatu da Yandios. Ni ka nduu da chaa ndeva'a nuu yɨvɨ sava'ni ga nación.
58010026	Sin	Chi ja ni chaku ini yo jnu'un va'a Cristo Jesús. Ni kandixia ndaa yo jnu'un ya chi ni janta'u yo, ko nu nɨnɨ ndo'o ini yo ja sa'a yo kuachi ti xndoo yo jnu'un ya, ti tukaa ga ɨnga iyo ja kenchaa kuachi yo.
49002006	Grace	Ni nandoto tuku Cristo Jesús. Ti ja yukan kuu ja ni nama ya yo'o nava tukaa naa yo. Ni skejna'an Yandios yo'o jiin Cristo nanu ja ni nandoto yo jiin ya, ja tukaa kendo yo nanu ndɨyɨ. Sia'an ni sa'a ya nava na no'on yo andɨvɨ nuu kuchaku yo jiin Cristo Jesús, ta'u yo jniñu jiin ya.
49004025	Recommendation	Yukan kuu ja koto ka'an ga ra jnu'un xndoña'an, ko na ka'an jnu'un ndaa nuu jna'an naa ra, chi ɨɨn ni yɨvɨ ka kuu ra.
48002005	Faith	Ko ni ɨɨn tɨ'lɨ tu ni ka janta'u kuɨtɨ ri nuu yɨvɨ un ja chayɨka i yo'o naa yo, ja siuku yo ichi yɨvɨ hebreo un. Siukan ni ka sa'a ri nava na kuñɨɨ maa jnu'un ndaa sɨkɨ Cristo Jesús jiin ra naa ra.
46014013	Recommendation	Nusa ti yɨvɨ ja ka'an ɨnga yu'u ja ni maa i tu chaku ini, na kakanta'u i nuu Yandios ja na kuu nakachi i jnu'un ka'an i un.
44009001	Violence	Tu ja'ncha ini Saulo ja ka kanaa da jiin yɨvɨ ka kandixia Jesús. Ni kachi da ja ka'ni da yɨvɨ un. Yukan ti ni ja'an da nuu sutu kuña'nu ga ñuu Israel.
43017013	Description	Vijna ti ndeokuñɨ na nuu ni Tata na, ko ka'an na jnu'un ja'a nava na kusɨɨ ini da sia'an nanu iyo sɨɨ ini maa na.
60004013	Recommendation	Chi su'va, ko sɨɨ ini naa ra nu ka ndo'o ra nanu ni ndo'o Cristo, chi jandaa kuu ja kondo'o ra sɨkɨ ja ka yɨ'ɨ ra jiin ya. Yukan na ti koo sɨɨ ini ra naa ra ja kuu kɨvɨ na ndenda ndijin ya, ti xna'an kaji ya ja vii xaan kuña'nu ya. Sia'an kuu ra ja kuu kɨvɨ un naa ra vasu ka jna'an xaan ra nundo'o vijna.
44011006	Description	Ni jini va'a ri chi ni nde'e va'a ri ja nuu sa'ma un ka'iin taka nuu kuɨtɨ, kuɨtɨ ka iyo kuun nda'a, jiin koo, jiin taka kuɨtɨ ka jika nuu tachi.
51003008	Recommendation	Ko na kachi ri ja vijna na, ti xndoo ra taka ja'a: ja ka kuɨtɨ ini ra, ja ka sa'a ra jniñu kue'e sɨkɨ jna'an ra, ja ka ka'an ndeva'a sɨkɨ jna'an ra, jiin ja ka ka'an ndeva'a ra nuu i.
44018003	Description	Ti yukan ni kuncha da jaku kɨvɨ, chi ɨɨn ni jniñu ni ka sa'a da naa da. Ni ka sa'a da ve'e jiin sa'ma. Ni ka sa'a ndɨnduu da jniñu un, ti sia'an ka ni'in da xu'un da.
45006012	Sin	Nusa ti tukaa kundio ini ra ja kunukuachi ra nuu kuachi, ja ka sa'a ra sava'a ni ga jniñu kue'e ja kuni yɨkɨ kuñu ra.
53003012	Recommendation	Ja kuu yɨvɨ yukan kuu ja ta'u ri jniñu ja na chundee nda'a da ti na sa'a da jniñu, ti na nduku da ja kuchaku da. Sia'an xndaku ri ja kuu chaa un naa da, chi taka yo ka kandixia Jito'o Jesús, ya kuu Cristo.
44007009	Sin	Siin Esteban ka'an da nuu chaa ka kuña'nu un, ti ni kachi da: ―Ti ni iyo ɨɨn se'e Jacob ni nani José, ti taka ñani da un ni ka kuu kuasun ini jiin da. Yukan kuu ja ni ka xiko da José nuu chaa ka jika ichi ja kuankoyo ichi ñuu Egipto, ko Yandios tu ni xndoo ya maa da.
44011028	Description	Ni ka ndututu yɨvɨ ka kandixia un, ti ni jakuɨñɨ ɨɨn chaa nani Agabo nuu da naa da ti jiin inijnuni Espíritu ni kachi da ja koo ɨɨn jnama nɨ ñuyɨvɨ. Yukan ti ni kuu nava ni kachi da. Ni kuu un na kuiya ni kuña'nu Claudio nuu ñuu Roma.
44020036	Description	Nu ni ndɨ'ɨ ni ka'an Pablo sia'an, ni jakunjitɨ da, ti ni kanajaa da Yandios jiin tendɨ'ɨ yɨvɨ un.
48005024	Faith	Yukan kuu ja yɨvɨ ka jika jiin jnu'un maa Cristo Jesús, tukaa ga kanuu ja ka jandatu i jnu'un ini yɨkɨ kuñu i ja ka sa'a i kuachi. Chi ka ñukuu ini i ja ni ji'i Cristo nuu nda'a cruz ja ni nama ya nuu kuachi un. Kuu nanu ja ni ka ji'i yɨkɨ kuñu i jiin Cristo, nava tukaa ga kanuu ja sa'a i kuachi naa i.
59001002	Recommendation	Ñani, nu na chaa tɨjnɨ nuu nundo'o nuu ra naa ra, koto xndi'i ini ra. Chi su'va sa'a ra ja ndatu xaan ka kuu ra, ti na kusɨɨ ini ra naa ra,
62001006	Sin	Yukan kuu ja nu na kachi yo ja yɨ'ɨ yo jiin Yandios, ko siin yo kua'an yo ichi ñuñaa un, ti xnda'u yo jiin jnu'un ka ka'an yo, jiin jniñu ka sa'a yo ja sia'an.
44010011	Description	Ni jini da andɨvɨ vekuun ɨɨn sa'ma ka'nu, ka ndikun ndɨ kuun jikɨ, ti kuan kuun undi nuu ñu'un.
44002009	Description	Ja'a ka'iin yɨvɨ ñuu Partia, Media, Elam, Mesopotamia, Judea, Capadocia, Ponto, Asia,
51001010	Faith	Ti jikanta'u ri ja na kaka ndaa ra naa ra nava jna'an ja ka kuu ra yɨvɨ ka yɨ'ɨ nda'a maa Jito'o, chi sia'an ti kusɨɨ ga ini Yandios. Nanu ɨɨn yujnu va'a ja ja'a nde'e vixi, suni sia'an sa'a ra jniñu va'a nava vi'i ga na kɨvɨ inijnuni ra nasa vii kuña'nu Yandios, ti nava na kuni ra na jniñu va'a ja ka sa'a ra ja kuu maa ya.
54001018	Recommendation	Ta'u ri jniñu nuu ra ro'o Timoteo, ja kuu ra nanu ɨɨn se'e ri. Ti kuni ri ja na xndaku ndaa ra nuu yɨvɨ naa i. Sia'an ta'u ri jniñu nuu ra, chi vanuxia ni ka nakaji ñani jna'an yo ro'o ja na sa'a ra jniñu un. Ti suni sia'an ni ka'an Espíritu Santo Yandios ini ñani jna'an yo ja na nakaji i ro'o ja na sa'a ra jniñu un. Ka iyo sava yɨvɨ ka xndoña'an, ti jniñu ra kuu ja na xndaku ni'in ra nuu i naa i. Nu sia'an na ki'in ndaa ra jiin jniñu ra, ti kundee ra jiin jnu'un ka ka'an yɨvɨ un.
66019001	Faith	Yukan ti ru'u Juan, ni jiniso'o ri ja ka'an ɨɨn ndusu ichi andɨvɨ, ti ni ka'an jaa nuu ka ka'an yɨvɨ kua'a, ti ni kachi: ¡Na nakanajaa yo Yandios! Maa ni maa ya kuu ja ni nama saña naa na. Ti maa ya kuña'nu xaan, chi maa ya kuu ja ndisojniñu ña'nu ga.
49002001	Grace	Ro'o naa ra ja kanchuku ñuu Efeso, na ti kandixia ga ra Cristo naa ra, ni kunchuku ra nanu ɨɨn yɨvɨ ni ji'i ja tukaa chaku yɨkɨ kuñu i, chi tu ka nakuni ra Yandios. Ti ka sa'a ndeva'a ra naa ra
46010021	Sin	Na kachi ri ja nu ko'o ra tɨ'lɨ tɨ'lɨ vino, ti kaji ra tɨ'lɨ tɨ'lɨ staa stila nava ni kachi maa Jito'yo, ja nuku'un ini ra nava ni nakua'a ya maa ya ja ni ji'i ya, nusa ti koto ma kaji ra ti ko'o ra jiin yɨvɨ ka ndututu ja ka chiñu'un i ja'u'u un. Chi tu kejna'an kuɨtɨ ndɨnduu jniñu ja'a.
49005003	Recommendation	Ti vijna ja ka kuu ra se'e Yandios, koto sa'a ra ni ɨɨn jniñu ndeva'a. Koto kua'a ra ichi ka ka'an yɨvɨ ja yɨsɨkɨnchaa ra jna'an ra. Koto kundiyo ini ra sa'a ra jniñu kue'e, xi kundiyo ini ra ni'in kua'a ra ndajniñu. Koto sa'a ra jniñu un vasu ni tɨ'lɨ. Sa'a taka ja va'a nava jna'an ja kuu ra yɨvɨ yɨ'ɨ nda'a Yandios.
56001015	Sin	Ko ja jiin jnu'un yukan, ti tu kuu kencha kuachi yo. Su'va na kondoo añu yo jiin jniñu ni sa'a Jesús. Ko yɨvɨ ka kuni siin jiin jnu'un yukan, ka chakuachi ga i inijnuni i. Chi ja ndo'o ini añu i kuu ja na sa'a ga i kuachi. Ko yɨvɨ ka iyo ndoo inijnuni, ti ka iyo ndaa ini i kuanta'u i sava'ni ga ja kii nuu maa Yandios.
44009021	Description	Ni ka jiniso'o yɨvɨ un jnu'un ni ka'an Saulo, ti tendɨ'ɨ ni ka naa ini, ti ni ka keja'a ka ndajnu'un: ―Ndo'o ini yo ja ni chaa Saulo ja na jnɨɨ da presu taka yɨvɨ ka kandixia Jesús ñuu yo, ti kin nchaka da nuu sutu ka kuña'nu un, ko vijna tukaa sa'a da sia'an ―ni ka kachi da.
58008006	Description	Ko vijna chi sa'a Cristo jniñu ña'nu xaan ga ansu ja ni ka sa'a taka sutu un, chi ndiso ya jniñu nava iyo ɨɨn jniñu jaa ja va'a xaan ga, chi jniñu un kuu jnu'un ka'nu ga ja ni chisojnu'un Yandios ja sa'a ya.
50001021	Faith	Chi vijna chaku ri kuu ja jika ri jiin maa Cristo, chi maa ya ni tatu ru'u ja na sa'a ri jniñu ya. Ti ja kuū ri kuu ja kuchaku ri jiin Cristo jiin ja kuichanuu jnu'un ya nuu ñuyɨvɨ ja'a.
50001006	Faith	Suni nakuanta'u ri nuu Yandios ja kuu ro'o naa ra, chi jini ndaa ri ja maa Yandios ni skanda añu ra ja na kandixia ra Cristo. Ti ndo'o ini ri ja tu xndoo ra jniñu un naa ra undi na sinu ndɨ'ɨ Yandios taka jniñu un sa na jaa kɨvɨ nchaa Cristo Jesús.
62005020	Faith	Suni ka jini yo ja ni kii Se'e Yandios, ti ni ja'a ya inijnuni yo ja na kuni ndaa yo nau kuu maa Se'e Yandios. Ti ka yɨ'ɨ yo jiin maa ya, ka'an ndaa yukan, ti yaa yukan kuu Cristo Jesús, maa Se'e Yandios. Chi yaa yukan kuu maa Yandios chaku, ti maa ya kuu ja sa'a ja na kuchaku yo sa ni.
45012018	Recommendation	Su'va kava va'a ini ra ti kunchuku mani ra jiin taka yɨvɨ, vasu nasa kanda maa i.
58010023	Faith	Ja yukan kuu ja na ni'in ndaa yo jnu'un ka'an yo, ja ka ndiyo ini yo ni'in yo ta'u nuu Yandios. Ti tu nakaka yata yo, chi su'va na siuku ndaa kuɨtɨ yo taka jnu'un ni chisojnu'un ya nuu yo.
43014027	Grace	Sandee ini ra nuu kua'an ri, ko tu xndi'i ra ini ra, chi sa'a ri ja na kosɨɨ ini añu ra, ti na kukuee kunchuku ra. Chi jnu'un ka'an ri ti siuku ri, ti tu sa'a ri nanu ka sa'a yɨvɨ ñuyɨvɨ ja'a, ja ka ja'a i jnundee ini, ko so ka ka'an i. Yukan kuu ja koto kukui'ya ini ra jiin taka nundo'o, ti koto ma yu'u ra naa ra.
47005006	Faith	Nusa ti nɨnɨ iyo jnundee ini ri, chi jini ri ja nu nɨ kancha yo jiin yɨkɨ kuñu yo ja'a, ti tu ja'i ni'in yo yɨkɨ kuñu jaa ja kuncha yo jiin Jito'yo.
43012047	Grace	-
62003012	Sin	Tu sa'a yo nanu ni sa'a Cain, ja ni kue'e kui'na kuu un maa da, ti ni ja'ni da ñani da. ¿Ti na siɨkɨ kuu ja ni ja'ni da ñani da nusa? Kuachi kuu ja tu ni iyo va'a jniñu sa'a da. Ti ñani da, ni sa'a tu chaa un mani jniñu ndaa, ɨɨn jniñu ja iyo va'a.
66016020	Description	Taka ñu'un ketuu ma'ñu nducha mar ni ka keka'nu kua'an na ni jnaa kɨvɨ un, ti taka yuku tukaa ni kendo ndijin ni ɨɨn.
58011012	Description	Ti siukan ni kuu ja ni nakaya kua'a xaan jna'an Abraham vasu jaku ni ga na da niku. Ti jna'an da ni ka ndukua'a xaan nanu chuxini iin nuu andɨvɨ, xi nanu ndɨ ɨɨn ndɨ ɨɨn ñɨtɨ ndi'i ja kaa yu'u mar ja tu kundee kuɨtɨ yo ka'u yo.
54001017	Faith	Ja yukan kuu ja na kakanta'u yo nuu Tata yo Yandios, chi nɨnɨ maa ɨɨn ni ya kuu ja chaku ja kuu saa ni ti tu naa ya. Kuu ya ɨɨn Yandios ja tu kuni yo jiin nduchi yo, Yaa un kuu ja na kunchañu'un yo, chi maa ya kuu ja kuña'nu ga. Ti kancha ya andɨvɨ ja kuu tiempu, ti tu ji'i ya. Sia'an na koo.
66014007	Faith	Ni kanako'o ya xini i naa i: ―Kuandatu naa ra nuu Yandios. Na kani ini ja maa ɨɨn ni maa ya kuu Yandios. Ti chiñu'un maa ya naa ra, chi ja kuan kuyajni kɨvɨ ja na nduku jnu'un ya sɨkɨ yɨvɨ ka sa'a ndeva'a un. Na chiñu'un maa ya, chi vanuxia maa ya kuu ja ni sa'a andɨvɨ. Ti maa ya ni xnukoo ñuyɨvɨ. Maa ya ni sa'a nducha mar, ti maa ya ni sa'a soko nducha ―ni kachi ángel un.
44006001	Description	Kɨvɨ jña kuan kukua'a ga yɨvɨ ka kandixia jnu'un Jesús. Ka iyo yɨvɨ ni ka ka'an jnu'un griego, jiin yɨvɨ ka ka'an jnu'un hebreo. Yɨvɨ ka ka'an jnu'un griego ni ka keja'a ka kankuachi sɨkɨ yɨvɨ ka ka'an jnu'un hebreo, ti ni ka kachi: ―Ña'an ni ka ji'i yɨɨ un, tu ka ni'in ña taka ja ka ja'a apóstol un taka kɨvɨ ―ni ka kachi.
60002021	Grace	Ti jandaa ndixia kuu yukan, chi ni nakaji Yandios ro'o naa ra ja na kundee ini ra, vasu na kua'a yɨvɨ nundo'o ro'o. Yukan kuu ja ni jna'an maa Cristo nundo'o ja sɨkɨ ro'o naa ra. Ti nanu ni kundee Cristo jiin nundo'o un, suni sia'an na kundee ra jiin taka nundo'o kondo'o ra nu kanchuku ra nuu ñuyɨvɨ ja'a.
53003010	Recommendation	Sia'an ta'u ri jniñu ja'a nuu ra naa ra, chi suni sia'an ni ka xndaku ri na ni kunchuku ri undi ñuu ra, na ni ka kachi ri: “Nu ka iyo yɨvɨ kuxi nuu ra naa ra ja tu ka kuni sa'a jniñu, ti koto kua'a ra ja kaji. Chi nu nau ja tu sa'a jniñu ti tu ni'in ja kaji”, ni ka kachi ri.
43003016	Grace	Ni kunda'u xaan ini Yandios yɨvɨ ñuyɨvɨ. Ja yukan kuu ja ni taji ya se'e ya ni kii ya, vasu maa ɨɨn ya ni kuu Se'e Yandios. Ni kii se'e ya nuu ñuyɨvɨ nava taka yɨvɨ na kandixia ya, ti tukaa jna'nu ndatu i, ti kunchuku i jiin Yandios ja kuu saa ni.
44019015	Description	Ni ka kachi da jniñu ta'u Jesús nuu tachi xaan un, ti tachi xaan un ni ka kachi: ―Jini ri nau ja kuu Jesús, ti jini ri nau ja kuu Pablo, ko tu jini ri nau ja kuu ro'o naa ra, chi tu ka ta'u ra jniñu ña'nu ―ni ka kachi tachi xaan un.
66019019	Violence	Yukan ti ru'u Juan, ni jini ri ja ni ka ndututu maa kuɨtɨ kuña'nu xaan un jiin taka rey ñuyɨvɨ jiin tendɨ'ɨ soldado da. Ni ka ndututu da, chi kin kanaa da jiin maa Ɨɨn ja yoso kuayu kuijin un jiin maa soldado ya.
44027002	Description	Aristarco, ɨɨn chaa Tesalónica ja kuu ɨɨn ndañuu Macedonia, suni kua'an da jiin na. Ni ka kɨvɨ na ɨɨn barco ja ni chaa ñuu Adramitio. Kuni ki'in barco un taka ñuu yu'u mar ja ka kuu ñuu Asia. Sia'an ni kuu, ti kuankoyo na.
58013003	Recommendation	Koto naa ini ra ja chindee ra yɨvɨ ka'iin vekaa, chi sa'a ra ja suni yɨndi'yu ra jiin i ini vekaa un. Suni koto naa ini ra taka jna'an ra ja ka ndo'o i nda'a yɨvɨ, ja suni siukan ndo'o maa ra nundo'o un.
51003017	Recommendation	Koto va'a taka jniñu ka sa'a ra ti koto va'a taka jnu'un ka ka'an ra, chi yukan ja'a jandaa ja ka yɨ'ɨ ra jiin Jito'o Jesús, ja junukuachi ra nuu ya. Ja yukan ti nakuanta'u nuu Tata yo Yandios ja sia'an ni jankuɨñɨ ichi Jito'o Jesús, nava kunukuachi va'a yo nuu ya.
48006006	Recommendation	Ti suni chindee ra naa ra nuu yɨvɨ ka xna'an jnu'un Yandios nuu ra, nava na ni'in da taka ja va'a nava ni ka ni'in ra naa ra.
44007005	Description	Tu ni kuni Yandios ja kuñava'a da ñu'un maa da, ni vasu ɨɨn tɨ'lɨ nuu kuañu da, ko ni kachi Yandios nuu da: “Kua'a ndɨ'ɨ ri ñu'un ja'a nuu ra kuu ra. Nu na jaa ɨɨn kɨvɨ kuū ra, ko kendo jiin jna'an ra”, ni kachi Yandios jiin Abraham, vasu ti koo ga se'e da.
44007019	Description	Ni xnda'u chaa ta'u jniñu un jna'an yo, ti ni ka jito da nundo'o. Ko ni ka kaya xaan da naa da. Ti ni kachi chaa ta'u jniñu un ja nu ni kaku ɨɨn suchi lulu, na skaña da i ti na kuū i, chi kuan kaya xaan jna'an Abraham, ni kachi chaa ta'u jniñu un.
43020003	Description	Yukan ti ni ka kee Pedro jiin ɨnga ndaja'a un kuankoyo da nuu ñunduji Jesús.
44024016	Faith	Yukan kuu ja nɨnɨ nduku na ichi va'a, chi kukuee kancha na ja kuu nuu Yandios, ti suni ja kuu nuu yɨvɨ naa i.
65001013	Description	Sa'a yo nanu sa'a. Nu kee ɨɨn tachi sau xaan nuu nducha mar, ti ndokuɨñɨ nducha nuu mar un, ti keni'in taka ja jña'an ñu'un nuu mar un. Suni sia'an kuu jnu'un ka ka'an chaa ka xndoña'an un, chi mani jniñu ja'a jnukanuu ka sa'a da. Ti ka kuu da nanu chuxini ja ni sana ichi ki'in, chi ni tu jini yo nanu ki'in. Ti ja iyo tu'va ɨɨn nuu ñaa kuɨtɨ nuu kinkoyo chaa ka xndoña'an un ja kuu saa ni.
48001012	Description	Chi ni ɨɨn yɨvɨ tu ni xna'an i jnu'un un ru'u. Ni ansu yɨvɨ ni xna'an jnu'un un nuu ri ja ni kutu'va ri. Chi su'va, maa Jesús, ya kuu Cristo, ni xna'an ya nuu ri na ni ka'an ya jiin ri.
45007005	Sin	Ko na ti ka kandixia ga yo Cristo, ti ni kundio ini yo ja ka sa'a yo sava'a ni ga jniñu kue'e. Ti vasu ni kachi ley un ja tu kuni sa'a yo jniñu kue'e un, ko jiin maa jnu'un un, chi vi'i ga ni kundio ini yo ka sa'a yo sava'a ni ga jniñu ndeva'a jiin yɨkɨ kuñu yo. Ti jiin jniñu ndeva'a un ka ni'in yo ta'u ja na naa yo.
54002007	Faith	Ti Yandios ni nakaji ya ru'u ja na stuu ri jnu'un un nuu yɨvɨ ɨnga nación ja tu ka yɨ'ɨ nuu nación Israel. Ni nakaji ya ru'u ja na kuu ri ɨɨn apóstol nuu ya. Ti ka'an ndaa ri ja kuu jniñu ndiso ri, ti tu xnda'u ri ro'o. Ni nakaji ndixia ya ru'u ja na kuu ri nanu ɨɨn chaa ndichi xini, ti na xna'an ndaa ri jnu'un ya nuu yɨvɨ ɨnga nación. Jnu'un un kuu taka jniñu ña'nu ni sa'a Jesús na ni kenchaa ya kuachi yo.
62003024	Faith	Ti taka yɨvɨ ka siuku jniñu ni ta'u ya, ti ka yɨ'ɨ ndixia i jiin ya, ti maa ya kancha jiin yɨ. Sia'an ka jini ndaa yo ja kancha ya jiin yo, chi ni ja'a ya Espíritu ya ja na kuncha ya jiin yo.
46010024	Recommendation	Chi kanuu chindee ga yo ñanijna'an yo, chaa ka kandixia, ti ansu nuu maa yo.
45012016	Recommendation	Na kunchuku mani ra jiin ñanijna'an ra, ti tu kava vixi ra ja kundio ini ra nduña'nu ra nuu ñanijna'an ra. Chi su'va ɨɨn ni na koo ra jiin yɨvɨ nda'u. Tu kani ini ra ja tu'va ga ra xi ja ndichi ga xini ra.
49004031	Recommendation	Xndoo taka jnu'un ka ndo'o u'u ini nuu jna'an, taka jnu'un ndiyo ini jiin jnu'un kuɨtɨ ini, jiin jnu'un ka'an ndeva'a, jiin taka jnu'un kue'e.
51001025	Faith	Ti jniñu ri kuu ja xna'an ri jnu'un ya nuu yɨvɨ kandixia taka ñuu, chi sia'an ni tatu Yandios jniñu nuu ri. Ja yukan kuu ja siin ri xna'an ri jnu'un ya nuu ra naa ra nava na kɨvɨ inijnuni ra nasa kuni ka'an jnu'un un.
66001014	Description	Xini ya jiin ixi ya skuɨyɨ la'lɨ nanu ixi rɨɨ, xi nanu yu'va. Nduchi ya kaa nanu yaa ñu'un.
47004015	Grace	Ti taka nundo'o ja'a ndo'o ri nava na ni'in ra jnu'un va'a Yandios sɨkɨ Jesús. Ti sɨkɨ jnu'un va'a un, ka'an ja kunda'u ini Yandios nuu yɨvɨ, ti na jaa jnu'un va'a un nuu kua'a xaan ga yɨvɨ taka ñuu, nava kua'a xaan yɨvɨ na nakuanta'u i nuu Yandios ja siukan sa'a ya jniñu ña'nu xaan.
43006056	Faith	Nu na siuku ra taka yukan, yukan na ti kuncha ri jiin ra, ti maa ra suni kunchuku ra jiin ri, ti ɨɨn ni ga ni ka nduu yo naa yo.
43011027	Faith	Ti ni ka'an Marta: ―Kandixia na, taa. Kandixia na ja maa ni kuu Cristo. Maa ni kuu Se'e Yandios, ja ni taji ya nuu ñuyɨvɨ ja'a ―ni kachi ña.
44002042	Faith	Ni ka kejna'an ini da. Taka kɨvɨ ka ndututu da. Ti ka skua'a da jiin chaa ka kuu apóstol yukan. Suni ka yee da staa ja ka nuku'un ini da nava ni sa'a Jesús, ti ka nakanajaa da Yandios.
58001009	Grace	Nɨnɨ ñukuu ini ra ja sa'a ra niña jniñu va'a ja kuni maa Yandios. Ti jito u'u ra taka jniñu kue'e. Ti ru'u, ja kuu ri Yandios ra, ni tatu ri ro'o ɨɨn jniñu ña'nu ga ja kuu taka ga ja ka junukuachi nuu ri. Ti jiin jniñu ña'nu ga un ni sa'a ri ja vi'i ga na kusɨɨ xaan ini ra ja kuu taka ga ja ka junukuachi nuu ri.
44012002	Violence	Ni jnɨɨ da presu Jacobo, ñani Juan. Nu ni ndɨ'ɨ ni ka xndichi da chaa, ti ni ka ja'ni da chaa jiin machete.
55002016	Recommendation	Koto ma kɨvɨ nduu ra jiin jnu'un kue'e ja ka ka'an yɨvɨ naa i, chi tu kejna'an jnu'un ka ka'an i nava ka'an maa Yandios. Tu chunso'o ra jnu'un kue'e un chi ni tu nijniñu. Ti yɨvɨ ka ñuso'o jnu'un un tukaa ka kuni i siuku i jnu'un Yandios, chi su'va ni ka kuxio i, ti ni ka ndukue'e xini i ja sia'an ka ka'an i.
62003015	Sin	Ñani naa ra ja ka kandixia yo Cristo Jesús, na kachi ri ja nu nau ɨɨn yɨvɨ na koto u'u i ñani jna'an i, yɨvɨ un kuu i nanu ɨɨn chaa ja'ni ndɨyɨ, chi ɨɨn ni kuu ja ka'ni yo ndɨyɨ jiin ja koto u'u yo ñani jna'an yo. Ti ka jini ra naa ra ja ɨɨn chaa ja'ni ndɨyɨ tu ni'in ta'u da nuu Yandios ja na kuchaku da nuu ya, chi tu ni kɨvɨ ɨɨn jnu'un va'a un ini da. Yukan kuu ja jito u'u da ñani da.
43021015	Faith	Nu ni ndɨ'ɨ ni ka yasini da, yukan ti ni kachi Jesús jiin Simón Pedro: ―Simón, se'e Jonás, ¿kunda'u ga ini ra ru'u ja kuu taka ga ndaja'a ri ja'a, ja ka kunda'u ini da ru'u nu? Ti ni kachi Pedro: ―Jito'yo, jini ni ja kunda'u ini na ni'in. Ti ni kachi Jesús: ―Nusa ti chindee ra yɨvɨ ka yɨ'ɨ nda'a jiin ri, chi ka kuu i nanu lelú.
46012008	Grace	Nuu sava yo ni ja'a ya ta'u ja ndichi xaan na xna'an yo jnu'un Yandios. Ti nuu sava yo ni ja'a ya ta'u ja na nuña inijnuni yo ti chaku va'a ini yo nasa kuni ka'an taka jnu'un ndichi ja vaji nuu Yandios. Ko taka ta'u un ni ja'a maa Espíritu Santo ja sia'an na koo jiin yo.
44007013	Description	Ni ka nandeokuñɨ tuku da ɨnga jinu, sa ni stuu José nuu da naa da ja ñani da kuu da. Yukan ti ni jini Faraón chaa ka kuu jna'an José.
60003010	Recommendation	Chi yukan ka'an jnu'un ii Yandios: Yɨvɨ kuni kuchaku va'a ti na koo sɨɨ ini taka kɨvɨ. Na koto i yu'u i ja tu ka'an ndeva'a, ti ni tu ka'an i jnu'un xndoña'an.
44004032	Description	Ti tendɨ'ɨ yɨvɨ ka kandixia jnu'un Jesús ni ka ndu ɨɨn nuu ini i. Ti nau ndajniñu ka ñava'a ɨɨn ɨɨn i, yukan kuu ja kuu taka i.
46015003	Grace	Chi ni sa'a Yandios ja ni chaku ini ri taka jnu'un ya jiin taka jniñu ña'nu sa'a ya, ti yukan kuu jnu'un ja ni nakachi ri nuu ra naa ra undi nuu. Ti jnu'un un kuu ja ni ji'i Cristo Jesús ja sɨkɨ kuachi yo, sia'an nava kachi nuu tutu ii Yandios undi na jana'an,
66018024	Violence	Ti yɨvɨ ñuu un ni ka ja'ni i taka yɨvɨ Yandios. Ni ka ja'ni da chaa ni ka nakani jnu'un ya. Ti ni ka ska'an da yɨvɨ taka ga ñuyɨvɨ ja suni na ka'ni da yɨvɨ Yandios. Sia'an ni ka sa'a ndeva'a xaan yɨvɨ ñuu un. Yukan kuu ja ɨɨn jinu ni ni naa ndɨ'ɨ kuɨtɨ ñuu Babilonia.
44013048	Faith	Nu ni ka jiniso'o yɨvɨ ɨnga nación ka'iin un taka jnu'un ni ka'an Pablo, ni ka kusɨɨ ini ti ni ka kachi: ―Jnu'un Yandios kuu ja kanuu ga ―ni ka kachi. Ni nakaji Yandios tɨjnɨ chaa un ja na kunchuku da jiin ya sa ni ka keja'a ka kandixia da.
66022020	Description	Yukan na ti maa Jesús, ja ni xna'an ya taka jnu'un ni chiso ri ja'a, maa ya ni kachi: ―Jandaa ndixia ja yachi ni nchaa ri ―ni kachi ya. Ti ni kachi ri jiin ya: ―Jito'yo Jesús, sia'an na koo nusa. Na nchaa yachi ni. Ti sia'an na koo ―ni kachi ri.
50004009	Recommendation	Taka yukan ni xna'an ri nuu ra naa ra ti ni ka kutu'va ra na ni kuncha ri jiin ra. Ni ka jiniso'o ra taka jnu'un ni ka'an ri nuu ra naa ra, ti ni ka jini ra nasa ni kanda ri. Ti ro'o naa ra sa'a ra taka yukan nanu ni sa'a ri. Yukan ti Yandios na kua'a ya jnu'un mani ini, ti na kukuee kunchuku ra chi kancha maa ya jiin ra.
53003015	Recommendation	Ko koto ka'an ndeva'a ra nuu yɨvɨ un ja koto u'u ra maa i, chi su'va xndaku vii ra nuu i nanu ja kuu i ɨɨn ñani maa ra. Ko xndaku nuu i ja na nakani ini i jiin jnu'un kuxi un, chi suni ɨɨn kuachi kuu. Ti sia'an ti nakani ichi ra ñani jna'an ra naa ra.
51002008	Recommendation	Koto ma kua'a ra jnu'un ja xnda'u ɨɨn yɨvɨ ro'o naa ra jiin ɨɨn jnu'un ndichi, chi mani jnu'un vixi jiin jnu'un xndoña'an kuu jnu'un un. Yukan kuu jun'un ja vaji nuu yɨvɨ ñuyɨvɨ ja'a ti ansu jiin maa Cristo. Tu kuɨtɨ skejna'an yo jnu'un Cristo jiin jnu'un un.
50003014	Faith	Ja ni kɨvɨ ri nda'a Cristo Jesús kuu ja ni nakaji Yandios ru'u nava nanita'u ri nuu ya. Yukan kuu ja nɨ ini nɨ añu ri siuku ri taka jniñu ni tatu ya nuu ri undi na ni'in ri ɨɨn ta'u ja kua'a ya nuu ri.
56002014	Faith	Sia'an na koo sɨɨ ini yo kundatu yo, chi maa Cristo Jesús ja ni soko ya maa ya na ni nakua'a ya maa ya, ti ni ji'i ya nda'a cruz ja ni nama ya yo'o nuu kuachi yo. Ti undi kɨvɨ un tukaa sani'in ini yo nuu Yandios, ja ni nama ya yo'o nava na kondoo añu yo nuu ya. Chi nu na jaa kɨvɨ na ndɨvɨ yo nda'a ya, ti tukaa ga ki'in yo nava kuni maa yo, chi yukan na ti kuandatu yo nuu maa Jito'o Cristo Jesús, ti nɨ ini yo sa'a yo taka jniñu va'a ja kuu nuu ya.
43005024	Faith	Ni siin Jesús ka'an ya ti ni kachi ya: ―Jandaa na kachi ri ja nu na chu'un ini yɨvɨ jnu'un ka'an ri, ti kandixia ndaa i ja maa Yandios ni taji ru'u, yukan na ti tu jna'nu ndatu i. Vasu na kuu i ko tu kondo'o i nundo'o. Su'va ndɨvɨ i nda'a maa Yandios ti yukan kuchaku i jiin ya ja kuu saa ni.
66021015	Description	Yukan ti ángel yukan, ni jnɨɨ da ɨɨn ku'va oro ja kin chikua'a da ñuu yukan. Kin chikua'a da yuu ja kuu nama ñuu un. Ti chikua'a da ndɨ uxi uu yuxe'e un.
50003019	Sin	Ɨɨn kɨvɨ ti jna'nu ndatu yɨvɨ un, ja so mani ka chiñu'un i ja kaji i. Chi ka ndo'o vixi ini i ja sia'an ka sa'a i jniñu kue'e, ni tu kukanuu i, ti kachi ja ka kendo va'a i nuu Yandios. Ko tuu, chi su'va ka ni'in i jnukanuu, chi ka jitu ga ini i jiin ja iyo nuu ñuyɨvɨ ja'a.
54003006	Sin	Tu kuu da ɨɨn chaa skan kandixia, chi sandau keja'a kani vixi ini da ja sia'an yachi ni nduña'nu da, ti kanakava da nuu kuachi nanu ni jna'an ja'u'u un.
65001003	Recommendation	Ñani, ja ni kuu na'an ndo'o xaan ini ri ja chaa ri ɨɨn tutu nuu ra naa ra, sɨkɨ ja ni nakaji Yandios yo'o ja ka kandixia ndaa yo jnu'un Jesús, ya ni kii nama yo'o. Ko vijna ti ni nakani ini ri ja kanuu kuu ja na chaa ri ɨɨn tutu ja'a nuu ra naa ra. Ti ja'a na xndaku ri ja na nakutu ini ra ti koto kasɨ yɨvɨ ja ka kandixia yo jnu'un Jesús, chi yukan kuu maa jnu'un ndaa. Ti ɨɨn jinu ni ni stuu maa Yandios jnu'un ndaa un nuu yɨvɨ ya.
44004002	Description	Ka kuɨtɨ ini ja ka xna'an Pedro jiin Juan nuu yɨvɨ un ja ni nandoto tuku Jesús nuu ka'iin ndɨyɨ.
66018005	Sin	Ko kondo'o xaan i. Vanuxia jini Yandios ja ka'nu xaan ni kuu kuachi i nanu ɨɨn yuku ka'nu sukun xaan ja ni ja'nu kua'an undi nuu andɨvɨ. Ko tu naa kuɨtɨ ini Yandios taka jniñu ndeva'a ka sa'a i.
43004046	Description	Yukan na ti ni ndeokuñɨ Jesús ichi ñuu Caná ja kuu ndañuu Galilea, nuu ni nasa'a ya vino jiin nducha un. Ti ñuu Capernaum ni iyo ɨɨn chaa kuña'nu ja ndiso jniñu da nuu rey. Ti ku'u se'e chaa un.
45012011	Recommendation	Kukutu ini koto kukuxi ra jiin taka jniñu sa'a ra, chi nɨ ini nɨ añu ra na kañukuu ini ra ja sa'a ra taka jniñu ja kuni maa Jito'yo.
60001008	Faith	Ti vasu tu ni ka jini ra Jesús na ni jikonuu ya nuu ñuyɨvɨ ja'a, ko ni ka ndumani ra nuu ya. Ti vasu tu ja'i kuni ra nuu ya vijna, ko ka kandixia nɨ ini ra ya naa ra. Ja yukan kuu ja ka kusɨɨ xaan ini ra naa ra. Ko tu kuu nasa ndakuni'in ra jiin ndusu yu'u ra naa ra ja ja kuan kuyajni kɨvɨ nduña'nu yo jiin ya naa yo.
62004013	Grace	Sia'an na ti sa ni jini ndaa yo ja kancha Yandios jiin yo, ti ka yɨ'ɨ yo jiin ya, chi maa ya ja ni ja'a ya Espíritu ya nuu yo.
43019029	Description	Ti yukan kandichi ɨɨn tɨndo'o, ñu'un chitu nducha iya. Ni ka chuntoo da kachi nuu nducha iya un, ti ni ka chaa da xini ɨɨn nda'a yujnu hisopo, ti ni ka chaa da yu'u ya ja na ko'o ya.
51001013	Grace	chi maa Yandios ni nama ya yo'o na ni ka jika yo jiin kuachi yo, nanu ja ni ka jikonuu yo jiin nuu ñuñaa. Ko tukaa ga ka jika yo ichi yukan, chi ni sama ya yo'o ja ni skɨvɨ ya yo'o nuu nda'a Se'e ya.
45016017	Recommendation	Ti ka'an nda'u ri nuu ra ñani, ja koto ra maa ra nuu yɨvɨ ja ka nduku nasa sasɨɨn jna'an jiin jnu'un ja tu yɨ'ɨ jiin taka ja ni ka kutu'va ra. Ti kuxio ra nuu yɨvɨ un nu sia'an ka sa'a da,
45012007	Recommendation	Ti nu ɨɨn ra ni ni'in ta'u ja chindee ra ñani jna'an ra, ti konuu ini ra sa'a ra. Ti nu ɨɨn ra ni ni'in ta'u ja xna'an ra jnu'un Yandios, ti nduku ndee ra jiin jniñu un.
43016023	Faith	Nu na jaa kɨvɨ no'on ri nuu Tata ri, ti tukaa ndoo kajnu'un ra ru'u. Chi jandaa na kachi ri ja nuu maa Tata ri kuu nu kakan ra, ti na kua'a ya ndɨ'ɨ ja ka jikan ra, sɨkɨ ja ka kandixia ra ru'u.
66021019	Description	Taka yuu na'nu ja ka ndiso nama ñuu un, ni nakutu ii jiin taka nuu yuu vii xaan. Taka nuu ni kuu yuu un, ko ndinchaa ii. Yuu undi nuu kuɨtɨ ni kuu maa yuu jaspe, ja kuu ɨɨn yuu xiñu. Ti ja kuu uu ni kuu yuu zafiro, ja kuu ɨɨn yuu nchaa ii. Ja kuu uni ni kuu yuu ágata. Ti ja kuu kuun ni kuu yuu esmeralda, ja kuu ɨɨn yuu xatɨ ii.
59004017	Sin	Ti nu ɨɨn yɨvɨ kuni i sa'a i jniñu va'a ja kuni Yandios, ko nu tu sa'a i, ti ɨɨn kuachi kuu yukan.
66019005	Faith	Yukan ti ni jiniso'o ri ja undi nuu mesa nuu ta'u ya jniñu un ni ka'an ɨɨn ndusu: Ro'o ja ka junukuachi nuu Yandios, ro'o ja ka jika yɨñu'un nuu ya, ña'nu xi kuachi, na chiñu'un nuu maa ya. Ni kachi ndusu un.
47005002	Faith	Ti jini va'a ri ve'e ja'a ja kuu yɨkɨ kuñu ri, ko kukui'ya ini ri sa'a, ti ndo'o xaan ga ini ri ja yachi nani'in ri yɨkɨ kuñu jaa un undi andɨvɨ nuu kancha Yandios.
48006004	Recommendation	Yukan ti ndɨ ɨɨn ra na nde'e va'a nu iyo ndaa jniñu ka sa'a ra. Yukan na ti kuu kachi ra ja iyo ndaa ra nuu Yandios. Xnakan va'a nde'e ra jniñu sa'a maa ra, ti ansu ja ka'an ra sɨkɨ jniñu ka sa'a ñani jna'an ra. Chi nu jini ra ja iyo va'a jniñu sa'a ra, ti va'a sa'a ra nusa, ko tu kuu ichi ini ra sɨkɨ jniñu ka sa'a ñani jna'an ra.
46007036	Recommendation	Ti nu ɨɨn chaa iyo se'e sɨ'ɨ da, ti ja kuanya'a kuiya i, ti nu jani ini da ja va'a ga ja na nanda'a i, ti na sa'a da nava ndo'o ini da. Na kua'a da se'e sɨ'ɨ da ja nanda'a i, ti na koo yɨɨ i, chi ansu kuachi kuu un.
43016002	Violence	Chi keni'in yɨvɨ ro'o ti tukaa kua'a da jnu'un ku'iin ra veñu'un. Jaa kɨvɨ ti ka'ni ro'o, ti kani ini da ja ɨɨn jniñu va'a ni sa'a da nuu Yandios.
66015001	Description	Yukan ti ru'u Juan, ni jini ri ɨnga jniñu ña'nu ichi andɨvɨ ja so naa ini yo. Ni jini ri ka'iin uxia ángel Yandios, ti ka ndiso ya jniñu ja kin kua'a ya sɨɨn sɨɨn nundo'o nuu yɨvɨ naa ti, ti nu na jinu nundo'o un, yukan na ti kuu va'a ini Yandios, chi kuɨtɨ xaan ini ya nuu yɨvɨ ndeva'a un.
43018023	Description	Ti ni kachi Jesús: ―Nu ni ka'an ndeva'a ri, ¿ti kachi na ɨɨn jnu'un kue'e ni ka'an ri nusa? Ko nu su'va ni ka'an ndaa ri, ¿ti ndo ni ja'a ra jikɨ nuu ri? ―ni kachi Jesús.
50004003	Recommendation	Ti suni kanda'u ri jiin ro'o ja ni chindee ru'u, ja na chindee ra ndɨnduu ñasɨ'ɨ un naa ña, chi suni nde ni'in ni kujiin ña jiin ri na ni ka'an ri jnu'un Cristo. Ti suni Clemente jiin taka ga chaa ni ka yaku jiin ri. Chi Yandios ja jini ya ti ja ni naki'in ya sɨvɨ chaa un ja na kunchuku da nuu ya ja kuu taka saa ni.
66016006	Sin	Chi ni ka jatɨ i nɨñɨ yɨvɨ ndoo ni, yɨvɨ ja ni ka ka'an jnu'un ni. Ti vijna sa'a ni ja na katɨ nɨñɨ maa i. Yukan kuu ja va'a xaan ni sa'a ni ―ni kachi ángel un.
45006002	Sin	¡Tu kuu kuɨtɨ! Chi yo'o ja kandixia ndaa yo Cristo Jesús vijna, ka kuu yo nanu ja ni ka ji'i yo, ja tukaa ka yɨ'ɨ yo jiin kuachi, ja tukaa kaka yo jiin kuachi, nusa.
66017011	Violence	Ja sɨkɨ kuɨtɨ xaan un ja ni chaku tɨ ti ni ji'i tɨ, maa tɨ ni kuu rey kuu una. Ti ɨɨn jna'an ndɨ una rey un kuū tɨ. Ko kɨvɨ na ya'a ja ta'u tɨ jniñu, ti suni ki'in tɨ nuu jna'nu ndatu tɨ ―ni kachi ya.
48004030	Recommendation	Ti jandaa ndixia kuu yukan, chi sia'an kachi nuu tutu ii Yandios: “Keni'in ra ña'an kuu muzu ja sajniñu ka'a un na ki'in ña jiin se'e ña, chi so muzu kuu ña jiin se'e ña. Chi tu iyo ichi suchi un ja ni'in yɨ ta'u nuu ra nanu se'e maa ñasɨ'ɨ ra, chi se'e maa ñasɨ'ɨ ra kuu suchi xiin ta'u un”, ni kachi Yandios jiin Abraham.
54006009	Sin	Ti tu kondo'o ini yo ja kuu riku yo nanu ka ndo'o ini sava yɨvɨ ja kuu riku i. Ko tu ka ni'in jna'an i, chi jiin inijnuni ñaa un ti ka yuji i, ti ka kanakava i nuu nundo'o, ti vi'i ga ka jna'an i, ti ka xnaa i jniñu i.
66017016	Violence	Suni ni jini ra kuɨtɨ xaan un, ja iyo uxi ndɨkɨ tɨ. Yukan ka'an ja suni ka iyo kua'a yɨvɨ ja ka jito u'u i ña'an un, ja xnaa i ña jiin taka ja yɨ'ɨ jiin ña, ka'ma i ña'an un ti na kayu ña.
46008003	Faith	Ko nu nau yɨvɨ na kuu ga ini nuu Yandios ja kanuu xaan ga yukan, ti yɨvɨ un kuu ja janta'u maa ya, chi kunda'u ini ya nuu i.
45003009	Sin	Nusa ti maa yo ja ka kuu yo yɨvɨ hebreo, ¿va'a ga yo'o nuu Yandios ja kuu yɨvɨ taka ga nación? Tu ka kuu kuɨtɨ sia'an, chi kaji ni kachi ri ja ndɨ'ɨ yɨvɨ ka yɨ'ɨ xaan i jiin kuachi, vasu ka kuu i yɨvɨ hebreo xi yɨvɨ taka ga nación.
44007041	Sin	Ti ni ka sa'a da ja natejna'an da ɨɨn xndɨkɨ lulu. Yukan ni ka nachiñu'un da, ti ni ka ja'ni da kuɨtɨ da ni ka soko da nuu un. Ni ka kusɨɨ ini da jiin ja ni ka sa'a da un.
66009020	Sin	Ko sava ga yɨvɨ ñuyɨvɨ, vasu tu ni ka ji'i i jiin nundo'o un. Ko ni tu ni ka nakani kuɨtɨ ini i ja xndoo i jniñu ndeva'a. Chi tu ni ka xndoo i ja chiñu'un i ndaja'a ja yɨnda'a maa ja'u'u un. Tu ni ka xndoo i ja chiñu'un i santu ja ni ka sa'a i jiin oro. Ni tu ni ka xndoo i ja chiñu'un i santu ja ni ka sa'a i jiin plata. Ni tu ni ka xndoo i ja chiñu'un i santu ja ni ka sa'a i jiin kaa. Suni tu ni ka xndoo i ja chiñu'un i santu ja ni ka sa'a i jiin yuu. Ni tu ni ka xndoo i ja chiñu'un i santu ja ni kuu jiin yujnu. Tu kuɨtɨ ni ka xndoo i ja chiñu'un i taka yukan, vasu tu kuɨtɨ chaku ini santu un, ni tu jiniso'o, ti ni nu tu kuu kaka.
47005011	Faith	Nusa ti ja jini va'a ri nava kuña'nu Yandios, ti koto sa'a ri ni ɨɨn jniñu kue'e, ti nɨnɨ na koo yu'u ri, chi tu jajna'an ini jito'o ri jnu'un kue'e. Ja yukan na kukutu ini ri ja na xndaku ri nuu yɨvɨ ja ka'an ndaa kuɨtɨ ri. Chi jini va'a maa Yandios ja iyo ndaa taka jniñu sa'a ri. Ti kuni ri ja siukan na chaku va'a ga inijnuni ra, ro'o ja kanchuku ñuu Corinto un.
49002003	Sin	Ti suni sia'an ni ka sa'a yo undi nuu naa yo, chi ni ka sa'a ndeva'a yo nasa ni ka kuu ini maa yo ja iyo ndee ini yɨkɨ kuñu yo, jiin nasa ni kachi inijnuni yo ja sa'a yo taka ja kuu nuu ñuyɨvɨ. Ja yukan kuu ja suni ni ka kuu yo yɨvɨ ni ka ndo'o nda'a Yandios nanu ka jna'an sava yɨvɨ.
44002040	Recommendation	Tɨjnɨ jinu ni xndaku Pedro nuu da naa da, ti ni kachi da: ―Kani ini nasa jniñu sa'a ra naa ra, ti natu'va ra nuu Yandios nava tu skuita ra maa ra jiin yɨvɨ kue'e un ―ni kachi Pedro.
45008013	Faith	Chi nu kandio ini ra siuku ra jiin kuachi un ja nɨ kanchuku ra ini ñuyɨvɨ ja'a, ti jandaa ndixia kuu ja xnaa ra maa ra. Ko su'va, na ku'un ini ra ja kuandatu ra nuu maa Espíritu Santo, nava na chindee ya ja tukaa ga siuku ra jiin kuachi. Ti nu sia'an kuu, ti ka jini ndaa ra ja ka yɨ'ɨ ra jiin Yandios ti kuchaku ra ja kuu saa ni.
45010011	Faith	Chi suni ka'an tutu ii Yandios: “Taka yɨvɨ ja kandixia i ya, chi jankɨvɨ kukanuu i”, kachi tutu.
45001008	Faith	Xnakan ka'an ri ja nakuanta'u ri nuu Yandios ja kuu maa ra naa ra, chi ka kandixia ra Cristo Jesús. Ti jika kua'an jnu'un sɨkɨ nasa kandixia ra Jesús.
52001004	Faith	Ka jini va'a ri ja Yandios ni nakaji ya ro'o naa ra nava na kandixia ndaa ra Jesús. Ja yukan kuu ja ɨɨn ni ga ñani jna'an ka kuu yo, chi ni ka kandixia ndaa yo maa Jito'o Jesús.
60004008	Recommendation	Ti ɨɨn jnu'un kanuu ga kuu ja na kunda'u ini ra nuu jna'an ra. Chi nu na kunda'u ini yo jna'an yo, ti iyo jnu'un ka'nu ini nuu ndɨ'ɨ kuachi yo.
44027001	Description	Nu ni ka ndo'o ini da ja taji da saña undi Italia, nuu kancha César, Pablo jiin uu ga presu, ni nakua'a da chaa nuu ɨɨn chaa ni nani Julio, ja yɨnda'a da soldado batallón Augusto. Saña Lucas, suni kua'an na jiin da naa da.
66015003	Faith	Yukan ti ni jini ri ja ka chiñu'un i Yandios ti ka jita i ɨɨn yaa nanu ni xna'an tata yo Moisés nuu yɨvɨ Israel, ja ni sa'a da jniñu Yandios najana'an. Ti suni ni ka jita i yaa ja kuu maa Lelu Yandios, ti sia'an ka'an: Tata yo Yandios, so naa ini yo ja nde'e yo jniñu ña'nu sa'a ni, chi ndiso ni ndɨkuɨtɨ jniñu. Mani jniñu ndaa, mani jniñu va'a sa'a ni. Chi ndiso ndɨkuɨtɨ ni jniñu. Mani jniñu ndaa, mani jniñu va'a sa'a ni, chi maa ɨɨn ni maa ni kuu ja ta'u jniñu nuu nɨ tu'u nɨ kaa taka nación ka iyo ini ñuyɨvɨ.
60002002	Faith	Ko ja ni ka nasama ra. Vijna ti ni ka nduu ra se'e Yandios, chi tu xnda'u jnu'un un yo'o naa yo. Ka'an ndaa kuɨtɨ jnu'un un. Nu na siin ra skua'a ra jnu'un ya, ti ɨɨn kɨvɨ ɨɨn kɨvɨ su'va ni'in ga ra jnundee ini, undi na jaa ɨɨn kɨvɨ ja ni'in ra ta'u nuu Yandios.
66014013	Faith	Yukan ti ru'u Juan, ni jiniso'o ri ɨɨn jnu'un ja ka'an ichi andɨvɨ ti ni kachi jiin ri: ―Chiso ra jnu'un ja'a: “Na koo sɨɨ ini yɨvɨ ja ka kandixia i Jito'yo. Na koo sɨɨ ini i undi kɨvɨ na jaa kɨvɨ kuū i. Sia'an na koo undi vijna ti undi ja kuu taka ga kɨvɨ vaji”, kachi. Sia'an kachi Espíritu Yandios ja na koo sɨɨ ndixia ini i, chi ndetatu i ja ni ka sajniñu i. Ti jandaa ndixia ja tu naa ini Yandios jniñu ni ka sa'a i, chi ni ka kundee i jiin jniñu ni ja'a ya nuu i naa i ―ni kachi.
59001027	Faith	Sa'a yo nanu ja nu ɨɨn yɨvɨ chiñu'un ndaa kuɨtɨ i jnu'un ya, ti chiñu'un ndaa i maa Tata yo Yandios, ti ja'a kuu jniñu sa'a i: Ja na chindee i suchi ni ka kendo nda'u, jiin ña'an ka kendo nda'u maa ɨɨn, nu iyo nundo'o ka jna'an i. Ti na koto va'a i maa i ja tu kinikava i nuu jniñu kue'e ja iyo nuu ñuyɨvɨ ja'a.
51002004	Recommendation	Yukan xndaku ri nuu ra naa ra nava tu xnda'u ni ɨɨn yɨvɨ ro'o naa ra, ja nu ka ka'an i jnu'un va'a xaan vasu mani jnu'un xndoña'an kuu.
66005013	Description	Sa ti ru'u Juan, ni jini ri ja ni ka'an tendɨ'ɨ ja ni sa'a Yandios ja iyo ini andɨvɨ, jiin ini ñuyɨvɨ, jiin chii ñuyɨvɨ, jiin ini mar. Ti ndɨ'ɨ yukan ni ka ka'an: Kusɨɨ xaan ini yo ja ka'an yo ja va'a xaan kuu Yandios ja kancha ya nuu mesa ja ta'u ya jniñu. Kusɨɨ xaan ini yo ja ka'an yo ja va'a xaan kuu Lelu Yandios ja kancha nuu mesa nuu ta'u ya jniñu. Ti na koo yo ja yɨñu'un nuu ya, chi vii xaan kuña'nu ya undi vijna ti undi nɨ kani nɨ kuiya. Ni ka kachi i.
66008008	Description	Yukan ti ni tɨvɨ ɨnga ndɨkɨ. Ti ni jini ri ɨɨn ja kaa nanu ɨɨn yuku ka'nu ni nduva kua'an nuu nducha mar, ti kanda'a kua'an nuu mar un. Ti ɨɨn ja kuu uni nuu nducha mar un ni nduu nɨñɨ.
44007058	Violence	Ni ka keni'in da Esteban undi yu'u ñuu ja na kua'a da yuu sɨkɨ da. Tendɨ'ɨ yɨvɨ un ni ka tava manga ka ñu'un, ti ni ka xndoo jiin ɨɨn chaa nani Saulo.
45015011	Faith	Ti ka'an tutu ii tuku: Taka ro'o yɨvɨ taka nación, ka'an ra ja kuña'nu ga Jito'yo Yandios. Ti taka ro'o, yɨvɨ taka ñuu, suni ka'an ra ja kuña'nu ga ya.
45011036	Faith	Chi undi nuu maa ya vaji taka ja iyo, ti maa ya ni sa'a ya taka ja iyo, ti ja kuu maa ya kuu. Ti na kachi yo ja vii xaan kuña'nu Yandios ja kuu taka kuiya kua'an vaji. Ti sia'an na koo.
43001029	Faith	Ɨnga kɨvɨ ti ni jini Juan nuu Jesús ja vaji ya nuu kande da, ti ni kachi da jiin yɨvɨ: ―Nde'e naa ra, ja'a vaji maa Lelu Yandios, ti kuu ya nanu lelu ni ka ja'ni yɨvɨ Israel ja ni ka soko i ja na kencha kuachi i. Ti maa ya kuu Lelu Yandios, chi sia'an ni chaa ya ja na kencha ya kuachi yɨvɨ ñuyɨvɨ ja'a.
58011031	Description	Ti Rahab, vasu ni kuu ña ɨɨn ña'an sɨɨ ini, ko ni kandixia ña jnu'un ni ka'an ya nuu yɨvɨ Israel. Ti ja yukan kuu ja ni chindee ña taka chaa Israel ja ni ka jito yu'u nasa iyo ñuu ña. Ti sia'an tu ni ji'i ña jiin yɨvɨ ñuu ña un, ja ni ka kuu ni'in ini i nuu jnu'un ya.
43010010	Grace	Sa'a yo nanu. Chaa ka xndoña'an un, ka kuu da nanu ɨɨn ñakui'na, chi jaa da nuu ka'iin rɨɨ un, sakui'na da tɨ, ka'ni da tɨ ti xnaa da tɨ. Ko ru'u, tu sa'a ri sia'an. Chi su'va, vaji ri na nakana ri yɨvɨ ja na ndɨvɨkoyo i nda'a Yandios, ti ka kusɨɨ ini i, chi ka jika i ichi maa ya nuu ñuyɨvɨ ja'a. Ti sia'an kunchuku i jiin ya ja kuu saa ni.
50003020	Faith	Ko yo'o chi su'va ka kandixia yo Cristo Jesús, ja na kuu ñuu yo andɨvɨ. Ja yukan na kundatu yo ja nchaa Jito'o Jesús, ya kuu maa Cristo ja nama ya yo'o.
45015007	Recommendation	Ja yukan na kachi ri ja kuanta'u ra taka jna'an ra nanu ni janta'u Cristo Jesús yo'o naa yo, ja jiin yukan ni ja'a ya jandaa ja kuña'nu xaan ga Tata yo Yandios.
44021024	Recommendation	Kua'an ni veñu'un ka'nu Israel un jiin da naa da, ti siuku ni jiin da jnu'un jana'an, nava na kendo va'a ni nuu Yandios. Suni cha'u ni xu'un nchaa ɨɨn rɨɨ ja kin soko da nuu Yandios. Yukan ti sete ni ixi xini ni nava ka sa'a da, ti na kuni yɨvɨ naa i ja ansu jandaa kuu ja ni xna'an ni ja tu siin yo jnu'un jana'an. Na kuni i ja siuku ni nava iyo jnu'un ni xndoo Moisés.
45004012	Faith	Ti ni ni'in Abraham ɨɨn marca yɨkɨ kuñu da nava na kuu da tata nuu yɨvɨ hebreo ja suni na ni'in i marca yɨkɨ kuñu i. Ko kanuu ga ja kuu da tata nuu taka yɨvɨ kandixia ndaa i jnu'un Yandios nanu ni kandixia da sa ni ni'in da marca yɨkɨ kuñu da.
44001026	Description	Ni ka chu'un da suerte, ti ni kendo Matías ja undi hora jña ni ndɨvɨ da jiin ndɨ uxi ɨɨn chaa un naa da.
45004007	Grace	Chi ni ka'an David: Na ndusɨɨ ini yɨvɨ ja ni saka'nu ini Yandios nuu jniñu ndeva'a ni sa'a da sɨkɨ ley ya, ti tukaa taji ya nundo'o nuu da. Ti na ndusɨɨ ini yɨvɨ ja tukaa jini Yandios kuachi da, chi ni jasɨ ya sɨkɨ kuachi un.
66011004	Description	Ti uu yujnu olivo un jiin uu candelero oro un kandichi nuu Yandios. Ti stuu ja maa ya kuu ja xiin ñuyɨvɨ. Ndɨnduu chaa un ka kuu da nanu uu yujnu Olivo jiin uu candelero oro, chi ka'iin da nuu Yandios ja kotu'va da ka'an da jnu'un ya, jiin ja ka sa'a da jniñu ña'nu ya.
59004009	Recommendation	Ti nu na nakani ini ra nuu kuachi ra, ndunda'u ini, ti na koo kui'ya ini ra, ti kanajiin ko'o ra, nde'e ra ja iyo kuachi ra. Ti vasu ni jaku ra, ko vijna ti su'va na nde'e xaan ra. Ti vasu ni kusɨɨ ini ra, ko vijna ti na ndukui'ya ini ra.
64001011	Recommendation	Ñani, koto sa'a ra nanu sa'a chaa un. Su'va na chu'un ini ti kukutu ini jiin ɨɨn jniñu va'a, chi na kachi ri: Yɨvɨ jitu ndi'i ini jiin jniñu va'a un, kuu i se'e Yandios, ko yɨvɨ sa'a ndeva'a va tu nakuni kuɨtɨ i nau kuu Yandios.
45004011	Faith	Ko nu ni ni'in da marca yɨkɨ kuñu da, ti ni kuu ɨɨn seña ja ni nachiso Yandios ja jandaa kuu nu ni kachi ya ja tukaa jna'nu ndatu Abraham, chi ni kandixia ndaa da jnu'un ni chiso ya nuu da. Ko ni kandixia da yukan sa ni ni'in da marca yɨkɨ kuñu da. Nusa ti ni kachi ya ja Abraham kuu maa tata nuu taka yɨvɨ kandixia ndaa i jnu'un Yandios, vasu tu ni'in i marca yɨkɨ kuñu i, ti ni'in i jnu'un ya ja tukaa jna'nu ndatu i sɨkɨ kuachi i.
45006007	Grace	Ti sɨkɨ ja ni naa jniñu maa yo ja ni sa'a yo nu ni ka junukuachi yo nuu kuachi, yukan kundaa ja kachi Yandios ja tukaa jna'nu ndatu yo nava tukaa kundio ini yo ka junukuachi yo nuu kuachi.
47004010	Faith	Ti sava'ni ga nuu na ichi na ki'in ri, ti ñukuu ini ri nanu ni ndo'o Jesús ja ni ji'i ya. Suni siukan ndio ini ri ja kondo'o ri ti na kuū ri, nava na xna'an kaji ri ja chaku Jesús, ti ndio ini ri ja na naxndoto Yandios ru'u nuu taka nundo'o un.
50002021	Sin	Taka ga chaa ka nduku da ja kuu maa da, ko tu ka nduku da jniñu kuni Cristo Jesús.
58011011	Faith	Ja yukan, vasu ja ni kuña'nu xaan Abraham, ko ñukuu ini da ja siuku Yandios jnu'un ni kachi ya. Ti ni iyo jnu'un ndee ini jiin da ja koo ɨɨn se'e da jiin ñasɨ'ɨ da Sara, vasu ja ni nchɨɨ xaan ña, ti ni ɨɨn se'e ña tu ni iyo na ni kunchuku kuachi ña.
43006039	Grace	Ti jniñu kuni Tata ri kuu ja ni ɨɨn yɨvɨ yɨnda'a ri, koto ma skuita ri yɨ, ti naa i. Chi sa su'va na koto va'a ri yɨ nava naxndoto ri i ja kuu maa kɨvɨ ka'nu, kɨvɨ nasa'a ndaa maa Yandios kuachi yɨvɨ naa i.
46008006	Faith	Ko ja kuu nuu maa yo, chi maa ɨɨn ni Yaa iyo ja kuu Tata yo Yandios. Ti maa ya ni sa'a taka ja iyo ñuyɨvɨ jiin andɨvɨ, ti suni maa ya ni sa'a taka yo'o naa yo. Ti suni maa ɨɨn ni Jito'yo iyo, ya kuu Cristo Jesús. Ti maa ya xiin yo'o naa yo undi jiin taka ja iyo nuu andɨvɨ jiin ñuyɨvɨ.
52003006	Description	Ko nu ni nandeokuñɨ Timoteo ja ni jaa da ñuu Tesalónica, ti ni nakani da jnu'un nuu ri naa ri nava kanchuku ra yukan. Kachi da ja nɨ ini ra ka kandixia ra Jesús, ti ka kunda'u ini nuu jna'an ra. Suni kachi da ja nɨnɨ ka ñukuu ini ra ru'u naa ri, ti ka ndiyo ini ra naa ra ja na kuni tuku ra nuu ri. Suni ka ndiyo ini ri ja na nakuni jna'an yo.
60005004	Grace	Sa'a va'a jniñu ka ndiso ra ja ka jito ra yɨvɨ ka kandixia, nava na ni'in ra ta'u, ti nduña'nu ra jiin jito'o ra kɨvɨ na nchaa ndijin ya, chi maa ya kuu jito'o ra ja kuña'nu ya nuu ra. Ti nduña'nu ra jiin ya ɨɨn jniñu ja tukaa naa kuɨtɨ.
47003012	Faith	Jandaa ndixia kuu ja ja ni ni'in yo tratu jaa ja ni chisojnu'un Yandios. Ja yukan iyo ni'in ini ri ja na xndaku ri nava ka'an tratu jaa un.
61002012	Sin	Ti chaa yukan chi ka kuu da nanu kuɨtɨ yuku ja ni ka kaku tɨ ja na kunu'ni tɨ ti kuu tɨ. Chi ka ka'an kue'e kuɨtɨ da sɨkɨ taka un ja tu chaku kuɨtɨ ini da. Ti nanu ka ji'i taka kuɨtɨ un, suni sia'an kuu da.
43012006	Sin	Sia'an ni kachi da, ko ansu ja kunda'u ini da yɨvɨ nda'u, chi vanuxia kuu da ɨɨn chaa kui'na. Ti maa da kuu ja ndiso xu'un ja kuu nuu ndaja'a Jesús, ti tava da xu'un ja ka ja'a yɨvɨ naa i.
62004016	Faith	Nu ndɨ'ɨ yukan ni ka kandixia yo, ti ni ka jini ndaa yo ja kunda'u ini Yandios yo'o, chi maa ya kuu jnu'un nda'u ini. Taka yɨvɨ ka kunda'u ini jna'an, ka yɨ'ɨ i nda'a maa Yandios, ti suni maa ya kancha ya jiin yɨ.
44011019	Description	Na ni ka ja'ni da Esteban, suni ni ka ndikun da uu ga yɨvɨ ja ka kandixia Jesús yukan. Yukan kuu ja ni ka jinu da. Tɨjnɨ yɨvɨ un kuankoyo ichi ñuu Fenicia, ti tɨjnɨ da kuankoyo ichi ñuu Chipre, ti tɨjnɨ da kuankoyo ichi ñuu Antioquía. Ti yukan ni ka ka'an da jnu'un Yandios nɨnɨ nuu yɨvɨ Israel ni ga. Ti tukaa ni ka ka'an da nuu yɨvɨ ɨnga nación.
54006006	Faith	Jandaa ndixia kuu ja xu'un un kuu ɨɨn ya'u, ko va'a ga ja na kuandatu yo nuu Yandios ti ansu ja kuñukuu ini yo kuñava'a yo xu'un.
66013007	Violence	Suni ni ja'a Yandios jnu'un ja na kanaa tɨ jiin yɨvɨ ya ja kanchuku i nuu ñuyɨvɨ ti na kundee tɨ. Suni ni ja'a ya jnu'un ja na ta'u tɨ jniñu nuu yɨvɨ ñuyɨvɨ, vasu nuu yɨvɨ ñuu jika, xi yɨvɨ taka ga nación, xi yɨvɨ ka ka'an taka nuu yu'u, ko sia'an ta'u tɨ jniñu sɨkɨ i naa i.
60002020	Faith	Sa'a yo nanu ja tu va'a nu ka jito ra nundo'o sɨkɨ jniñu kue'e ni ka sa'a ra. Chi tu kua'a Yandios ja yɨñu'un sɨkɨ yukan. Ko nu ka ja'a yɨvɨ tau ra ja sɨkɨ jniñu va'a, ti yukan kuu ja va'a nuu Yandios. Kua'a ya ja yɨñu'un ro'o, chi tu ka kuɨtɨ ini ra vasu ni ka sa'a ndeva'a yɨvɨ jiin ra.
58009015	Grace	Ti sɨkɨ jniñu ña'nu ni sa'a Cristo ja ni ji'i ya, yukan kuu ja ndisojniñu ya nava ni iyo jnu'un jaa ja kancha ya ma'ñu sava jiin yo ja kuu nuu Yandios. Chi na ni ji'i ya ni chunaa ya taka kuachi yɨvɨ nava ni iyo jnu'un jana'an ja ni ja'a Yandios nuu Moisés. Ti jiin jniñu ña'nu ni sa'a Cristo na ni ji'i ya ni ja'a ya jandaa ja ni siuku ndaa kuɨtɨ ya jnu'un Yandios yukan nuu taka yɨvɨ ja kana ya, ti jnu'un un kuu ja kua'a ya ta'u nuu yɨvɨ un ja kuu saa ni.
45006001	Sin	¿Nusa ti nasa ka ndo'o ini yo nu? ¿Ka ka'an yo ja kunda'u ini Yandios yo'o, ti yukan vatuni kaka yo jiin kuachi, ti jiin yukan vi'i ga na kunda'u ini ya yo'o nu? ¿Sia'an ka ndo'o ini yo nusa?
49005004	Recommendation	Koto ka'an ga ra jnu'un sɨkɨ. Koto ka'an ga ra jnu'un kue'e. Koto kuu ichi ini ra ti sa'a ndeva'a ra. Chi taka un tu ni'in jniñu. Ti su'va nakuanta'u nuu Yandios naa ra.
66006008	Violence	Ti ni nde'e ri ti ni jini ri ɨɨn kuayu kuaan. Ti yoso sɨkɨ tɨ ɨɨn ja ndisojniñu ja ka'ni yɨvɨ. Ti ichi jata ndikun ɨnga ja ndiso jniñu ja skɨvɨ yɨvɨ naa i nuu ñuji'i. Ko ni sasɨɨn Yandios ñuyɨvɨ ja kuu kuun nuu, ti ni ja'a ya jniñu nuu ɨɨn chaa un ja na ka'ni da yɨvɨ. Ti sa'a da ja na kuu yɨvɨ naa i jiin kue'e xaan. Sa'a da ja koo jnama xaan. Ti suni sa'a da ja na kaji kuɨtɨ xaan ja ka iyo nuu ñuyɨvɨ ja'a taka yɨvɨ naa i. Sia'an kin xnaa chaa un yɨvɨ.
45004016	Faith	Nusa ti nuu taka yɨvɨ ja kandixia ndaa i jnu'un Yandios, nuu yɨvɨ un chisojnu'un ya ja tukaa jna'nu ndatu i sɨkɨ kuachi i. Ti tu ni kuu ni ɨɨn jnu'un chayɨka ja sia'an ni chisojnu'un Yandios. Chi su'va, mani ja kunda'u ini ya yo'o. Ja yukan ni chisojnu'un ya nuu taka yɨvɨ ja kandixia ndaa i jnu'un ya nanu ni kandixia Abraham. Ti ni chisojnu'un ya nuu sava'a ni ga yɨvɨ ja kandixia ndaa i jnu'un ya nanu ni kandixia Abraham, ansu mani yɨvɨ hebreo ja ñava'a i ley ni ja'a ya nuu Moisés, ko suni taka ga yɨvɨ ja kandixia ndaa i nanu ni kandixia Abraham. Chi Abraham kuu nanu ɨɨn tata nuu sava'a ni ga yɨvɨ ja kandixia ndaa i jnu'un Yandios.
44028018	Description	Nu ni ka xndichi da saña, ti ka kuni da sia da saña, chi ka jini da ja tu ni ɨɨn kuachi ni sa'a na ja na kuū na.
45009016	Grace	Yukan ti jandaa ndixia ja tu iyo ni ɨɨn jniñu ja kuni kinyɨɨ yo ja na kuan ka'nu ini Yandios nuu yo, chi mani maa Yandios kuni kunda'u ini ya yo'o.
46010008	Sin	Koto kusɨkɨnchaa jna'an ra nanu ni ka sa'a chaa jana'an un, ja chaa un ni ka xnda'u da ñasɨ'ɨ, ti ña'an un ni ka kɨvɨ nduu ña ichi kue'e jiin chaa un, chi ja sia'an ni ka sa'a da, ti ɨɨn kɨvɨ ni ja'a ya nundo'o nuu da ja ni ka ji'i oko uni mil yɨvɨ naa i.
45007023	Sin	Ko sɨkɨ ja kancha ri nuu ñuyɨvɨ ja'a, jini va'a ri ja nɨnɨ kuu ja ka kanaa jnu'un un jiin jnu'un ndiyo ini ja kuandatu ri ley Yandios. Ti vasu ndio ini ri ja kundee ri sɨkɨ jnu'un kuachi un, ko iyo ja kundee kuachi un sɨkɨ ri.
58006001	Faith	Ja yukan kuu ja tukaa kanuu ja xndaku tuku ri jnu'un Yandios ja ni ka kutu'va ra undi nuu na ni ka keja'a ka kandixia ra Cristo. Ti vijna kanuu ja na kutu'va ra ɨnga jnu'un sɨkɨ Cristo. Tukaa nandɨ'ɨ ja na xndaku ri ja na nakani ini ra nuu kuachi ra nava tu naa ra. Tukaa ga kanuu xndaku ri ja na kandixia ra jnu'un Yandios sɨkɨ Cristo.
46016011	Recommendation	Ti ni ɨɨn ra koto saja'a ini nuu da. Su'va na chindee ra da ja na chu'un ichi ra da nu vendi da, nava na ni'in da jnundee ini jiin ra naa ra ja nɨ ini ka kandixia ra. Ti na kukuee ndiji da nuu ichi, chi kundatu ri da ja'a jiin uu ga ñani yo ja ka kandixia.
59002014	Faith	Ñani, nu iyo ɨɨn chaa ka'an ja kandixia da Jesús, ko nu tu sa'a da jniñu va'a, ¿va nu jani ini ra ja ni'in jniñu yukan xino? ¿Va nu nama da maa da nuu Yandios ja sia'an kandixia da nu?
43007025	Description	Yukan na ti sava yɨvɨ ñuu Jerusalén un, ka jikajnu'un jna'an i: ―¿Ti ansu chaa ja'a kuu ja ka nanduku chaa ka kuña'nu un ja ka'ni da nu?
43020022	Faith	Yukan ti ni tɨvɨ ya nuu da naa da, ti ni kachi ya: ―Na kunchaa Espíritu Santo jiin ra naa ra.
45010003	Sin	Ti tu ni ka janta'u i jnu'un ndaa Yandios sɨkɨ nasa kendo ndaa i nuu ya. Chi su'va, ni ka siuku i ichi ka kuni maa i, ti jiin yukan ka ndo'o ini i ja ni ka kendo ndaa i nuu Yandios, vasu ni ka ndonda i sɨkɨ jnu'un ndaa ya. Ti ni ka kuni'in ini i ja tu ka kuni kuanta'u i jnu'un ndaa ya sɨkɨ kuachi i.
62005010	Faith	Yɨvɨ kandixia ndaa se'e Yandios, iyo jnu'un ndaa ja'a ini añu i. Ti nau ja tu kandixia jnu'un ndaa ka'an Yandios, ti chaa xnda'u ña'an skonani i ya, chi tu kandixia i jnu'un ni ka'an ya ja sɨkɨ Se'e ya.
43014012	Faith	Ti na kachi ndaa ri nuu ra naa ra ja nu na kandixia ndaa ra ru'u, ti suni kuu sa'a ra jniñu sa'a ri, ti vasu ɨɨn jniñu ña'nu ga, ti kuu sa'a ra naa ra. Chi ru'u, ki'in ri nuu kancha Tata ri.
56002009	Recommendation	Xndaku ra nuu taka muzu ka kandixia un (muzu ja tu ka kin ya'u) na kava yɨñu'un da. Ti na kuandatu da nuu jito'o da sava'ni ga jniñu na ta'u nuu da, chi tu va'a ja sani'in ini da. Ni tu kuu nachiso da ɨɨn jnu'un nuu chaa un, chi su'va na kava va'a ini da.
58012015	Recommendation	Koto jna'an naa ra nava tu yuji ra ti xndoo ra jnu'un va'a ja ja'a Yandios. Su'va vii vii xndaku nuu jna'an ra nava na kendajiyo ndaa na jiin jnu'un Yandios. Ti koto ni ɨɨn ra naa ra nandeokava ini ti stɨvɨ ra nuu jniñu va'a un nanu sa'a yuku jatu un ja tu ja'a jnu'un kua'nu itu yo.
54003007	Recommendation	Ti suni na kava va'a ini da jiin yɨvɨ naa i, ti nava na ni'in da ja yɨñu'un da nuu yɨvɨ un, nava tu kankuachi yɨvɨ un sɨkɨ da. Sia'an ti tu yu'u da ja kanakava da nuu nda'a ja'u'u un. Yukan kuu jnu'un xndaku ri ja kuu chaa kundiso jniñu nuu yɨvɨ ka kandixia un.
49004007	Grace	Ɨɨn ni ga ka kuu yo chi ka kandixia yo Cristo. Ko suni nuu ɨɨn ɨɨn yo ni ja'a sɨɨn sɨɨn ya ɨɨn ta'u, ti ta'u un kuu jniñu ja kuajniñu yo ja na kunukuachi yo nuu ñani jna'an yo ja suni ka kandixia i Cristo.
66016003	Description	Yukan ti ɨnga ángel un ni koyo da ja ñu'un ko'o yɨnda'a da. Ni koyo da nuu nducha mar, ti nducha un ni nduu nanu nɨñɨ nanu nɨñɨ ndɨyɨ. Ti sia'an ni ka ji'i taka kuɨtɨ ka ñu'un nuu nducha mar un. Sia'an ni kuu jiin nundo'o kuu uu yukan.
49006006	Recommendation	Koto kunchuku ra nanu kanchuku ɨnga yɨvɨ. Ka sa'a va'a da jniñu un nu kande yɨvɨ xiin maa da, chi kuni da ja na kusɨɨ ini da jiin da. Ko tukaa sa'a teyɨɨ da jniñu nu tukaa kande jito'o da. Koto sa'a ra sia'an, chi su'va sajniñu ti sa'a ra nanu ja nuu Cristo junukuachi ra. Sa'a jiin nɨ ini nɨ añu ra, chi sia'an kuni Yandios.
60003016	Recommendation	Ka'an yɨñu'un ra jiin i, ti koto kuɨtɨ ini ra nuu i ja ka chakuachi i ro'o sɨkɨ jnu'un Cristo, ja ka ñukuu ini ra naa ra. Ko nu ka'an i sia'an jiin ra, ti nakani inijnuni ra nu ndaa ja iyo ɨɨn kuachi ja ka'an i sɨkɨ ra xi tuu. Nu iyo ɨɨn yɨvɨ ka'an sɨkɨ ra, ko nu tu iyo ni ɨɨn kuachi ni'in yɨ sɨkɨ ra, sa ni ti kukanuu i ja ka'an i, chi ka jika ndaa ra, ti ka kandixia ra Cristo.
43006040	Faith	Ja kuni Tata ri kuu ja na kuchaku sia'an ni ga yɨvɨ ka kandixia ndaa maa Se'e ya. Nu na jaa maa kɨvɨ ka'nu ti xndichi ndaa Yandios yɨvɨ ni ka sa'a ndeva'a. Ti kɨvɨ un naxndoto ri yɨvɨ ka kandixia ja kunchuku i jiin ya ja kuu saa ni ―ni kachi Jesús.
44012023	Violence	Ti hora jña ni sa'a ɨɨn tajnu Yandios ja na koo u'u Herodes, chi ni ja'a ya jnu'un ja ni ka kachi yɨvɨ un ja kuu da ɨɨn yandios. Ni ndo'o xaan da nundo'o, chi ni ka yee tɨndaku da, ti sa ni ji'i da.
47001003	Grace	Na ka'an yo ja kuña'nu xaan Yandios, Yaa kuu Tata maa Jito'yo Cristo Jesús. Chi maa ya kuu Tata yo ja kunda'u ini ya yo'o, ti nɨnɨ ja'a ya jnundee ini nuu yo ja na kosɨɨ ini yo'o.
54001006	Sin	Kanuu ja na xndaku ra sia'an, chi ka iyo tɨjnɨ yɨvɨ ni ka sama i jnu'un ka ka'an i, vanuxia ni ka sana ini i. Ka ka'an xaan i ko so ka ka'an i, chi ni ɨɨn i tu ka chaku ini na jnu'un ka ka'an i.
45001016	Faith	Ru'u Pablo, tu kukanuu ri ka'an ri jnu'un Cristo Jesús nuu yɨvɨ taka ñuu, chi jiin jnu'un maa Yandios skandixia ya yɨvɨ nava na kandixia i nuu Jesús, ti sia'an na kendo keta'u i. Xnakan ni skandixia ya kua'a yɨvɨ hebreo ja janta'u i Jesús, ti vijna suni skandixia ya kua'a yɨvɨ ɨnga nación ja na kuanta'u i jnu'un Jesús,
46003011	Description	Ti Cristo kuu nanu yuu ka'nu xaan ja ndiso nama jikɨ ve'e un. Ja yukan kuu ja tu iyo ni ɨɨn chaa kin sama jniñu un. Ɨɨn ni kuu ja tu kuu kin sama yo jnu'un Cristo Jesús jiin ɨnga jnu'un.
49005033	Recommendation	Ja yukan kuu ja kuu ini ti kunda'u ini ra nuu ñasɨ'ɨ ra naa ra nanu kunda'u ini ra maa ra. Ti ñasɨ'ɨ un na kava yɨñu'un ña jiin yɨɨ ña naa ña.
51002013	Grace	Sa ti kandixia ga ra Cristo, ni ka kuu ra nanu ndɨyɨ, chi tu ni ka jini kuɨtɨ ra jnu'un Yandios. Ni ka kuu ra yɨvɨ ɨnga nación ja tu ni ka ñava'a ra ley Moisés. Ja yukan kuu ni ka sa'a ra sava'ni ga jniñu kue'e. Ko tukaa vijna, chi sia'an nanu ni naxndoto Yandios Cristo nuu ñuji'i, suni sia'an ni kuu nanu ja ni naxndoto ya ro'o naa ra jiin Cristo. Ni ka kuu ra nanu ndɨyɨ undi nuu, ko vijna tukaa. Vijna ti ni sa'a ya nanu ja kuchaku ra tuku, ja tukaa ka kuu ra nanu ndɨyɨ. Ni ndunda'u ini ya, ti ni janka'nu ini ya nuu kuachi ra naa ra. Yukan na ti sa kuu kunchuku ra nuu ñuyɨvɨ ja'a nava kuni maa Yandios.
54004014	Recommendation	Koto ma naa ini ra sa'a jniñu nava ta'u ni ja'a Yandios nuu ra ja na ka'an ra jnu'un ya. Chi taka chaa ña'nu ka ndiso jniñu nuu yɨvɨ ka kandixia un ni ka chuxndee da nda'a da xini ra. Ti ni sa'a Yandios ja na kachi da ja sia'an kundiso jniñu ra.
66021001	Description	Yukan ti ru'u Juan, ni jini ri ja iyo andɨvɨ jaa jiin ñuyɨvɨ jaa. Chi andɨvɨ jiin ñuyɨvɨ ava un, ja ni iyo undi nuu kuɨtɨ ja ni naa. Ti tukaa ni iyo nducha mar.
52005016	Recommendation	Ti ja na koo sɨɨ ini ra naa ra.
66009006	Description	Kɨvɨ un kundio ini yɨvɨ naa i ja na kuū i, ko tu kuu kuu nduku xaan i nasa a kuū i, ko tu ni'in i nasa.
52004014	Faith	Ko yo'o naa yo, tu ka ndɨ'ɨ xaan ini yo, chi ka kandixia yo Jesús. Ti ka jini yo ja ni ji'i ya, ko ni nandoto ya. Ja yukan kuu ja ka ñukuu ini yo nava ni ka kandixia yo, chi jandaa kuu ja taji Yandios Jito'o Jesús ndii ya jiin taka ñani jna'an yo ja ni ka ji'i un, chi ja ni kunchuku i nuu ñuyɨvɨ ti ni ka kandixia i ya.
62004015	Faith	Nu nau ɨɨn yɨvɨ na kee yu'u i ja Jesús kuu maa Se'e Yandios, ti yɨvɨ un yɨ'ɨ ndixia i jiin Yandios, ti suni kancha maa ya jiin i.
49004022	Recommendation	Ja yukan kuu ja na nduu ra nanu ɨɨn yɨvɨ jaa, chi na xndoo ra taka jniñu kue'e ni ka sa'a ra undi nuu, chi vijna tukaa nijniñu yukan.
43010009	Grace	Ru'u, kuu ri nanu ɨɨn yu'u jaku nuu kɨvɨkoyo rɨɨ un. Taka yɨvɨ kɨvɨkoyo i yuxe'e un, nu na kandixia i ru'u, yukan na ti kendo ndaa i nuu Yandios. Koto va'a ri yɨvɨ un nuu kunchuku i, ti koo taka ja nandɨ'ɨ i. Sia'an kuu ri nanu ɨɨn yuxe'e ja kuu yɨvɨ kɨvɨkoyo nuu Yandios.
58011037	Violence	Ni ka ja'a yɨvɨ yuu xini i, ti ni ka ja'nchaa sava maa i jiin sierra, ni ka jito xaan i nundo'o un. Ti ni ka ja'ni maa i jiin yuchi. Ni ka jikonuu i yayukan, ti ni ka ñu'un i mani ñɨɨ rɨɨ jiin ñɨɨ ndixi'yu. Ni ka yaku nda'u i sɨkɨ nundo'o un ja ni ka ndo'o ka nene i. Ni ka ndɨ'ɨ xaan ini i jiin taka jniñu kue'e.
62002029	Faith	Ja ka jini ndaa ra ja iyo ndoo Cristo Jesús. Ti suni sia'an nu ni ka jini ra taka yɨvɨ ka jika ndaa, ti yɨvɨ yukan ndixia kuu ja ka kuu se'e Yandios, chi ka siuku ndaa i taka jniñu va'a ni ta'u maa ya.
44013047	Grace	Yukan kuu ja na kinkoyo ri nuu ka'iin yɨvɨ ɨnga nación, chi undi jana'an ni kachi Yandios: Ni taji ri ro'o ja ka'an ra nuu yɨvɨ ɨnga nación. Yukan kuu ja nɨ ñuyɨvɨ ka'an ra nasa nanita'u yɨvɨ. Sia'an ni kachi Yandios ―kachi Pablo.
47004002	Faith	Ti sɨkɨ jniñu ni ja'a Yandios nuu ri, tu jajna'an ini ri jniñu yɨsa'yɨ ja sa'a ja kukanuu yo, ni tu jikonuu ri jiin jnu'un ndichi ja xndoña'an ri, ti ni tu sama ri jnu'un Yandios. Chi ka jini ra ja mani jnu'un ndaa ka'an ri. Siukan ti taka yɨvɨ ka jini inijnuni i ja mani jnu'un ndaa kuɨtɨ ka'an ri. Ti undi maa Yandios jini va'a ya sɨkɨ jnu'un ka'an ri.
44002033	Description	Nu ni najaa Jesús andɨvɨ, ni ja'a Yandios jniñu ña'nu nuu ya. Xnaka ni kachi Yandios najana'an: “Jaa ɨɨn kɨvɨ ja kachanuu ri Espíritu Santo nɨ ñuyɨvɨ”, ni kachi ya. Yukan kuu ja ni taji Jesús Espíritu Santo vijna. Ti yukan kuu taka jniñu ka sa'a ri vijna ja ka nde'e ra, ti ka jiniso'o ra ja'a vaji nuu maa ya.
51003010	Recommendation	Ti vijna ja ni nasama ra naa ra nava na ndujaa ra. Chi sia'an ni nasama Yandios ro'o ja na ndujaa ra. Nanu ɨɨn chaa ni naki'in da sa'ma jaa da, ti ni skaña da sa'ma tu'u un kua'an, suni sia'an ni nasama ya ro'o ja na nduu ra nanu kaa maa ya, ti nava na nakuni va'a ra ya, ti na chaku va'a ga ini ra nasa kaa maa Yandios.
43011004	Faith	Ni jini Jesús jnu'un un, ti ni kachi ya: ―Ku'u da ko va tu kuu da. Ku'u da chi sia'an ti sa kuni yɨvɨ nasa kuña'nu ya ni taji ru'u, maa Se'e Yandios. Jiin kue'e ja'a ti stuu ri ja suni kuña'nu ri ―ni kachi ya.
45001017	Faith	chi jiin jnu'un sɨkɨ Cristo Jesús kachi Yandios ja tukaa jna'nu ndatu yo, chi vijna iyo jnu'un ka'nu ini ya nuu kuachi yo. Ko nu kuni yo ni'in yo jnu'un ka'nu ini Yandios nuu kuachi yo, iyo ja na kandixia ndaa yo jnu'un Yandios sɨkɨ Cristo Jesús, chi sia'an kachi tutu ii Yandios nuu kachi: “Taka yɨvɨ ja kandixia ndaa i jnu'un Yandios, nuu yɨvɨ un kachi Yandios ja iyo jnu'un ka'nu ini ya nuu kuachi i, ti yɨvɨ un na kendo keta'u i, ti na kuchaku i ja kuu saa ni”, kachi tutu.
43019017	Description	Ni kenda Jesús, ndiso ya cruz ya. Kuankoyo da jiin ya ɨɨn ñu'un nani “Yɨkɨ Xini”, ja yu'u chaa hebreo un nani Gólgota.
45012006	Faith	Ti sɨɨn sɨɨn ta'u ni ja'a ya nuu yo ja na sa'a yo maa jniñu kuni ya, ti nasa jniñu ni sa'a ya nuu ɨɨn ɨɨn yo. Nusa ti na kuajniñu va'a yo taka ta'u ni ja'a ya. Nu ɨɨn ra ni ni'in ta'u ja nakani ra jnu'un Yandios, nusa ti kanuu ja kandixia ndaa ra ja maa Yandios ja'a ya jnu'un un nuu ra.
66004007	Description	Ɨɨn ja chaku yukan kaa nanu ɨɨn ndɨka'a. Ti ɨnga kaa nanu ɨɨn xndɨkɨ. Ti ja kuu uni chi ñava'a nuu nanu ɨɨn chaa. Ti ja kuu kuun chi kaa nanu ɨɨn ya'a ja jiko nuu tachi.
49005015	Recommendation	Yukan kuu ja koto va'a maa ra nava kanchuku ra nuu ñuyɨvɨ ja'a. Tu sa'a ra nanu ka sa'a yɨvɨ tu ka jini kuɨtɨ i jnu'un Yandios. Chi su'va na kɨvɨ undi inijnuni ra maa jnu'un xndichi ja sɨkɨ nasa kunchuku ra nuu ñuyɨvɨ ja'a.
45010012	Grace	Ka'an sia'an chi ɨɨn nuu yɨvɨ hebreo jiin taka yɨvɨ ɨnga nación. Chi maa ya kuu jito'o nuu tendɨ'ɨ yo, ti maa ya kunda'u xaan ini ya nuu tendɨ'ɨ yɨvɨ ka'an nda'u jiin ya ja kuni kandixia i ya.
45010004	Faith	Tu ka janta'u i ja ni sino Cristo taka jnu'un ni chayɨka ley Moisés sɨkɨ yo, ja vijna mani ja kandixia yo Cristo nava na kendo ndaa yo nuu Yandios, nava na kachi ya ja tukaa jna'nu ndatu yo sɨkɨ kuachi yo. Ko tu ni ka janta'u i.
50004006	Recommendation	Ti tu xndi'i ra ini ra naa ra, nu nau ɨɨn nundo'o ka jna'an ra. Chi'i nda'a maa Yandios. Kakanta'u nuu ya, ko suni nakuanta'u nuu ya naa ra.
46010006	Faith	Sia'an ni ka jna'an tata yo na jana'an, ti yukan na nde'e na kotonchaa yo naa yo vijna, nava tu kuñukuu ini yo taka jnu'un ndeva'a nanu ni ka sa'a tata yo undi na jana'an.
66009002	Description	Ni jiña da yu'u soko un, ti ni kaña kua'a xaan ñu'ma, nanu ɨɨn horno ka'nu xaan. Ti ndii ndikandii. Ko nu ni kaña kua'a xaan ñu'ma un, ti ni kuñaa nɨ tu'u nuu andɨvɨ jiin ndikandii.
52004006	Recommendation	Ti kachi ya ja koto xndoña'an ra nuu ñani jna'an ra, chi maa Jito'o, kua'a ya ɨɨn nundo'o ka'nu xaan. Ja ka jini va'a ra jnu'un yukan, chi undi nuu ja ni ka xndaku ni'in ri nuu ra naa ra.
47005017	Faith	Chi sava'ni ga yɨvɨ ja yɨ'ɨ i nda'a Cristo, ti tukaa ndo'o ini i nanu ni sa'a i undi nuu, chi ni sa'a Yandios ja ni ndujaa i. Ti tukaa ñu'un ini i jnu'un kue'e un, chi tendɨ'ɨ ja ni ya'a kua'an, ti vijna ja ni ndɨ'ɨ i ni ka ndujaa.
43005020	Faith	Ti sia'an kuu ndixia chi mani Yandios jiin Se'e ya, ti xna'an ya nuu Se'e ya taka ja sa'a ya. Ti su'va ña'nu ga jniñu xna'an ya nuu se'e ya, ja undi so naa ini ra naa ra.
49004028	Recommendation	Ti yɨvɨ ni ka sakui'na, koto sakui'na ga i. Chi su'va na sajniñu i, ti na kukutu ini i jiin jniñu va'a nava na ni'in i ja kua'a i nuu ɨnga yɨvɨ ka nandɨ'ɨ.
57001022	Recommendation	Ti suni jikan ri ja na nduku ra nuu kuncha ri, chi ñukuu ini ri ja kee ri ja'a ti jaa ri nuu kanchuku ra, na sa'a Yandios nava ka jikanta'u ra ja kuu ru'u.
58013009	Recommendation	Ti koto kandixia ra ɨɨn jnu'un ja tu kejna'an jiin maa jnu'un Yandios sɨkɨ Cristo. Chi su'va na kukutu ini ra jiin mani jnu'un ndaa kuɨtɨ ja ka kandixia ra, chi jnu'un un kuu ja ni kunda'u ini Yandios yo'o, sɨkɨ jniñu ni sa'a Cristo Jesús. Ti jiin jnundee ini Yandios kunchuku ra ñuyɨvɨ ja'a, ko ansu jnundee ini Yandios kuu nu na siuku ra jnu'un ka'an ja iyo ɨɨn nuu ni ndeyu kaji ra naa ra. Ti koto chunso'o ra jnu'un un, chi tu chindee un yɨvɨ ja na kunchuku va'a i nuu ñuyɨvɨ ja'a.
52005012	Recommendation	Ti kanda'u ri jiin ra naa ra ja na kava yɨñu'un ra nuu chaa ka kuña'nu nuu yɨvɨ ka kandixia yukan, chi ka sajniñu xaan da ja kuu maa ra naa ra. Ti kuandatu ra nuu taka jnu'un ka xndaku da, chi ka nachu'un ichi da ro'o naa ra. Kua'a ja yɨñu'un nuu da naa da, chi maa Jito'o ni ja'a jniñu nuu da naa da.
43009022	Description	Sia'an ni ka ka'an tata da jiin nana da, chi ni ka yu'u da nde'e da chaa hebreo ka kuña'nu un. Chi vanua ka ndajnu'un chaa un ja nu nau ɨɨn ɨɨn yɨvɨ na kachi ja Jesús kuu Cristo, ya ni taji Yandios jiin jniñu ña'nu, ti keni'in da yɨvɨ un, ti tukaa kuu ndɨvɨ i ini veñu'un ka'nu yɨvɨ hebreo.
50003003	Faith	Ko yo'o naa yo, ka kuu yo yɨvɨ ka junukuachi nuu maa Yandios, vasu tukaa ka'an vixi yo ja ni ka iyo ɨɨn jnuni yɨkɨ kuñu yo, ti ja sɨkɨ jnuni un ni ka kɨvɨ yo nuu nda'a Yandios. Ko chaa un chi sia'an ka ka'an vixi da. Ko yo'o naa yo chi su'va sa'a Espíritu Yandios ja na kunchañu'un yo maa ya jiin nɨ ini nɨ añu yo. Ka ka'an kaji yo ti ka kusɨɨ ini yo ja ka yɨ'ɨ yo nuu nda'a Cristo Jesús, chi yukan kuu ja kuu nuu maa Yandios, ti ansu ja chiñu'un yo tɨjnɨ ga nuu jniñu.
62003023	Faith	Ti ja'a kuu jniñu ta'u ya nuu yo, ja na kandixia yo Se'e ya Cristo Jesús, ti suni ja na kunda'u ini nuu jna'an yo, chi sia'an ni ta'u maa ya jniñu nuu yo.
66013011	Description	Yukan ti ru'u Juan, ni jini ri ja ni kaña ɨnga kuɨtɨ ichi chii ñu'un. Ti iyo uu ndɨkɨ tɨ ja ni nakava nuu nanu ndɨkɨ rɨɨ. Ti ni ka'an tɨ suni sia'an nanu ni ka'an koo ka'nu un.
46014020	Recommendation	Ñani ja yukan koto kani ga ini ra nanu suchi lulu, chi su'va na kani va'a ini ra nanu yɨvɨ ña'nu. Ti ja kuu sɨkɨ jniñu ndeva'a na koo ra nanu suchi lulu ja kuu ñaa xini i.
59005013	Recommendation	Nu iyo ɨɨn ro'o ja ndo'o nundo'o, ti kakanta'u ra. Ti nu iyo ɨɨn ra ja kusɨɨ xaan ini, ti na kata ra himno ja na chiñu'un ra Yandios.
58012012	Recommendation	Ti ro'o naa ra, koto sa'a ra nanu ka sa'a chaa ja ka kuita ii nda'a da ti yijin xini jitɨ da, ja tu ka kundee da jiin nundo'o un.
60001017	Recommendation	Nu na kachi ra “Tata na” nuu ka jikanta'u ra nuu Yandios, ti yukan kuni ka'an ja ka kuu ra se'e ya. Ti nu sia'an na kachi ra, ti kanuu ja na kujnuni ini ra ja maa ya kuu ja sa'a ndaa nasa ka sa'a ɨɨn ɨɨn yo. Ti tu sa'a sɨɨn ya nasa kanda ɨɨn ɨɨn yo. Chi ɨɨn nuu ni sa'a ndaa ya jiin tendɨ'ɨ yo. Yukan kuu ja kanuu na kaka ndaa ra nuu ya taka kɨvɨ kunchuku ra nuu ñuyɨvɨ ja'a.
58010036	Recommendation	Ti koto xndi'i ra ini ra, ti siuku ndaa jniñu ni ta'u Yandios nuu ra, chi ni'in ra ta'u ja ni chisojnu'un ya.
58011001	Faith	Ti ja kandixia yo ɨɨn jnu'un kuu ja ñukuu ini yo ni'in yo taka ja ndiyo ini yo. Suni ja kandixia yo jnu'un Yandios iyo ndaa jnu'un un ini yo ja iyo ndixia taka ja tu ja'i kuni yo vijna.
49004017	Recommendation	Ru'u Pablo, ja'a kuu jnu'un ka'an ri jiin ra naa ra, ti ja ni kachi maa Jito'o kuu ja ka'an ndaa ri jiin ra, ja tukaa sa'a ra nanu ka sa'a ɨnga yɨvɨ ja tu ka nakuni i Yandios, ti tu nijniñu nava ka ndo'o ini i.
51002016	Recommendation	Ja sia'an kuu ja koto kuanta'u ra nu kankuachi yɨvɨ sɨkɨ ra, sɨkɨ ɨɨn ja yaji ra xi ja ji'i ra, xi ja tu koñaa ii ra ɨɨn kɨvɨ viko, jiin kɨvɨ nukoso yoo, jiin kɨvɨ ndetatu.
66007015	Faith	Yukan kuu ja ka'iin yu'u mesa nuu ta'u Yandios jniñu, nava kunukuachi i nuu ya ja kuu nduu kuu ñuu. Ti sajniñu i nuu ve'e ya, ti koto va'a ya maa i chi kuncha ya jiin i.
44020010	Description	Yukan ti Pablo ni kuun da nuu ni kanakava chaa lulu un, ti ni jinu da sɨkɨ i, ti ni nanuu da i. Yukan na ti ni kachi Pablo nuu yɨvɨ un: ―Koto yu'u ra naa ra, chi chaku i ―ni kachi da.
55002010	Faith	Ja sia'an kuu ja na siuku ndaa ri jniñu ndiso ri nuu Yandios vasu na koo ndo'o koo nene ri. Ti sia'an na kundee ri jiin jniñu un nava taka yɨvɨ ni nakaji maa Yandios ja na keta'u i, na kuni i jnu'un ya. Ti keta'u yɨvɨ un, chi ja ni kenchaa Cristo Jesús kuachi i, ti kunchuku i jiin ya undi andɨvɨ nuu vii kuña'nu i jiin ya ja kuu saa ni.
60005014	Recommendation	Kanxia'u jiin jna'an naa ra, ti yɨñu'un teyu'u nuu jna'an ra. Ti ru'u Pedro, ñukuu ini ri ja na ko sɨɨ ini taka ro'o ja ka yɨ'ɨ ra nda'a Cristo. Ti sia'an na koo.
49005021	Recommendation	Koto kava vixi ini ra, chi su'va kuandatu nuu jna'an naa ra ja ka chiñu'un ra Cristo, chi ɨɨn ni ka kuu tendɨ'ɨ ro'o ja ka kandixia ra Cristo naa ra.
61003017	Recommendation	Ti ro'o ñani, ru'u Pedro, na kachi ri ja vijna ti ja ni ka jini ra taka jnu'un ja'a, ja ni xna'an ri nuu ra naa ra. Yukan kuu ja koto va'a ra maa ra, ti tukaa siin ra jiin jnu'un xndoña'an ja ka xna'an chaa kue'e un, ja tu ka jandatu da nuu jnu'un ndaa Yandios. Chi nu na kandixia ra jnu'un ka xnda'u da un, yukan na ti tukaa ga nakutu ini ra jiin jnu'un ndaa Yandios.
51003018	Recommendation	Ro'o ja ka kuu ra ñasɨ'ɨ, kuandatu nuu yɨɨ ra naa ra, chi yukan kuu ja kanuu ja sa'a ra sɨkɨ ja ka kandixia ra Jito'o.
54005020	Recommendation	Ko ja kuu ɨɨn chaa ndiso jniñu un, nu nau ɨɨn kuachi na sa'a da, nduxaan nuu da. Kuni ja na nduxaan ra nuu chaa ña'nu un, nava na nakuni da kuachi da. Ko nduxaan ra nuu chaa un nuu ka ndututu taka chaa ka ndiso jniñu un nava sia'an ti na yu'u uu ga chaa un naa da, ti tukaa ga siin da sa'a da kuachi.
45014013	Recommendation	Ti ja yukan ti tukaa ku ichi ini yo nuu ñani ka kandixia sɨkɨ nasa ka yaji da. Su'va na chu'un ini ja tu sa'a ra ni ɨɨn jniñu ja tu jajna'an ini ñani ka kandixia jiin ra, sɨkɨ ja ndo'o ini da ja jniñu un kuu ɨɨn kuachi.
45002010	Grace	Chi su'va na kua'a ya ta'u nuu yɨvɨ ja ka sa'a i jniñu va'a. Na kua'a ya ta'u ja na nduña'nu i nuu ta'u ya jniñu, ti na kondee kosɨɨ ini i. Ti kanuu ga ja kua'a ya ta'u un nuu yɨvɨ hebreo, ti suni sia'an nuu yɨvɨ taka ga nación.
58011034	Violence	Ti sava ga da, ni ka jito u'u yɨvɨ da, ti ni ka ja'a i ɨɨn nundo'o kuu da ja na kayu da, ko tu ni ka kayu kuɨtɨ da nuu ñu'un un vasu kanda kua'an, ti sava da ni ka kaku ja tu ni ka ji'i da jiin yuchi. Ti sava ga da ni ka nani'in ndee ini da ja tukaa ga naa da ja ni'in teyɨɨ ni iyo nuu guerra un, ti ni ka kundee da jiin soldado taka ñuu jika un ja ni ka jito u'u maa da.
48006017	Faith	Ti undi vijna jiin ja kuu taka saa ni nuu kua'an yo, koto ma skexiko yɨvɨ ru'u. Chi ndiso ri seña maa Jito'yo Jesús ja ni ndo'o ni nene ri sɨkɨ jniñu ni tatu ya ja sa'a ri.
66018021	Violence	Yukan ti ru'u Juan, ni jini ri ɨɨn ángel ja ni'in teyɨɨ ni ki'in ya ɨɨn yoso molino ti ni skanda ya kua'an, ti nɨ'ɨn kua'an yoso molino un undi nuu mar, ti ni kachi ángel un: ―Suni sia'an na naa ñuu Babilonia ja tukaa ga kuɨtɨ kuni yo nuu.
65001020	Faith	Ko ro'o ñani, vi'i ga na kukutu ini ra jiin jnu'un kuandatu nuu jnu'un iyo ndaa nava ka kandixia ra, chi maa Yandios ni ja'a jnu'un un nuu ra naa ra. Ti va'a chi kancha Espíritu Santo jiin ra, ti kakanta'u naa ra nava kuni maa Espíritu ya.
45012002	Recommendation	Ti tukaa siuku ra jiin jniñu kue'e ja ka sa'a yɨvɨ ñuyɨvɨ ja'a. Chi su'va na sama ra ini ra ja nasa koo ra, ti sia'an siuku va'a ra jiin jnu'un Yandios, ti na sa'a yo ja na ndujaa inijnuni ra jiin jnu'un ya. Ti sia'an kuu nakaji ra nau kuu ja va'a ja jajna'an ini Yandios, ja kusɨɨ ini ya, ja na ku kutu ini ra jiin jnu'un ya.
46015009	Sin	Ti ni ansu chaa va'a kuɨtɨ ni kuu ri ja konani ri apóstol nuu ya. Su'va ni jito u'u xaan ri tendɨ'ɨ yɨvɨ ka kandixia maa Jito'yo Cristo Jesús.
62002015	Recommendation	Ko kanuu ɨɨn jnu'un na kachi ri nuu ra naa ra, ja koto kuñukuu ini ra ñuyɨvɨ ja'a, ni tu kundio ini ra ja ni'in ra taka ja iyo nuu. Chi nu na kin yɨɨ ra ñuyɨvɨ ja'a, ti naa ini ra Tata yo Yandios, ti tukaa ga kuñukuu ini ra maa ya.
45002001	Sin	Nusa ti nu ɨɨn yɨvɨ ja suni sia'an sa'a i jniñu ndeva'a un, ¿xi kuu ka'an i kuachi sɨkɨ jna'an nu? Chi nu sia'an kuu ti suni sa'a i kuachi un, jandaa kuu ja jna'nu ndatu i sɨkɨ ɨɨn ni kuu kuachi ka sa'a i.
48002009	Description	Ja yukan kuu ja Jacobo, Pedro, jiin Juan ni ka jini ndaa da ja maa Yandios ni ja'a jniñu nuu ri, chi iyo va'a xaan jniñu ni tatu ya ja sa'a ri. Vasu ka ka'an yɨvɨ ka kandixia ja maa da naa da kuu chaa ka kuña'nu ga, ko ni ka jnɨɨ da nda'a ri jiin Bernabé. Yukan ni kundaa ja iyo jnu'un mani ini jiin ri, chi ni kundaa ini da naa da ja na kin ka'an ri jnu'un Cristo nuu yɨvɨ taka ga nación, ti maa da naa da na ki'in da jiin jnu'un ya nuu mani yɨvɨ hebreo.
43019023	Description	Nu ni ndɨ'ɨ ni ka jatakaa soldado un Jesús nuu nda'a cruz, ni ka ki'in da sa'ma ya, ti ni ka sa'a da kuun pedazu. Ti ɨɨn ɨɨn pedazu ni ka tejna'an nuu jna'an da. Suni ni ka ki'in da sa'ma kuita ya. Ko vanuxia sa'ma un tu ni kuiku, chi so ni kee nɨ.
45002021	Sin	Yukan ti ro'o naa ra, ja ka kuu ra yɨvɨ hebreo, ja ka ndo'o vixi ini ra ja va'a xaan xndaku ra ley Moisés nuu yɨvɨ taka ga nación, ¿ti nasa kuu ja tu ka jandatu kuɨtɨ ra ley un nusa? Ti ka xna'an ra taka ga yɨvɨ ja tu sakui'na i, ¿ti nasa kuu ja suni sia'an ka sakui'na ra naa ra nusa?
46006019	Faith	¿Xi tu jini ra naa ra ja yɨkɨ kuñu ra kuu ɨɨn ve'e ii nuu kancha maa Espíritu Santo ja ni ja'a Yandios? Ja yukan kuu ja ansu maa ra xiin yɨkɨ kuñu ra,
47005014	Grace	Ti sɨkɨ ja kunda'u ini Cristo yo'o, yukan kuu ja siin ri ka'an ndaa ri ja maa ɨɨn ni Cristo ni ji'i ja'a tendɨ'ɨ yo. Ti jniñu ña'nu ni sa'a Cristo, ni kuu nanu ja ni ji'i ndɨ'ɨ yo jiin ya, chi ja sɨkɨ yo'o ni kuu jniñu ña'nu un.
58003001	Faith	Nde'e naa ra ñani, ja ka jini yo taka jniñu ña'nu ni sa'a Jesús ja kuu yo'o, ja jiin jniñu un ni ka kusɨɨn yo, ti ni ka ndɨvɨ yo nuu Yandios. Sia'an ni sa'a Yandios chi ni kunda'u ini ya taka ro'o ja na nita'u ra ti kinkoyo ra nuu ta'u ya jniñu. Ti vijna kuni ri ja na ku'un ini ra Jesús, chi sɨkɨ jnu'un ka kandixia yo un ti ka'an ndaa yo ja Jesús kuu maa apóstol kuña'nu ga ja ja ni stuu ya jnu'un Yandios, ti maa ya kuu sutu kuña'nu ga nuu Yandios.
44020035	Recommendation	Sia'an ni xna'an na, ja na sa'a yo jniñu, ti chindee yo nuu uu ga yɨvɨ nda'u. Nuku'un ini ni jnu'un ni kachi Jesús, na ni ka'an ya: “Kusɨɨ ga ini yɨvɨ ja chindee ni yɨ, ti vi'i ga kusɨɨ ini maa ni nuu i”, ni kachi Jesús ―kachi Pablo.
58013004	Recommendation	Ti tendɨ'ɨ yɨvɨ ni ka nanda'a, na kua'a ja yɨñu'un nuu jna'an i sɨkɨ ja ɨɨn ni ka kuu i, ti koto ma kusɨkɨnchaa jna'an ra. Chi maa Yandios sa'a ndaa ya kuachi taka yɨvɨ ka sa'a sava'ni ga jniñu kue'e un jiin yɨkɨ kuñu i, yɨvɨ ja ka yɨsɨkɨnchaa jna'an jiin ɨnga ñasɨ'ɨ xi jiin ɨnga chaa.
43020005	Description	Ni jito ni'ni da ini yau un, ti ni jini da kanchuku sa'ma un, ko tu ni kɨvɨ da.
66016018	Description	Ti yukan ni keja'a janducha, ti ni keja'a ka'an taja, ti ni jnaa xaan. Undi nɨ kani ja ni ka iyo yɨvɨ ñuyɨvɨ, tu ni kii ɨɨn ñujnaa xaan nanu ja ni jnaa vijna ja ni jini ri.
66019010	Faith	Yukan ti ru'u Juan, ni jakunjitɨ ri nuu ángel un ja na chiñu'un ri da niku. Ko ni kachi da jiin ri: ―Koto sa'a ra sia'an. Koto chiñu'un ra ru'u, chi suni kaa ri nanu kaa maa ra. Ja suni junukuachi ri nuu Yandios. Mani ñani ka kuu yo naa yo, chi suni nakani ri jnu'un ya. Yukan kuu ja na chiñu'un ra maa ni maa Yandios. Chi maa Espíritu ya kuu ja xna'an jnu'un Jesús nuu tendɨ'ɨ yo ja ka nakani yo jnu'un ya ―ni kachi ángel un jiin ri.
46002010	Grace	Ti sia'an kuu ndixia chi ni xna'an Yandios yo'o maa jnu'un ndichi ndixia ja kuu sɨkɨ Cristo. Ti jiin jniñu ña'nu maa Espíritu Santo ya, ni xna'an ya nuu yo, chi maa Espíritu Santo kuu ja jini va'a ndɨ'ɨ kuɨtɨ, vasu undi inijnuni maa Yandios.
50002029	Recommendation	Nakinse'e da naa ra nu na najaa da nuu ra, chi ɨɨn ni se'e ka kuu ra nuu Jito'o. Ti sia'an na kusɨɨ ini ra naa ra ja ni chindee Yandios maa da ja ni nduva'a da. Ti sia'an na kava yɨñu'un ra jiin taka chaa ka sa'a nanu sa'a chaa ja'a.
51003020	Recommendation	Ro'o ja ka kuu suchi kuachi, kuandatu nuu tata ra jiin nuu nana ra, chi yukan kuu ja va'a ja sa'a ra nava kuni maa Jito'o.
47001012	Faith	Iyo ɨɨn jnu'un ja sa'a ja kusɨɨ ini ri. Chi jini inijnuni ri ja va'a ii ni ka jika ri nuu yɨvɨ ñuyɨvɨ ja'a, ti vi'i ga ni ka jini ndijin taka maa ra naa ra. Ti sia'an kuu chi kunda'u ini ya ru'u ja ni chindee ya maa ri. Ti ja'a tu ni kuu ja ndichi xaan xini maa ri ja sia'an ni jika ri.
43014021	Faith	Nu ñu'un ini ra jniñu ta'u ri ti siuku ra, ti yukan ni kundaa ndixia ja mani ra jiin ri. Ti nu mani ra jiin ri, ti suni koo mani Tata ri jiin ra. Nu ñukuu ini ra ja siuku ra jniñu ta'u ri, ti sa ni ru'u koo mani ri jiin ra. Naxna'an ri maa ri nuu ra ja kancha ndixia ri jiin ra ―ni kachi ya.
51002023	Sin	Ka jani ndixia ini i ja jnu'un ndichi kuu yukan, chi ka chayɨka i maa i ti ni'in xaan ka chiñu'un i ángel Yandios, jiin ja sa'a nda'u i maa i, jiin ja ka xndo'o i yɨkɨ kuñu i. Ko na kachi ri ja tu nijniñu kuɨtɨ jnu'un un, chi tu jasɨ jnu'un un nuu yo ja ka sa'a yo kuachi nu kanchuku yo nuu ñuyɨvɨ ja'a. Tu nijniñu jnu'un un ja ka chiñu'un yo Yandios.
64001006	Recommendation	Ti chaa un ni ka nakani jnu'un nuu ñani jna'an yo ka ndututu ka skua'a i ja'a, ja sia'an ñunda'u xaan ini ra ñani jna'an yo naa da. Ti va'a sa'a ra ja sia'an ñani. Ti siin koto va'a ra chaa un jiin sava'ni ga ja ka nandɨ'ɨ da ja kuu ichi, ti chindee chituu ra maa da naa da nava kuni maa Yandios.
55002023	Recommendation	Tu nde'e ra nuu chaa ka ndakuni'in jnu'un chaa Israel na jana'an, chi tu nijniñu kuɨtɨ jnu'un un. Nde'e ra ja sia'an ka ka'an ka ka'an da, ti ka keja'a ka kanaa da ja sɨkɨ jnu'un un.
47003018	Faith	Ja yukan kuu ja taka yo'o ja ni ka kandixia Cristo Jesús, tukaa ndi'yu inijnuni yo. Chi ka kuu yo nanu ɨɨn espejo ja ndinchaa ti na xna'an nasa kaa yo, ti jiin yukan ka xna'an yo nasa vii xaan kuña'nu maa Jito'yo ja ka jika ndaa yo nuu ñuyɨvɨ ja'a. Ti maa Espíritu sa'a ja vi'i ga kuan nasama yo, ti kuan nduu yo nanu kaa maa Jito'yo Cristo Jesús ja kuña'nu xaan ya. Ti taka kɨvɨ ndakuni'in yo Jito'yo ja ka jika ndaa yo nanu kuni maa ya, chi maa ya kuu Espíritu ja sa'a ja sia'an na kaka yo.
58009014	Grace	¿Nu sia'an ni iyo, ti ansu ii ga nɨñɨ Cristo nu? Jandaa kuu ja ii ga, ko maa Espíritu ni chindee ja na siuku ndaa kuɨtɨ ya jniñu un, ti sia'an ni sa'a Espíritu, chi ɨɨn ni kuu Espíritu jiin Cristo ja kuu saa ni. Ti jnu'un jana'an un ni jajniñu nɨñɨ taka kuɨtɨ. Ko kuña'nu xaan ga jniñu ni sa'a maa Cristo jiin nɨñɨ ya ja ni jatɨ ya na ni ji'i ya, chi jiin jniñu ña'nu un ni sandoo Cristo yo'o naa yo nava tukaa kuncha kuachi yo jiin inijnuni yo, nava yukan na ti tukaa kundiyo ini yo ja sa'a yo jniñu kue'e, ja sasɨɨn yo maa yo nuu Yandios, ti naa yo. Chi su'va ɨɨn jniñu ña'nu ni sa'a Cristo. Yukan sa'a ja nɨnɨ na kundiyo ini yo sa'a yo mani jniñu ja kuu nuu maa Yandios, chi maa ni ya kuu Ya chaku.
44011017	Grace	Ni ja'a Yandios jnu'un ja ni chaa Espíritu Santo sɨkɨ yɨvɨ un, nanu ni ja'a ya jnu'un ja ni chaa ya sɨkɨ yo'o naa yo na ni ka kandixia yo Jito'yo Jesús, ya kuu Cristo. Ti tu ni kuu kenchaa ri ja ni ja'a Yandios ―ni kachi Pedro.
49004030	Faith	Koto sa'a ra ɨɨn kuachi nava tu kendo kui'ya ini Espíritu Santo Yandios. Chi maa Espíritu un kuu nanu ɨɨn sello ja ka yɨ'ɨ yo jiin Cristo, ti na koto ya ro'o undi na jaa kɨvɨ nu keta'u ra nuu ya.
66003003	Recommendation	Yukan nuku'un ini naa ra taka jnu'un ndaa ni ka kutu'va ra. Ti kuandatu nuu jnu'un un, nakani ini naa ra ti xndoo ra kuachi un. Chi nu na nduni'in ini ra ti tu nakani ini ra, nusa ti sanaa ini ra na kua'a ri nundo'o nuu ra, ti ni tu kuni kuɨtɨ ra na kɨvɨ sa'a ri un.
62003007	Recommendation	Ro'o, se'e ri naa ra, na kachi ri ja tu kuandatu ra nuu ni ɨɨn yɨvɨ ja ka kuni xnda'u ro'o naa ra. Chi taka yɨvɨ ka jika ichi Yandios, ka jandatu i jnu'un ya, chi ka iyo ndaa ini i.
62004001	Recommendation	Ñani naa ra, tu kandixia ra jnu'un ka xna'an yɨvɨ ka ka'an ja ka xna'an jnu'un Yandios. Xnaka xndichi yɨvɨ un, ti nava na kuni ndaa ra nu ka ka'an ndaa i jnu'un Yandios xi tuu, chi kua'a yɨvɨ ka xndoña'an kuan kenda nuu ñuyɨvɨ.
44013038	Grace	Kuni ri ja na kuni ra naa ra ja maa Jesús kuu ja kenchaa kuachi yo.
50003001	Recommendation	Ti vijna, taka ro'o ja ka kandixia Jito'o Cristo Jesús naa ra, kosɨɨ ini naa ra chi ka'nu ɨɨn jniñu ni sa'a ya ja ni ka ndɨvɨ ra nda'a ya. Ru'u Pablo, va tu naa kuachi kuu ja na chaa tuku ri tutu ja'a nuu ra naa ra, chi va kuajniñu ja kuu ijña isa nava tu kendo kui'ya ra naa ra.
46011034	Recommendation	Ti nu nau ɨɨn ro'o naa ra ja ji'i soko, ti va'a ga xnakan na kaji ra staa undi ve'e ra, ansu ja chaa ra undi nuu ka ndututu ra ti kaji ra nava kuu ini ra. Chi nu sia'an na sa'a ra, ti maa ra nduku ja kua'a Yandios ja kundo'o ra sɨkɨ ja sia'an ni yɨvɨ kuu ra. Ti iyo uu ga jnu'un ja kuni ka'an ri, ko na kendo ti sa na kachi ri undi kɨvɨ na jaa ri nuu kanchuku ra.
43018031	Description	Yukan ti ni kachi Pilato: ―Xndichi maa ra chaa ja'a nava ka'an ley ra naa ra ―ni kachi da. Ti ni ka kachi tuku yɨvɨ hebreo un: ―Tu ka iyo ichi na ja ka'ni na ni ɨɨn yɨvɨ ―ni ka kachi i.
46012031	Faith	Nusa ti kundio ni ini ra ja na kua'a Yandios ɨɨn ta'u kanuu ga ja kuu ra naa ra, ja kunukuachi nuu jna'an ra naa ra. Ti ru'u Pablo, na xna'an ri nuu ra nau kuu ɨɨn ichi va'a ga.
58007026	Description	Ja sia'an kuu ja ɨɨn sutu kuña'nu xaan kuu Jesús ja ndiso jniñu ya nuu yo. Chi sutu ii kuu ya, ti tu iyo ni ɨɨn kuachi nuu ya, iyo ndoo kuɨtɨ ya, ti tu yɨ'ɨ ya jiin yɨvɨ ka sa'a kuachi, chi kuña'nu xaan ga ya ja kuu taka ga jniñu ña'nu, undi nuu maa andɨvɨ kuña'nu ya.
50004013	Faith	Taka yukan ansu ja sa'a maa ri kuu, chi ja yɨ'ɨ ri nda'a Cristo, ti maa ya kuu ja chindee chituu ru'u, ti kundee ini ri.
52004003	Recommendation	Kuni maa Yandios ja na koo ndoo koo ii ra naa ra. Ti koto ni ɨɨn ra kɨvɨ nduu jiin jnu'un sɨɨ ini ja kusɨkɨnchaa jna'an ra naa ra.
51004002	Recommendation	Koto ka'ncha ini ra ja kakanta'u ra naa ra. Ti koo ndito ini ra sɨkɨ jnu'un ka jikanta'u ra. Ti koto naa ini ra ja na nakuanta'u ra nuu Yandios.
44007029	Description	Nu ni jiniso'o Moisés ja ni ka'an chaa un sia'an, ni yu'u da ti kua'an da ɨnga ñuu nani Madián. Yukan ni kuncha da ɨɨn ñuu jika un. Yukan ni nanda'a da, ti ni iyo uu se'e da ―ni kachi Esteban nuu yɨvɨ un.
46011007	Description	Ko ja kuu chaa tu iyo jnu'un ja kasɨ da xini da, sɨkɨ ja ni sa'a Yandios maa da ja na ndaku da nava kaa maa ya. Jiin yukan xna'an da nasa kuña'nu xaan maa Yandios. Suni sia'an, nu kasɨ ñasɨ'ɨ un xini ña naa ña, ti jiin yukan xna'an ña suni ja kuña'nu ga chaa ja kuu maa ña.
51003015	Faith	Ti maa ɨɨn ni Cristo kuu ja na kua'a jnu'un mani ini ja na kukuee kunchuku ra, ti kosɨɨ ini ra naa ra. Ti sia'an na kɨtuu jna'an ra naa ra, ti kuu kachi ra: “Na sa'a yo ja'a naa yo”, kachi ra naa ra. Yukan sa'a ra chi ni kachi ya ja na nduu ra ɨɨn ni ga yɨvɨ. Ti kunchuku mani ra. Ti nɨnɨ nakuanta'u ra nuu ya naa ra.
58002010	Grace	Ti taka ja iyo ja kuu maa Yandios kuu. Ni sa'a ya chi ni kusɨɨ ini ya. Ti kuni Yandios ja kua'a xaan se'e ya na kinkoyo i nuu ta'u ya jniñu, nuu vii xaan na nduña'nu i jiin ya. Ti ja yukan ni choxnuu ya Jesús ja na koo ndo'o koo nene ya nava na kundaa jniñu ni ja'a ya nuu Se'e ya. Sia'an ni sasɨɨn ya Jesús ja na koo ndo'o koo nene ya nundo'o un nava na kotu'va ya jiin jniñu kanuu ga un. Chi mani maa Jesús ni sa'a jniñu ña'nu un, ja'a yɨvɨ naa i ja ni nama ya i nuu Yandios.
59004001	Sin	¿Ndo kanda ra sia'an ja nanu ka kuni keyɨ'ɨ jna'an ra nanu ina nusa? Ko jandaa ndixia kuu yukan, ko sɨkɨ ja nɨnɨ ka iyo ɨɨn jnu'un ini ra ja sa'a ra nava kuni maa ra, ti ansu ja sa'a ra ɨɨn jniñu va'a.
46005001	Sin	Ni ni'in ri jnu'un ja ɨɨn chaa kancha jiin ra un nchaka da nana uu da. Ti na kachi ri ja tu iyo va'a kuɨtɨ un, chi ni yɨvɨ ja tu ja'i kuni kuɨtɨ i jnu'un Yandios tu ka sa'a i sia'an.
46010013	Faith	Ti nu jna'an ra ɨɨn nundo'o ja nduku skɨvɨ ro'o naa ra nuu kuachi, ti koto kukui'ya ini ra, chi suni sia'an ka jito uu ga yɨvɨ naa i nundo'o un. Ko kaña ra nuu nundo'o un, chi Yandios tu sia ya ro'o ja vi'i ga na ki'in ra nuu nundo'o un, ti naa ra. Chi siuku ya ja ni chisojnu'un ya. Su'va nama ya ro'o nuu nundo'o un, ja tu kinikava ra nuu kuachi.
44020029	Violence	Yukan kuu jnu'un ja'a na nuu ni, ja koto ni maa ni naa ni. Chi nu na ya'a na ki'in na, ti jini na ja kikoyo yɨvɨ koto u'u ni'in naa ni, ti kuni xnaa i jnu'un Yandios, ti xnda'u i ni'in naa ni.
53001004	Faith	Sɨkɨ yukan kuu ja nɨnɨ ka iyo sɨɨ ini ri ka ka'an ri, ti ka ndaku ni'in ri ro'o naa ra nuu taka ñani jna'an yo ja ka ndututu i ka skua'a i jnu'un Yandios. Ti ka ni'in ri jnu'un ja kukuee kanchuku ra, ti vii ni ka keja'a ka kandixia ra naa ra, ti ka siuku ra jnu'un un vasu ka ndo'o ka nene ra. Chi ka ndondaa yɨvɨ ti ka ka'an ndeva'a i sɨkɨ ra naa ra.
62004012	Faith	Ni ɨɨn yɨvɨ tu ni jini kuɨtɨ i nuu Yandios, ko nu ka kunda'u ini jna'an yo, yukan stuu yo maa yo ja kancha Yandios jiin yo. Ti jiin jnu'un kunda'u ini un ni ka kuñɨɨ ini yo jiin jnu'un ya.
48001001	Description	Ru'u Pablo, chaa ri tutu ja'a, ja kuu ri apóstol nuu Cristo Jesús ja ka'an ri jnu'un ya. Ko ansu yɨvɨ ni nakaji ru'u ja kundiso ri jniñu un. Ti ni ansu yɨvɨ ni xndaku nuu ri ja sia'an na ka'an ri. Chi su'va, maa Cristo Jesús jiin Tata yo Yandios, ya ni xnandoto Jesús nuu ñuji'i.
58012003	Recommendation	Ti kani ini naa ra nasa ni tava xaan ini Jesús ja ni ndo'o ni nene ya nuu nda'a yɨvɨ ndeva'a ja ndeva'a kuɨtɨ ni ka sa'a i jiin ya. Ja yukan na ti koto kuita ini ra ja nandɨ'ɨ ini ra. Ti tu kaka yata ra nuu ichi ya sɨkɨ nundo'o.
45006005	Faith	Hora ni ka janducha yo, ni ka ja'a yo jandaa ja ka yɨ'ɨ yo jiin Jesús na ni ji'i ya. Suni kachi yo ja ka yɨ'ɨ yo jiin ya hora ni nandoto ya nuu ñuji'i, nava na kaka ndaa yo nuu ya vijna, ansu nanu ni ka jika yo na ti kandixia ga yo maa ya.
45015010	Recommendation	Chi sia'an ka'an tuku nuu tutu ii: Taka ro'o, yɨvɨ taka ga nación, ɨɨn nuu na kusɨɨ ini ra jiin taka ga yɨvɨ ni nakaji maa ya.
54004001	Sin	Ru'u Pablo, na xndaku ri nuu ra Timoteo nava ni kachi Espíritu nuu ri. Ni kachi kaji Espíritu un nuu ri ja jaa ɨɨn kɨvɨ ti kekoyo kua'a tachi xaan, ja ka kuu mani espíritu xaan, ti xnda'u yɨvɨ naa i.
56003001	Recommendation	Tito, taka jnu'un ja'a ndakuni'in ra nuu chaa un, ti xndaku ra nuu da ja na kava yɨñu'un da nuu chaa ka kuña'nu un jiin suni chaa ka ndiso jniñu ve'e stisia un. Ti na kuandatu va'a da vasu sava'ni ga jniñu na ta'u chaa ña'nu un nuu da.
61003005	Sin	Sia'an ka ka'an da chi maa da ni ka jasɨ inijnuni da, nava tu nakuni da ja undi na jana'an ni jankoo andɨvɨ jiin ñuyɨvɨ, ja so jiin ndusu yu'u Yandios ni ka'an ya ti ni kuu ni un. Ti ni ta'u ya jniñu ja ni kusɨɨn ñuyɨvɨ jiin nducha, ti ma'ñu nducha un ni kenda ñu'un ichi.
60003018	Grace	Chi maa Cristo suni ni ndo'o ya, ti ɨɨn jinu ni ni ndo'o ya ja sɨkɨ kuachi yo. Yukan ni ji'i ɨɨn chaa ni iyo ndaa kuɨtɨ ja sɨkɨ yo'o, yɨvɨ ka sa'a ndeva'a, nava na ndɨvɨ yo jiin Yandios ti kɨvɨ yo nuu kancha ya. Ni sa'a ya jñinu ña'nu un na ni ji'i yɨkɨ kuñu ya, ko ni nandoto tuku ya ni sa'a Espíritu.
61002021	Sin	Chi va va'a ga nu tu ni jini da maa jnu'un ndaa sɨkɨ Cristo Jesús, ansu ja ni ka jini va'a da, ti ni ka xndoo da ɨɨn jniñu ndoo ja ni ta'u ya nuu da.
53003006	Recommendation	Ñani, ja'a na ta'u ri ɨɨn jniñu nuu ra naa ra. Maa Jito'o Jesús, ya kuu Cristo, ni ta'u jniñu un nuu ri, ja na kuxio ra nuu taka chaa ka kuu kuxi ja tuu ka kuni sa'a jniñu, ni tu ka kuni siuku da nava ni ka xndaku ri nuu da na ni kunchuku ri yukan.
45005012	Sin	Nusa ti undi nuu ni keja'a ka sa'a kuachi ndɨ'ɨ yɨvɨ ñuyɨvɨ ja'a, chi maa ɨɨn ni chaa ni keja'a da jiin kuachi, ko sɨkɨ kuachi da un, ti ni kɨvɨ kue'e kuū yo. Ti ni sa'a kuachi da un ja ni jicha kue'e kuu ndɨ'ɨ yɨvɨ ñuyɨvɨ ja'a, chi taka ni ka sa'a i kuachi.
58011033	Faith	Ti taka da ni ka kandixia ja sa'a ya ja'a da. Ja yukan kuu ja ni ka kundee da ni ka kanaa da jiin taka ñuu ka kuña'nu, ti va'a ni ka ta'u da jniñu nuu ñuu un. Ti ni ka kuu ndee ini nu ni chiso ya ja chindee ya maa da naa da. Ti nuu sava ga da, ni jasɨ ya yu'u ndɨka'a un ja tu ni ka yaji tɨ da.
47004009	Faith	Ti vasu ka jito u'u yɨvɨ ru'u, ko maa Yandios tu xndoo kuɨtɨ ya ru'u. Ti vasu ka nduku i ja xnaa i ru'u jiin jniñu sa'a ri, ko tu ka kundee i ja sa'a i.
59004004	Sin	Nanu chaa ni xndoo ñasɨ'ɨ da, siukan ka xndoo ra Yandios. ¿Va nu ka jini ra ja nu na kundiyo ni'in ini ra ja ni'in ra taka ja iyo nuu ñuyɨvɨ ja'a, yukan kuu ja ka jito u'u ra Yandios xino? Chi yɨvɨ sa'a mani jiin taka ja iyo ñuyɨvɨ ja'a, kuu i yɨvɨ ka jito u'u Yandios.
44016006	Description	Pablo jiin chaa kua'an jiin da, ni ka ya'a da ñuu Frigia, ti suni ni ka ya'a da ñuu Galacia, chi Espíritu Santo tu ni ja'a ya jnu'un ja ka'an da jnu'un Yandios ñuu Asia.
45010006	Faith	Ko sɨkɨ jnu'un ja ni'in yo nuu Yandios ja tukaa jna'nu ndatu yo sɨkɨ kuachi yo, ti so nɨnɨ ja kandixia yo jnu'un Cristo, chi kachi jnu'un ni ka'an Moisés nu ni chaa da: “Tu kani ini ra ja ki'in ra andɨvɨ”, chi jiin jnu'un un skuun ra Cristo undi ñuyɨvɨ, ko tu kojnuni ja sa'a ra sia'an.
66016002	Violence	Yukan ti kua'an ángel undi nuu kuɨtɨ un. Ni koyo da ja ñu'un ini ko'o da. Ni koyo da nuu ñuyɨvɨ. Ti tendɨ'ɨ yɨvɨ ka ndiso jnuni kuɨtɨ ndeva'a un jiin yɨvɨ ni ka chiñu'un santu tɨ, ni ka kaña ndɨ'yɨ xaan sɨkɨ i, ti ka ndo'o xaan i. Sia'an ni kuu jiin nundo'o ni kii undi nuu kuɨtɨ un.
66005008	Description	Ti nu ni jnɨɨ ya tutu un, ti ndɨ kuun ja chaku un jiin oko kuun chaa ña'nu ja ndisojniñu un ni ka jakunjitɨ da nuu ya. Ti ɨɨn ɨɨn da ni ka yɨnda'a yaa ja nani arpa, jiin ko'o kuu oro, ja ñu'un chitu suxia kutu. Ti stuu suxia kutu yukan nasa kuu yɨvɨ ja yɨ'ɨ nda'a Yandios, ja ka jikanta'u i nuu ya.
62005001	Faith	Taka yɨvɨ ka kandixia ja Jesús kuu Cristo, ja ni taji Yandios ja ndiso ya jniñu ña'nu, ni nduu i se'e Yandios. Chi nu kuu ini yo nuu ɨɨn chaa kuu tata, ti suni na kuu ini yo nuu se'e da.
48005026	Recommendation	Koto ma kava vixi ini ra jiin jnu'un ka'an ra, chi jiin yukan skuɨtɨ ra ini ñani jna'an ra ja na kuu kuasun ini ra nuu i.
54005001	Recommendation	Ru'u Pablo, na kachi ri nuu ra Timoteo, nava xndaku ra nuu ñani jna'an yo naa i. Koto ma kanajiin ra nuu ɨɨn chaa ña'nu iyo nuu yɨvɨ ka kandixia un, chi su'va xndaku vii ra nuu da nanu ja kuu da tata ra. Ti suni xndaku nuu chaa kuachi un nanu nuu ɨɨn ñani maa ra.
60002012	Recommendation	Su'va kaka ndaa nuu yɨvɨ ja tu ja'i nakuni i Yandios. Ka'an ndeva'a sɨkɨ ra, chi tu ka kɨvɨ nduu ra jiin jniñu kue'e ka sa'a i. Ko jaa ɨɨn kɨvɨ na xna'an ndijin Yandios ja kunda'u ini ya nuu i naa i. Nu na kuanta'u i jnu'un un, ti ka'an i ja vii xaan kuña'nu Yandios, chi maa ɨɨn ni ya ni sa'a ja ni ka jika ndaa ra nuu i naa i, vasu ni ka ka'an ndeva'a i sɨkɨ ra naa ra.
50003006	Sin	Ti sia'an ni sa'a ndeva'a ri jiin yɨvɨ ka kandixia, chi ni ndo'o ini ri ja tu kua'a kuɨtɨ ri jnu'un ja sama i jnu'un ley jana'an un. Ti tu ni ɨɨn yɨvɨ ni ka'an ja tu ni siuku ri ley un, chi ni siuku ndaa kuɨtɨ ri nava iyo.
43004052	Description	Yukan ni jikajnu'un da muzu da un: ―¿Na hora ni nduva'a se'e ri nusa? ―ni kachi da. Ti ni kachi muzu un: ―Ja yajni na koxiuu ni kee kiji un maa i ―ni kachi da.
43019031	Violence	Chaa hebreo un ni ka ka'an da jiin Pilato ja na ta'u da jniñu, ja na ka'nu da yɨkɨ sa'nda chaa ka ndakoyo nuu nda'a cruz un. Yukan ti na kuu da nu tu ja'i kuu da, ti na kuni'in da chaa nuu nda'a cruz un. Sia'an ni ka ndo'o ini yɨvɨ hebreo un, chi ja ka satu'va da ja kuu viko pascua, chi ɨnga kɨvɨ ni ga kuu ɨɨn kɨvɨ ii, ɨɨn kɨvɨ ii xaan ga. Ja yukan kuu ja tu ka kuni da ja kendo ndɨyɨ un kundakoyo i nuu nda'a cruz yukan kuu kɨvɨ ndetatu.
43019012	Description	Ti undi hora yukan ni keja'a ndɨ'ɨ ini Pilato ti nduku da nasa sia da ya. Ko yɨvɨ hebreo un ka kana ko'o ka'iin: ―¡Nu sia ni chaa ja'a, ti tu kuu ni ɨɨn chaa mani jiin César, chaa kuña'nu ga un! Ti Jesús ja'a, chi ni ndonda da sɨkɨ César, ti kuni ta'u da jniñu nuu nɨ tu'u nacion yo ―ni ka kachi yɨvɨ hebreo un.
43014001	Faith	Siin ka'an Jesús, ti ni kachi ya: ―Koto xndi'i ra ini ra naa ra. Kandixia ndaa nuu maa Yandios. Ti suni kandixia ndaa ru'u.
50001028	Faith	Ti koto ma yu'u ra yɨvɨ ka jito u'u ro'o naa ra, chi nu na koto u'u i ro'o, ti yukan kuu ja su'va ka xnaa i maa i. Ti maa ya nakinse'e ya ro'o, ti nanita'u ra nuu ya naa ra ja ni ka kandixia ra Cristo.
43015016	Grace	Tu ni ka nakaji ra ru'u ja na kundichi ri jiin ra. Chi su'va, maa ri ni nakaji ro'o ja na kɨ'ɨ ra jiin ri. Ni ja'a ri jniñu sa'a ra, ti nu na sa'a ra ɨɨn jniñu ja kendo va'a, ti ni tukaa naa. Ti kua'a Tata ri ndɨ'ɨ ja na kakan ra nuu ya sɨkɨ ja ka yɨ'ɨ ra jiin ri.
58011004	Faith	Ti ɨɨn chaa ni nani Abel najana'an sɨkɨ ja ni kandixia da jnu'un Yandios, ni kuu ja ni soko da ɨɨn ja va'a ga nuu ya ti ansu Caín. Ja yukan kuu ja ni ja'a Yandios jandaa ja iyo ndaa ini da, chi ni janta'u ya ja ni soko da kuɨtɨ nuu ya. Ti vasu ja ni ji'i da, ko ka ndakuni'in ga ya jnu'un da jiin yo undi vijna, chi chaa ni kandixia ndaa ni kuu da.
46004001	Recommendation	Nusa ti ro'o, yɨvɨ ñuu Corinto, kanuu ja na chu'un ini ra sɨkɨ jniñu ka sa'a ri, ja suni muzu ka junukuachi nuu Cristo Jesús ja ni tatu Yandios ja sa'a ri naa ri. Yukan kuu ja ka jachanuu ri jnu'un Cristo ja kuu kɨvɨ vijna ja undi kɨvɨ ja ni ya'a un, tu ni kenda ndijin jnu'un un.
66006013	Description	Ni jini ri ja ni kuun chuxini ichi andɨvɨ undi nuu ñu'un. Ni ka nukoyo nanu tɨchɨ vixi yɨ'ɨ ja nu kee tachi ni'in xaan.
46010014	Recommendation	Ja yukan ñani naa ra, koto maa chiñu'un kuɨtɨ ga ra nuu santu ra.
45012021	Recommendation	Koto kua'a ra jnu'un ja na kundee jniñu kue'e un jiin ra. Sa'a mani jniñu va'a nava na naa ini ra taka jniñu kue'e un.
55002014	Recommendation	Na kachi ri nuu ra Timoteo, nuku'un ini taka jnu'un xndaku ri ja'a. Ti suni sia'an xndaku ra jnu'un ja'a nuu yɨvɨ ka kandixia yukan. Xndaku ra nuu yɨvɨ un ja tu ka'an i jnu'un xndoña'an nanu ni ka sa'a chaa hebreo na jana'an, chi tu nijniñu kuɨtɨ jnu'un un. Sia'an ka ka'an yɨvɨ un, chi tukaa ka kandixia ndaa i jnu'un Yandios ja sia'an ka ka'an i, ti so ka xnda'u i yɨvɨ ka kandixia.
59004008	Recommendation	Su'va na kundiyo ini ra ja ndumani ga ra jiin Yandios, nava vi'i ga na xna'an ya ja mani ya jiin ra. Taka ro'o ja ka sa'a kuachi, na nakani ini ra ti na sa'a ndoo ra maa ra nava na kencha kuachi un. Ro'o ja tu jini ra nu ki'in ra ichi Yandios xi ki'in ra ichi kue'e iyo nuu ñuyɨvɨ ja'a, xndoo ichi kue'e un, ti na ndundoo undi ini añu ra jiin jnu'un ya.
59002009	Sin	Ti nu ka sasɨɨn ra yɨvɨ riku jiin yɨvɨ nda'u, yukan na ti nchaa kuachi ra sɨkɨ ja ni stɨvɨ ra ley Yandios.
52004007	Grace	Va'a kani ini ra naa ra, chi tu ni nakaji Yandios yo'o ja sa'a ndeva'a yo, chi su'va ja na kaka ndoo yo.
45001018	Sin	Yukan kuu ja jiin Yandios ja kancha ya andɨvɨ, chi kuɨtɨ xaan ini ya nuu taka kuachi, ti ni nuku'un ini ya ja kua'a ya nundo'o nuu yɨvɨ ja iyo kuachi. Ni jna'nu ndatu ya taka yɨvɨ ja iyo kuachi, ti na kua'a ya nundo'o nuu taka yɨvɨ ja tu yɨñu'un i jnu'un ya, nuu yɨvɨ ja nɨnɨ ka sa'a i kuachi. Kandio ini ja sa'a i kuachi, ti jiin kuachi un ka jasɨ i jnu'un ndaa Yandios.
62004007	Faith	Ñani naa ra, na kunda'u ini nuu jna'an yo, chi jnu'un un vaji nuu maa Yandios. Ti taka ja ka kunda'u ini nuu jna'an un, ka kuu se'e Yandios. Ti ka chaku ini nau kuu Yandios, jiin nava ka'an maa jnu'un ya.
62002009	Sin	Iyo yɨvɨ ka ka'an ja ka jika i nuu ñundijin nava ni kachi Jesús, ko mani ka xndoña'an yɨvɨ un ja ka ka'an i sia'an. Ti jito u'u i ñani jna'an i ja suni kandixia da Jesús. Ti xnda'u i ja jika i ñundijin, chi su'va ñuñaa kua'an i.
60004014	Grace	Ti xaan ndatu ra vijna ja ka ka'an ndeva'a yɨvɨ sɨkɨ ra ja ka kandixia ra Cristo. Chi jiin yukan ka stuu ndijin ra maa ra ja kancha Espíritu Yandios jiin ra, ja kuña'nu xaan ya. Vasu ka ka'an ndeva'a yɨvɨ sɨkɨ ra, ko kancha Espíritu Santo jiin yo, ti chindee ya ro'o ja na kundee ra jiin nundo'o un.
44021019	Grace	Ni ka kanxia'u na jiin tendɨ'ɨ da, ti Pablo ni keja'a da ka'an da jiin da, ti ni jani da jnu'un taka ja ni sa'a Yandios jiin da. Ni kachi da nasa ni ka ñuso'o yɨvɨ ɨnga nación jnu'un Yandios ni ka'an da.
43008046	Sin	¿Va nu iyo ɨɨn ra kuu chakuachi ru'u ja ja ni sa'a ri ɨɨn kuachi xino? Ti vasu tu kuu ka'an ra sia'an, ko tu ka kuni kandixia ra ru'u ja ka'an ri niña jnu'un ndaa.
58010017	Grace	Yukan ti ka'an tuku ya: Ru'u kuu ja kunda'u ini nuu i, ti kuanka'nu ini ri nuu taka kuachi i jiin taka jniñu kue'e ni ka sa'a i. Ni kachi ya.
46001005	Grace	Ti sɨkɨ ja ka yɨ'ɨ ra nuu nda'a maa Cristo Jesús, ti ni'in ra taka ja nandɨ'ɨ ra nuu Yandios nu na chu'un ini chu'un añu ra nuu ichi ya. Ja sia'an kuu ja vijna ti ja ka iyo tu'va inijnuni ra ja na ka'an ndaa kuɨtɨ ra jnu'un Cristo Jesús.
45015030	Recommendation	Ñani naa ra, ka'an nda'u ri jiin taka ra ja na chindee chituu ra ru'u, ti kakanta'u ra ja'a ri nuu Yandios sɨkɨ jniñu ja nduku ndee ri jiin. Yukan sa'a ra sɨkɨ ja ka kandixia yo Jito'yo Cristo Jesús, jiin sɨkɨ ja kunda'u ini Espíritu Santo yo'o.
43007020	Violence	Ti ni ka na ndeokani yɨvɨ un sia'an: ―Ja ka'an ra sia'an va kancha ɨɨn tachi u'u jiin ra. ¿Xi nau chaa kuu ja ka kuni ka'ni ro'o nu? ―ni ka kachi da.
45003025	Grace	Ti taji Yandios Jesús na kuū ya nuu nda'a cruz nava na ndumani ya jiin yo'o, ja tukaa kuɨtɨ ini Yandios nuu yo sɨkɨ kuachi yo. Ko iyo ja na kandixia ndaa yo ja Cristo ni jatɨ ya nɨñɨ ya. Ti nu kandixia yo un ti tukaa kuɨtɨ ini ya nuu yo sɨkɨ kuachi yo. Ti nu ni ji'i Jesús yukan, ti ni kenda ndijin nava ni sa'a Yandios. Sia'an ti iyo ndaa nuu Yandios nu kachi ya ja tukaa jna'nu ndatu yɨvɨ sɨkɨ kuachi i. Yukan ni sa'a ya chi undi nuu tu ja'i ni taji ya nundo'o xaan nuu yɨvɨ ñuyɨvɨ ja'a sɨkɨ taka kuachi ni ka sa'a i.
43018018	Description	Ti muzu un jiin policía, ni ka joto da ñu'un jiin tɨkayɨ, ti yukan ka'iin da ka nduxin da, chi vijin xaan sa'a. Ti Pedro, suni kandichi da yukan, nduxin da ñu'un.
49006011	Recommendation	Koto va'a maa ra nanu jito va'a ɨɨn soldado maa da, chi sia'an kuni Yandios chindee ya ro'o naa ra, ti nava na jakuɨñɨ ni'in ra ti nama ra maa ra nuu ja'u'u un nu kuni xnda'u ro'o.
43013037	Faith	Yukan ti ni kachi Pedro: ―Jito'yo, ¿ti ndoo tu kuu ki'in na jiin ni vijna? Ja iyo tu'va na ja nama na ni'in vasu na kuū na ja sɨkɨ ni ―ni kachi da.
50004007	Faith	Ti sia'an na kukuee ti na kosɨɨ ini ra, chi ja kachi maa ya kuu, ti ansu ja kachi ɨɨn yɨvɨ ti kuu. Ti sia'an koto Yandios ro'o naa ra, ti koto kondo'o kui'ya ini ra, chi su'va kua'a ya jnu'un ndee ini ro'o, ti nava na kosɨɨ ini ra, ti sia'an ni'in jna'an ra jniñu sa'a ra. Taka un kua'a ya chi ni ka kandixia ra, ti ka yɨ'ɨ ra nda'a Cristo.
59003009	Faith	Jiin yaa yo chiñu'un yo Tata yo Yandios, ti suni jiin yaa yo ka'an ndeva'a kuɨtɨ yo sɨkɨ yɨvɨ, vasu ni sa'a Yandios yɨvɨ nanu kaa maa ya.
46005010	Sin	Ko ansu jiin yukan ka'an ri ja na kuxio ra ɨɨn jinu ni jiin yɨvɨ un naa i, ja sia'an ka sa'a i ja ka kuu i yɨvɨ sɨɨ ini, ni jiin jna'an i ja ka ndo'o kue'e ini i sɨkɨ ɨɨn ndajniñu, ni jiin ja ka sakui'na i, ti ni jiin yɨvɨ siin ka nchañu'un sava'ni ga santu, ja tu kuu maa Yandios ja kancha andɨvɨ. Sia'an ka'an ri, ko ansu ja koto ma kejna'an ga ra jiin yɨvɨ un ja chajiyo ra ɨɨn jinu ni, chi nu sia'an ti va'a ga na kuxio ra nuu ñuyɨvɨ ja'a.
44026009	Sin	Undi najana'an, ndo'o ini na ja iyo va'a jniñu ni sa'a na ja ni ka'an na sɨkɨ Jesús, chaa ñuu Nazaret.
61002014	Sin	Ka kusɨɨ xaan ini da jiin jnu'un yɨsɨkɨnchaa jna'an, ti tu ka jankuɨñɨ da vasu tɨ'lɨ ja ka sa'a da kuachi un. Ti ka xnda'u da yɨvɨ kui'ya ini ja tu ja'i kandixia va'a i jnu'un Yandios. Ti tu'va xaan da jiin jnu'un ja kandiyo ini da ni'in da sava'ni ga ndajniñu tatu ja ka ji'yo da kuñava'a da ndajniñu un. Chi chaa ni ka jna'nu ndatu ka kuu da naa da.
43010012	Description	Ko ɨɨn chaa sa'a jniñu ja kin ya'u da, nu ni jini da ja kuan kuyajni ɨɨn va'u nuu rɨɨ da, xndoo da rɨɨ un, ti ja'a da corrɨ kua'an da, chi vanua ansu rɨɨ maa da kuu kuɨtɨ ndito da un. Ti va'u un kɨvɨ tɨ ma'ñu rɨɨ un, ti kachanuu tɨ rɨɨ un kinkoyo.
59001019	Recommendation	Ñani, chunso'o jnu'un ya naa ra. Nu ka'an ra, ti koto ma ka'an ra vijna vijna, ni koto ma kuɨtɨ yachi ini ra.
46009014	Recommendation	Ti suni siukan ni ta'u Jito'yo, jniñu ja chaa ka ka'an jnu'un Yandios nuu yɨvɨ ja na sa nanita'u i, iyo ja na ni'in da ja kuchaku da nuu maa jniñu un.
43012046	Grace	Kuu ri nanu ɨɨn ñu'un ja ndinchaa ñuyɨvɨ ja'a, ja na kuni yɨvɨ na ichi kaka da. Nu na kandixia da ru'u, ti tukaa ga ka jika da nanu yɨvɨ ka jikonuu nuu ñuñaa, ja tu ka ni'in da na ichi ki'in da.
43005014	Description	Kuee ga sa ni ndejna'an Jesús jiin da yuxe'e veñu'un ka'nu un, ti ni kachi ya jiin da: ―Ja ni nduva'a ra vijna. Vijna na ti koto ma sa'a ga ra kuachi. Chi nu na sa'a tuku ra, yukan na ti kii ɨɨn nundo'o ka'nu xaan ga sɨkɨ ra ―ni kachi ya.
46016014	Recommendation	Ti taka ja sa'a ra, na kuu mani jniñu va'a. Na kuu jiin jnu'un kunda'u ini nuu ñanijna'an yo, ti suni nuu taka ga yɨvɨ.
43014015	Recommendation	Siin ka'an Jesús, ti ni kachi ya: ―Nu ka ñukuu ini ra ru'u ja mani ri jiin ra, ti kuandatu jniñu ta'u nuu ra naa ra.
58012025	Recommendation	Nusa ti koto ma skexiko ra jnu'un ka'an ya jiin ra naa ra, chi yɨvɨ tu ni ka jandatu na ni ka'an ya jiin i nuu ñuyɨvɨ ja'a, tu ni ka kaku i, chi ni ja'a ya nundo'o nuu i. Ti xaan ga ko ndo'o yo nu tu kuandatu yo nuu ya ja ni taji ya jnu'un ya nuu yo undi andɨvɨ.
48004008	Sin	Ro'o chaa ñuu Galacia, na kachi ri ja najana'an na ti nakuni ga ra maa jnu'un Cristo, ti ni ka nchañu'un ra santu ja ni ka sa'a yɨvɨ jiin nda'a i, vasu tu ni kuu maa Yandios ndixia. Nanu ɨɨn muzu ja sajniñu ka'a, suni sia'an ni ka junukuachi ra nuu santu un.
44003026	Grace	Jesús kuu ya junukuachi nuu Yandios. Ti maa Yandios ni taji Jesús ja na chindee ya ro'o nava na xndoo ra kuachi ra naa ra ―ni kachi Pedro.
44010039	Violence	Ka ka'an ri taka jniñu ni sa'a Jesús ñuu Jerusalén jiin taka ga ñuu yɨnda'a nación Israel, chi ni ka jini ri taka ja ni sa'a ya. Yukan ti ni ka ja'ni chaa Israel ya, ni ka jatakaa da ya nda'a cruz.
46001010	Recommendation	Ñani, vijna ti na kachi ri ɨɨn jnu'un nuu ra, sɨkɨ ja ɨɨn ni ka kuu yo, chi ka kandixia yo jnu'un Jito'yo Cristo Jesús, ya ndiso jniñu ña'nu. Kanda'u ri jiin ra naa ra ja ɨɨn nuu na koo ini ra jiin ɨɨn ni inijnuni. Koto kondo'o sɨɨn sɨɨn ini ra, ja sava ra ka'an ɨɨn jnu'un ti uu ga ra ka'an ɨnga jnu'un.
51001021	Sin	Ti ro'o naa ra ja ka kandixia ra Cristo vijna, ja ni ndumani Yandios jiin ra naa ra. Tu ni ka kandixia ra undi nuu, chi vanua jika ni ka iyo inijnuni ra nuu jnu'un ya. Ni ka jito u'u ra jnu'un un, chi ni'in xaan ni ka ndikun ra jniñu kue'e un.
55002022	Recommendation	Ja'a na xndaku ri nuu ra ro'o Timoteo. Sa'a sɨɨ taka jnu'un ñaa ka ndo'o ini chaa kuachi naa da. Va'a ro'o, chi ja ni jnuu ga ini ra nava kaka ndaa ra jiin jnu'un Yandios. Siuku ndaa taka jnu'un un ti sa kuee koo ini ra, ti kunda'u ini nuu taka ñani jna'an ra ka kandixia Jesús. Sia'an kava va'a ini ra jiin taka yɨvɨ ka kandixia, chi ka iyo ndoo añu i ka ndakuni'in i ti ka kanajaa i sɨvɨ Jito'o Jesús.
51003001	Faith	Ti nanu ja ni ka nandoto ra jiin Cristo nuu ñuji'i un, yukan ni sa'a Yandios ɨɨn jniñu ña'nu ja ka yɨ'ɨ ra jiin Cristo. Yukan ti kundiyo ini ra ja na koo ra nava kuni maa ya, chi maa ya kancha andɨvɨ nda'a kua'a Yandios nuu kuña'nu ya nuu taka ja iyo nuu ñuyɨvɨ ja'a. Yukan na ti kundiyo ini ra ja na koo ra nava kuni maa ya.
66008007	Violence	Ti ni tɨvɨ ndɨkɨ ángel undi nuu kuɨtɨ. Ti ni kuun ñɨñɨ jiin ñu'un nuu ñuyɨvɨ ja sakanuu jiin nɨñɨ. Ti yukan ni kayu ɨɨn ja uni nuu ñuyɨvɨ. Suni sia'an ni kayu ɨɨn ja uni nuu yujnu. Ti suni ni kayu ɨɨn ja uni nuu icha kuii. Sia'an ni kuu na ni tɨvɨ ndɨkɨ undi nuu kuɨtɨ.
66011017	Faith	ti ni ka kachi da: Na kuta'u na nuu ni, Jito'yo Yandios, chi kuña'nu ni nuu nɨ tu'u ja iyo. Maa ɨɨn ni maa ni kuu Yandios ja ni iyo ja kuu na jana'an ja ni ya'a, ti iyo ni undi vijna. Chi jandaa ndixia ja kuña'nu xaan ni ja ta'u ni jniñu nuu nɨ tu'u ja iyo.
43004010	Grace	Ti ni kachi Jesús jiin ña: ―Tu jini ra nasa kaa ɨɨn ta'u va'a ja kuni kua'a maa Yandios nuu ra. Ni tu chaku ini ra, ti ni tu jini ra na chaa kuu ɨɨn ja ka'an jiin ra ja'a ja na kua'a ra nducha ko'o. Ko nu na kakanta'u ra nuu ri, ti kua'a ri ɨɨn nuu nducha ko'o ra ja na kuchaku ra ja kuu saa ni ―ni kachi ya.
51003004	Grace	Ti sɨkɨ ja ka yɨ'ɨ ra jiin Cristo naa ra, yukan kundiyo ini ra ka sa'a ra nava kuni maa ya nu kanchuku ra nuu ñuyɨvɨ ja'a. Ti kɨvɨ nu na nchaa ndijin Cristo nuu ñuyɨvɨ ja'a, ti nduña'nu ya nuu taka ja iyo. Suni ka nduña'nu ra jiin ya kɨvɨ un naa ra.
43020031	Faith	Ko taka jnu'un ni chiso ri ja'a kuu ja na kandixia ra naa ra ja Jesús kuu Cristo, ya ni taji Yandios jiin jniñu ña'nu, ja kuu ya maa Se'e Yandios. Ti nu na kandixia ra maa ya, kuu kɨvɨ ra nda'a ya vijna, ti kuchaku ra jiin ya ja kuu saa ni.
62004006	Faith	Ko ru'u naa ri, ja ni tatu Yandios ɨɨn jniñu nuu ri ja na ka'an ri jnu'un ya. Ti taka se'e ya ja ka yɨ'ɨ jiin ya, ka chunso'o i jnu'un ka ka'an ri. Ti yɨvɨ ja tu ka yɨ'ɨ jiin ya, tu ka kuu se'e ya, ni tu ka chunso'o jnu'un ka ka'an ri. Ti sia'an nakuni yo nau kuu ja ka ka'an nava ka'an Espíritu Yandios, ti nau kuu ja ka ka'an nava ka'an espíritu xndoña'an.
65001012	Description	Taka chaa ka xnda'u ja'a, ja ka xna'an da jnu'un xndoña'an, nu ni ka ndututu da jiin ra nuu ka yaji ra staa naa ra. Ti ka sa'a kata da maa da ja na kukanuu ra naa ra. Chi nanu ka yaji da ti ka ji'i da, ko tu ka ndo'o ini da nasa kaji ɨnga yɨvɨ, chi nɨnɨ ja kuu maa ni kuu ja ka ndɨ'ɨ ini da ja na kaji va'a da. Ti jnu'un ka xna'an da un, tu nijniñu kuɨtɨ, chi kuu nanu ɨɨn viko nu ni nukuita, ko chaa ɨɨn tachi ti kua'an ni jiin, ti tukaa ni kuun sau. Ti suni ka kuu da nanu ɨɨn yujnu ja tu ja'a nde'e, ti ni ichi undi yo'o, ti tukaa na kuu ja nene numa.
44005015	Description	Yukan ti ka keja'a ka yɨnda'a yɨvɨ ka ku'u un jiin tɨkachi xi jiin yuu. Undi yu'u ichi un, ti yukan ka xndoo yɨvɨ ka ku'u un. Sia'an ni ka sa'a, chi ka ndo'o ini ja nu na ya'a Pedro yukan, ti kuikun ndatɨ da sɨkɨ yɨvɨ ka ku'u un, ti nduva'a i naa i.
49006016	Faith	Ti kanuu ga ja na kandixia ndaa ra jnu'un Yandios nasa ni kii Cristo, chi nu na siuku ndaa ra jnu'un un ti kuu kundee ra jiin taka nundo'o kua'a ja'u'u un. Ti jnu'un Yandios un kuu nanu ɨɨn escudo ja nama soldado un maa da nuu vaji flecha jika da.
51003023	Recommendation	Nu nau ɨɨn jniñu ka sa'a ra, ti sa'a jiin nɨ ini nɨ añu ra, chi ka sajniñu ra ja kuu nuu Jito'o, ansu ja kuu yɨvɨ naa i.
58012016	Recommendation	Ti koto kusɨkɨnchaa jna'an ra ja ki'in ra sɨkɨ jnu'un sɨɨ ini. Koto kusɨkɨnchaa ra sia'an ti skexiko ra jnu'un Yandios jiin jniñu kue'e un, nanu ni skexiko chaa Israel jana'an ja nani Esaú. Chi ja sɨkɨ ɨɨn ko'o ndeyu ni jikan da nuu ñani da, ti ni sama da yaji da ja ni kuu da chaa nuu nuu tata da, chi Esaú ni kuu chaa nuu. Chi sɨkɨ ja kuu da chaa nuu, ni ni'in ga da ichi niku. Ko sɨkɨ ɨɨn ko'o ndeyu ti ni xiko da ndɨ'ɨ un.
43018040	Sin	Yukan ti ni ka kuvaa kuɨtɨ yɨvɨ un, ti ka kana: ―¡Koto sia ni chaa jña! ¡Va'a ga sia ni Barrabás! ―ni ka kachi. Vasu Barrabás ni kuu da ɨɨn chaa kui'na.
55003004	Sin	Nakua'a i ñani jna'an i nuu chaa ka jito u'u ña'an, ti tu yu'u i ja na kunchakuachi i. Nduvixi ini i ti skee ichi ña'an i. Nduku i taka ja kuu sɨɨ ini maa i ti tukaa nanduku i Yandios.
50002009	Grace	Yukan kuu ja ni sa'a Yandios ja na ndaa Jesús nuu andɨvɨ nuu ni nduña'nu ya. Ti yukan ni ja'a Yandios ɨɨn jniñu ña'nu nuu ya.
61001016	Description	Kanuu ja na nuku'un ini ra taka jnu'un ja'a, chi tu ni ka xna'an ri ɨɨn jnu'un xndoña'an nuu ra naa ra. Ja ni xndaku yukun ri ro'o nuu ra naa ra na ni ka xna'an ri nasa jniñu ña'nu ni sa'a Jesús, jiin ja nasa vii xaan ndenda ya kɨvɨ nduña'nu ya ja nchaa tuku ya. Jandaa ndixia kuu jnu'un un, chi ni ka jini ri jiin nuu ri xini yuku un. Ni ka jini ri ja ni nasama ya, ti vii xaan ni nduu ya ja kuña'nu ya.
61003016	Sin	Suni sia'an yoso jnu'un ja'a nuu taka tutu ni chaa da. Ti nuu taka tutu da un iyo sava jnu'un yɨɨ ja kuee ga chaku ini yo. Ti yɨvɨ ja tu chaku ini jiin yɨvɨ ja tu kɨvɨ ini jiin jnu'un kandixia i, chi ka nduku i nasa, ja nasama i nasa kuni ka'an jnu'un yɨɨ un, nanu ka nasama i nasa kuni ka'an sava ga jnu'un nuu tutu ii Yandios. Ti yukan ka sa'a i ko ja na jna'nu ndatu maa i naa i.
44014014	Description	Yukan ti ni ka jini apóstol, Bernabé jiin Pablo ja ka kuni yɨvɨ un kunchañu'un i maa da naa da. Ni ka keja'a da ka ja'ncha da sa'ma da, chi ni ka kuu kui'ya ini da. Ni ka kanajiin da, ti ni kachi Pablo:
45015008	Faith	Ti suni na kachi ri ja ni kiji Cristo nuu ñuyɨvɨ yo ja ni junukuachi ya nuu yɨvɨ hebreo, ja ni xna'an ndoo ya jnu'un Yandios nuu i naa i, nava na kundaa taka jnu'un ni keyu'u ya ja ni chisojnu'un ya nuu taka tata najana'an nación Israel. Ti siukan ni xna'an kaji Cristo Jesús ja ni siuku ndaa Yandios taka ja ni chisojnu'un ya nuu i.
59001026	Sin	Ti nu ɨɨn ɨɨn ra ka jani ini ja ka chiñu'un va'a ra Yandios, ko tu jito ra jnu'un ka'an yu'u ra, ja sia'an ti xnda'u ra maa ra, chi tu nijniñu kuɨtɨ ja chiñu'un ra ya.
43015020	Recommendation	Koto naa ini ra ja ni kachi ri, chi ni kachi ri ja ɨɨn muzu tu kuña'nu ga da nuu jito'o da, chi chaa ta'u jniñu un, kuña'nu ga da. Yukan kuni ka'an ja kua'a yɨvɨ nundo'o ro'o ra naa ra, ja ka yɨ'ɨ ra jiin ri, suni sia'an nanu ni ka sa'a i jiin ri. Sia'an kuu yɨvɨ un, chi nu ni ka janta'u i jnu'un ri, ti suni sia'an na kuanta'u jnu'un ka'an ra.
43008031	Faith	Ni kachi Jesús nuu jna'an ya hebreo, chaa ni ka kandixia ya: ―Nu na siuku ndaa ra jnu'un xna'an ri, yukan na ti ka kuu ndixia ra chaa ka skua'a jiin ri. Nu sia'an na ti ni kundaa ndixia ja ka yɨ'ɨ ra nda'a ri.
44007011	Description	Siin Esteban ka'an da nuu chaa ka kuña'nu un, ti ni kachi da: ―Kuiya jña ni kii ɨɨn jnama xaan nɨ ñuu Egipto jiin Canaán, ti ni ka ji'i yɨvɨ soko. Ti jna'an yo na jana'an un, tukaa ga ni ka ni'in da ja kaji da.
63001004	Faith	Kusɨɨ xaan ini ri chi ni ka ndejna'an ri jiin sava se'e ra, ti ni jini ri ja ka siin da nava ni ta'u maa Tata yo Yandios jniñu.
54005008	Faith	Ti nu iyo yɨvɨ kandixia ja tu jini da nasa koto va'a da maa da ini ve'e da jiin se'e da jiin ñasɨ'ɨ da, ni tu jito nda'u da ñani jna'an da, ti yuji ga yɨvɨ un ja sa'a i sia'an ansu yɨvɨ tu ka kandixia.
58010022	Faith	Ti sɨkɨ jniñu ña'nu ja ni sa'a Jesús ja ni ji'i ya ja'a yo, ti ni nduu ya sutu kuña'nu nuu yo, ti na ko ndo'o ndaa ini yo maa ya ja nuu kancha Yandios ka'an yo jiin ya, chi ñukuu ndaa ini yo ja kuanta'u ya yo'o. Chi ni sandoo Jesús inijnuni yo nava tukaa kuñukuu ini yo ja jna'nu ndatu yo jiin kuachi yo. Ti suni sɨkɨ jniñu ni sa'a Jesús ni sandoo ya yo'o, ti ni ka ja'a yo jandaa yukan nu ni ka janducha yo.
48001023	Description	Chi mani jnu'un ni ka ni'in i ja ni ka kachi uu ga yɨvɨ: “Chaa ni sa'a ndeva'a jiin yo undi nuu, vijna ti suni xna'an da jnu'un Jesús nava ka kandixia yo, ja xnakan ni nduku da xnaa da jnu'un un niku”, ni ka kachi i.
44027034	Recommendation	Yukan kuu ja na kachi na nuu ni ja kaji ni tɨ'lɨ ja na ja nani'in ini ni tɨ'lɨ, ti na kuu sucha ni naa ni. Sia'an ti sa kuu nama ni maa ni naa ni, chi ni ɨɨn yo tu kondo'o vasu tɨ'lɨ ―ni kachi Pablo.
66002003	Faith	Ni kundee ra ni ka ndo'o ra nundo'o ja ru'u, jiin ja tu ni ka kuita ini ra jiin jniñu ra.
56002002	Recommendation	Ti sia'an xndaku ra nuu velu ña'nu naa da ja na kaka yɨñu'un da jiin jnu'un ndaa, ti tu sa'a ndeva'a da ja ko'o da ndɨxɨ. Ndoo na koo ini da nava ni ka kandixia ndaa da jnu'un Yandios sɨkɨ Jesús. Na kuu ini da nuu Yandios jiin nuu ñani jna'an da, ti na kukuee kaka da nuu ichi Yandios.
44017030	Recommendation	Undi najana'an tu ni ka jini yɨvɨ jniñu ka sa'a i. Tundo ni sa'a Yandios jiin yɨvɨ un, ko vijna ti ni kuni ya ja tendɨ'ɨ yɨvɨ na nakani ini i nuu kuachi i.
43019025	Description	Ti yajni ja'a cruz nuu yɨndaka Jesús, yukan kandichi nana ya, jiin ku'u ña María, ñasɨ'ɨ Cleofas, jiin María ña'an ñuu Magdala.
66019013	Description	Ti ñu'un ya sa'ma ni ñutoo jiin nɨñɨ, ti nani ya Jnu'un Yandios.
46008009	Recommendation	Ti vasu tundo iyo ja kasɨ ja kaji ra kuñu ni soko un, ko koto ra ñanijna'an ra, ja changa ga chaku va'a ini da jnu'un Yandios. Chi nu na kuni da ja yaji ra kuñu un, ti suni kaji da, vasu ndo'o ini da ja kuachi kuu.
44013034	Grace	Iyo nuu yoso ɨnga jnu'un ja ni ka'an Yandios jiin Jesús na ni kachi ya: “Chindee ri ro'o nava ni kachi ri nuu David.” Sia'an ni kachi Yandios, chi kua'a ya jniñu nuu Jesús ti naxndoto ya Jesús nuu ñuji'i un, chi tu ni ja'a Yandios jnu'un ja te'yu yɨkɨ kuñu Jesús.
43014020	Faith	Kɨvɨ na nachaku ri, yukan ti kuni ra ja kancha ri jiin Tata ri, ti maa ya kunchaa ya jiin yo naa yo.
62002003	Faith	Ti kuni ndaa yo ja yɨ'ɨ ndixia yo jiin Yandios nu na siuku ndaa yo taka jniñu ni ta'u ya. Sia'an na kuni ndaa yo ja ni ka nakuni yo ya.
43008024	Sin	Ja yukan kuu ja ni kachi ri ja jaa ɨɨn kɨvɨ ti kuū ra, ko kendo kuachi sɨkɨ maa ra. Tukaa koo jnuka'nu ini Yandios nuu ra naa ra. Chi nu tu kandixia ra nava ka'an ri, yukan na ti nu na kuū ra ti kendo kuachi ri ja maa ri kuu ―ni kachi ya.
66017006	Sin	Yukan ti ru'u Juan, ni jini ri ja ña'an un jika ña nanu ña'an jini. Nanu ña'an jini sia'an kaa ña, chi vanuxia ni ndusɨɨ xaan ini ña ja ni ja'ni ña yɨvɨ Yandios, ti ni jatɨ ña nɨñɨ i. Kaa ña nanu ɨɨn ja jini, chi vanuxia ni ndusɨɨ ini ña ja ni ja'ni ña yɨvɨ ja ni ka nakani i jnu'un Jesús. Ti so ni sa'u ii ini ri ni jini ri nuu ña'an un.
58012017	Description	Ti taka ra ka jini ja kuee ga, sa ni jini da ja kua'a tata da yaji kuta'u da ja kuu da chaa nuu. Ti tukaa ni kuu yukan, chi ni kendo kui'ya da ti tukaa ni ja'a tata da yaji nuu da. Chi tu ni nijniñu ja ni nakani ini da, vasu ni nde'e da.
43007012	Description	Ti yɨvɨ ka'iin yukan ka ndakuni'in xaan i jnu'un Jesús. Sava i ka ka'an: “Chaa va'a kuu chaa un.” Ko sava ga i ka ka'an: “Tuu, chi so xnda'u da yo'o”, ni ka kachi i.
44011021	Faith	Ti ni chindee Yandios maa da jiin taka jnu'un ni ka ka'an da. Yukan kuu ja kua'a yɨvɨ ɨnga nación un ni ka xndoo da jnu'un maa da, ti ni ka kandixia da jnu'un Jesús.
52002004	Faith	Chi su'va ka siin ri ka ka'an ri maa jnu'un Yandios, chi maa ya ni nakaji ru'u naa ri, ti ni tatu ya ru'u naa ri ja na xndaku ri nuu yɨvɨ nasa nanita'u yo. Yukan kuu jnu'un ka ka'an ri, ko ansu ja na kuu nava ka kuni yɨvɨ naa i, chi ja na kuu nava kuni maa Yandios. Chi maa Yandios kuu ja jini va'a taka jnu'un ka'an yo jiin ja ndo'o ini yo, chi yɨjiyo nde'e ya añu yo.
46015057	Grace	Ko na kuanta'u yo nuu Yandios, chi ni taji ya Jito'yo Cristo Jesús ja ni sa'a ya jniñu ña'nu ja'a yo ja ni nama ya yo'o, chi ni kundee ya sɨkɨ kuachi jiin sɨkɨ kue'e un. Ti tukaa ga naa yo, chi ni nandoto maa Jito'yo nuu ñuji'i un. Ti jiin yukan suni ni ka kundee yo jiin kue'e un, chi suni nandoto yo.
54005005	Faith	Ti nu ɨɨn ña'an ni kendo maa ɨɨn ña, ja ni kendo nda'u kuɨtɨ ña, ja tukaa ga ni ɨɨn jna'an ña ja koto maa ña. Ko nu iyo ndaa ini ña jiin jnu'un Yandios, ti siuku ndaa ña taka jnu'un un, ti kuu nduu kuu ñuu jikanta'u ña nuu Yandios. Ti ja kuu ña'an un na chindee Yandios maa ña.
43016024	Grace	Undi vijna ti tundo ka jikan ra nuu Tata ri sɨkɨ ja ka yɨ'ɨ ra jiin ri. Ko vijna ti kakan ra nuu ya jiin sɨvɨ ri sɨkɨ ja ka yɨ'ɨ ra jiin ri. Kakan naa ra nuu Tata ri, ti na kua'a ya nuu ra, nava yukan ti na kusɨɨ xaan ga ini ra ―ni kachi Jesús.
46007021	Recommendation	Nu muzu ja ni jaan yɨvɨ kuu ra na ni nakana ya ro'o, ti koto xndi'i ra ini ra, chi nu kuu keta'u ra, ti iyo va'a ja siukan na sa'a ra.
65001019	Sin	Ti chaa ka xnda'u ja'a jiin jnu'un vixi nduxii, ka sa'a yu'u da ja ka kuni da ja na kusɨɨn ra naa ra, ti na koo sɨɨn sɨɨn yɨvɨ ka kandixia jiin ra naa ra. Ko mani ka siin da jiin jnu'un kuachi ini, chi tu kancha Espíritu Yandios jiin da naa da.
48001006	Sin	So naa ini ri ja yachi xaan ka nduku ra xndoo ra ichi ndaa Yandios, ti ka kuni kandixia ra ɨnga jnu'un sɨɨn ja tu kejna'an jiin jnu'un Cristo. Ko tu va'a ja ka sa'a ra sia'an ja ka kuni xndoo ra Cristo. Chi maa Yandios ni nakaji ro'o naa ra ja na kɨvɨ ra nuu nda'a ya sɨkɨ ja ni kunda'u ini Cristo yo'o naa yo.
58012014	Recommendation	Ti kukutu ini ja na kunchuku mani ra jiin taka yɨvɨ, ja na koo ndoo koo ini ra nuu Yandios. Chi tu kuu kuɨtɨ kɨvɨ ɨɨn yɨvɨ nuu maa Jito'o nu tu xndoo i jniñu kue'e sa'a i.
43021006	Description	Ti ni kachi Jesús: ―Chunde ñunu ra ichi nda'a kua'a, ti na ni'in ra tɨ ―kachi ya. Ti sia'an ni ka sa'a da. Ni ka chunde da ñunu un nuu ɨnga barco da, ti yukan tukaa kuu kuɨtɨ natava da, chi ni kuu vee ii ja xaan kua'a chāká ni ka kɨvɨ ini.
46007019	Recommendation	Ti tundo sa'a nu iyo seña yɨkɨ kuñu yo xi tu, ko kanuu xaan ga ja na siuku ndaa yo taka jniñu ta'u Yandios.
45012008	Recommendation	Ti nu ɨɨn ra ni ni'in ta'u ja kua'a jnundee ini nuu ñanijna'an ra, ti koto xndi'i ini ra jiin jniñu un. Ti yɨvɨ ja kuta'u ɨɨn ndajniñu ja chindee i nuu ñanijna'an nda'u i, ti nɨ ini i na kua'a i ndajniñu un. Ti chaa ta'u jniñu nuu ñani jna'an, ti vii na ta'u da jniñu un sa'a da. Ti yɨvɨ ja jito nda'u nuu yɨvɨ jna'an nundo'o, ti na kusɨɨ ini i jiin jniñu un.
44019002	Faith	Ti ni jikajnu'un da nuu da, ti ni kachi da: ―¿Ni ka ni'in ra Espíritu Santo kɨvɨ ni ka kandixia ra nu? ―ni kachi da. Ti ni ka kachi da nuu Pablo: ―Ni tu jini ri nu iyo Espíritu Santo ―ni ka kachi da.
53003014	Recommendation	Nu ka iyo yɨvɨ ja tu ka kuni chunso'o jnu'un ka'an ri nuu tutu ja'a, nde'e nau ja kuu, ti koto nde'e ra nuu. Ko nava sia'an na kukanuu ti na nakani ini.
46015050	Sin	Ñani naa ra, na kachi ri nuu ra, ja jiin yɨkɨ kuñu yo nava kanchuku yo nuu ñuyɨvɨ ja'a, tu kuu kɨvɨ yo ñuu nuu ta'u Yandios jniñu, chi ja naa kuu. Ja yukan tu kuchaku ja kuu saa ni.
43006027	Recommendation	Ko ɨɨn ja yaji yo, tu kuñɨɨ. Ti na kachi ri jiin ra ja koto nakutu ini ra so nɨnɨ ja kuu ja kaji ra nuu ñuyɨvɨ ja'a. Chi su'va ja na nakutu ini ra ja na kendo ndaa ra nuu Yandios, nava na kunchuku ra jiin ya ja kuu saa ni. Ti yukan kuu ja kua'a maa chaa kuu Se'e Yɨvɨ Ñuyɨvɨ nuu ra naa ra. Chi maa Tata yo Yandios, ni ja'a ya jniñu ja'a nuu Se'e ya ja na nakuni ra naa ra nau kuu ya ―ni kachi Jesús.
59004003	Sin	Ka jikanta'u ra nuu Yandios ja kuu ndajniñu, ti tu ka ni'in ra, chi tu ka jikan va'a ra, chi so ja kusɨɨ ini maa ra kuu ja ka jikan ra nuu ya.
49005020	Faith	Ti nɨnɨ nakuanta'u naa ra nuu Tata yo Yandios sɨkɨ taka ja ka jna'an ra. Ti taka kɨvɨ sa'a ra naa ra, ndakuni'in sɨvɨ maa Jito'yo Cristo Jesús.
48003006	Faith	Suni sia'an ni kandixia chaa ña'nu Abraham maa jnu'un ni chisojnu'un Yandios nuu da. Ja yukan ni janta'u Yandios maa da, ti ni kachi ya ja tukaa ga jna'nu ndatu da jiin kuachi, nava na kendo ndaa da nuu ya.
66021023	Grace	Ni tu nandɨ'ɨ yɨvɨ un naa i ja ndinchaa nduva ndikandii ni ja ndinchaa nduva yoo, chi maa Yandios jiin maa Lelu ya kuu ja xndinchaa nɨ tu'u nuu yɨvɨ ñuu un.
45008009	Faith	Ko ro'o ja ka kandixia ra Jesús, na kachi ri ja kuandatu ra nu maa Espíritu Santo, ansu ja kuandatu ra jnu'un iyo ini ra ja siuku ra jiin kuachi. Ti jandaa ndixia kuu yukan, chi ni kejna'an Espíritu Santo jiin ra naa ra. Ko nu tu kancha Espíritu Yandios jiin ɨɨn yɨvɨ, ti tu ka yɨ'ɨ kuɨtɨ yɨvɨ un jiin Cristo.
45011023	Faith	Ti maa yɨvɨ Israel, nu nakani ini i ti kandixia i jnu'un Yandios, nusa ti na nduka'nu ini ya nuu i, ti kuu na chijnɨɨ ya tuku nu ni ka kenchaa i, ti nduu i se'e ya.
66014005	Description	Tu ni ka ka'an kuɨtɨ i jnu'un xndoña'an. Chi ni ka iyo ndoo ini i, ti ni ka iyo ndoo añu i nuu Yandios.
44024014	Faith	Ja'a kuu jnu'un ka'an na jiin ni. Nchañu'un na Yandios. Ti Yandios un kuu yaa ni ka nchañu'un yɨvɨ jana'an. Kandixia na taka jnu'un ni chiso Moisés ja kuu ley yo. Suni kandixia na taka jnu'un ni chiso chaa ni ka ka'an ja kuu Yandios. Nchañu'un na Yandios nava ni kachi Jesús, ko ka ka'an chaa Israel ja'a ja tu va'a ichi ni xna'an Jesús.
45013008	Recommendation	Ti koto tau kuɨtɨ ra nuu ni ɨɨn yɨvɨ. Chi mani ja na kunda'u ini jna'an ra. Chi yɨvɨ ja kunda'u ini jna'an, ja ni siuku i jiin ndɨ'ɨ ja ni ta'u ley un.
66016009	Sin	Ti ja xaan ni'ni, ni ka kayu taka yɨvɨ. Ti vasu sia'an ko tu ni ka nakani ini yɨvɨ un ja xndoo i kuachi i, ti ni tu ni ka ka'an i ja kuña'nu maa Yandios. Chi su'va ni ka ka'an ndeva'a i sɨkɨ ya ja ni ja'a ya taka nuu nundo'o un nuu i. Sia'an ni ya'a nundo'o kuu kuun.
66021012	Description	Ti yu'u ñuu un ni jikonduu ɨɨn nama sukun ja jicha xaan, ti ndi'yu yu'u ñuu un. Ti iyo uxi uu yuxe'e nuu ka kɨvɨ yɨvɨ naa i. Ti nuu taka yuxe'e un kandichi ɨɨn ángel Yandios. Ti ichi xini taka yuxe'e un ka yoso sɨvɨ taka tata ña'an ja ni ka xnukoo nación Israel.
48003013	Grace	Ko ja ka jini yo nava ka'an maa ley un ja jna'nu ndatu yo nu tu kundee yo siuku ndɨ'ɨ yo jnu'un ka'an. Ti ja yukan ni chaa Cristo ja ni chunaa ya yo'o nuu jnu'un un, ja ni ji'i ya ja kuu maa yo naa yo. Chi ja sɨkɨ kuachi yo ti ni jna'nu ndatu ya ja ni ji'i ya nuu nda'a cruz sia'an nanu kachi nuu tutu Yandios: “Na jna'nu ndatu taka yɨvɨ ja kundaka nuu ɨɨn yujnu, ja na kuta'u i jnu'un kanuu sɨkɨ kuachi ni'in ni sa'a i”, kachi tutu.
48001013	Sin	Ka jini va'a ra nasa ni kuncha ri undi nuu, chi kuu ri chaa hebreo ja ni chiñu'un ri Yandios nanu yɨvɨ hebreo. Ti ka jini ra ja ndeva'a xaan ni sa'a ri sɨkɨ yɨvɨ ka kandixia Jesús. Ti ni'in xaan ni nduku ndee ri ja xnaa ri yɨvɨ kandixia un niku.
66020002	Description	Yukan ti ni jnɨɨ da maa koo ka'nu ja iyo undi najana'an xaan. Ti yukan kuu ma ja'u'u ja nani Satanás. Yukan ti ni ju'ni ángel Yandios maa ja'u'u un ja kuu ɨɨn mil kuiya.
44008009	Description	Ti yukan ni iyo ɨɨn chaa tasɨ ni nani Simón. Ti ka kunda'u ini yɨvɨ un maa da, chi ni sa'a da jniñu ja tu kuu sa'a ɨnga yɨvɨ, ti ni kachi da ja kuu da ɨɨn chaa kuña'nu.
50003010	Faith	Ni xndoo ndɨ'ɨ ri ja ni kandixia ri undi nuu nava na kɨvɨ inijnuni ri taka jniñu ña'nu sa'a Cristo ja kuu yo'o. Ndiyo ini ri ja na chaku ini ri ja ka'nu xaan ɨɨn jniñu ni sa'a Yandios ja ni naxndoto ya Cristo nuu ñuji'i. Ti nu na chaku ini ri yukan, suni kuu chaku ini ri ja ka'nu ga nundo'o ni jna'an Cristo ja ni ndo'o ya ja sɨkɨ yo'o naa yo. Ti ja yɨ'ɨ ri jiin ya kuu ja suni vatuni vasu na kondo'o ri nuu yɨvɨ ka jito u'u ya. Chi kuni ri sa'a ri nanu ni sa'a Cristo, ja tu ni nduku ya ja kuu maa ya, chi ni ji'i ya, ko ja ni nama ya sɨkɨ yo niku.
54005022	Recommendation	Nu na nduku ra ɨɨn chaa kundiso jniñu nuu yɨvɨ ka kandixia un, ko tu nakaji yachi ra chaa un. Chi nu na kuña'nu ɨɨn chaa ja tu ja'i kujnuni va'a ini da jnu'un Yandios, ti yuji da sa'a da ɨɨn kuachi. Ti suni undi ro'o ja ni ja'a jniñu nuu chaa un, kunchakuachi ra. Ja sia'an kuu ja koto va'a maa ra jiin jniñu un nava tu chakuachi ra maa ra.
56002003	Recommendation	Suni sia'an xndaku ra nuu vela ña'nu un naa ña nava na kava yɨñu'un ña jiin jnu'un Yandios. Koto ka'an ña sɨkɨ ñani jna'an ña. Tu ko'o ña ndɨxɨ. Na kuu ña ɨɨn ña'an nakani ichi yɨvɨ naa i ja ka sasɨ'ɨ ña maa ña,
46007038	Recommendation	Nusa ti chaa xnanda'a se'e sɨ'ɨ, va'a sa'a da. Ti chaa tu xnanda'a se'e sɨ'ɨ, va'a ga sa'a da ja sia'an.
59001022	Recommendation	Ti siuku ra nava xndaku jnu'un ya, ti ansu so ja kuniso'o ra, chi yukan kuu ja xnda'u ra maa ra, chi tu ni'in jniñu, nu tu siuku ra.
43007001	Violence	Ti yukan ni jikonuu Jesús nɨ ñuu Galilea. Tu ni kuni ya kin kuikonuu ya ñuu Judea, chi jna'an ya, yɨvɨ hebreo yukan, ka kuni ka'ni da ya.
46001030	Grace	Ja kuu maa ra naa ra ni sa'a Yandios ja ɨɨn ni ga ni ka nduu ra jiin Cristo Jesús, chi ni ka kandixia ra ya. Ja yukan ni ka ni'in ra inijnuni ndichi ga, chi ni ka jini ndaa ra ja ni ji'i ya ja'a yo. Ti sia'an na na ni'in ta'u yo nuu ya, ti tukaa jna'nu ndatu yo jiin kuachi yo, chi ni sa'a ya ja na ndundoo yo, ti na koo ii yo nuu ya. Chi ni chunaa ya kuachi yo ja ni ji'i Jesús ja kuu maa yo.
43013005	Description	Yukan ti ni chu'un ya nducha ini ɨɨn tɨ ja'an, ti ni keja'a nakacha ya ja'a ndaja'a ya. Ti nasichi ya ja'a da jiin toalla nu'ni chii ya un.
44022004	Violence	Kɨvɨ jña suni ni kani na yɨvɨ ka siin jiin jnu'un Jesús, ti ni ndo'o ini na ja ka'ni na yɨvɨ un. Ni jnɨɨ na yɨvɨ un ja na ki'in i vekaa. Sia'an ni sa'a na jiin chaa, suni jiin ñasɨ'ɨ.
43007043	Description	Ti yukan ni ka kuu sava yɨvɨ un, chi tu ni kejna'an ɨɨn nuu ini i sɨkɨ ja nanu vaji Jesús.
60005002	Recommendation	Ko ja kuu vijna, kanuu ja koto va'a ra yɨvɨ Yandios. Nanu ɨɨn pastor ja jito va'a da rɨɨ da, ti sia'an koto va'a ra yɨvɨ, chi ndiso jniñu ra ja koto ra yɨ ja ka kuu i se'e maa Yandios. Ko sɨɨ ini ra ja koto ra i, chi yukan kuni Yandios. Ti ansu chayɨka ya ro'o, ti ni ansu ja kundiyo ini ra ja ni'in ra xu'un jiin jniñu sa'a ra un. Chi su'va kusɨɨ ini, ti sa'a ra jniñu un.
46015056	Sin	Ti maa kuachi yo sa'a ja kundee kue'e un jiin yo ti ji'i yo. Ko ley Yandios kachi nau kuu kuachi nusa. Ja yukan kankuachi ley un sɨkɨ yo.
59005004	Sin	Na kachi ri nuu ra, ro'o yɨvɨ riku, sɨkɨ chaa ni ja'ncha triu ra, tu ni cha'u va'a ra ya'u da. Ti kuachi un kana nuu Yandios. Ti jandaa ndixia kuu ja jiniso'o ya un, chi maa ya kuu Tata yo Yandios ja ta'u ya jniñu nuu nɨ tu'u.
60002001	Recommendation	Yukan kuu ja kanuu ja tukaa sa'a kuɨtɨ ra ni ɨɨn jniñu kue'e, ni ka ska'an ra jna'an ra, ni ka ka'an ra jiin yu'u ra nanu yɨvɨ ñaa xini, ni ka kuu kuasun ini ra naa ra, ni ka ka'an ndeva'a ra sɨkɨ jna'an ra.
46007039	Recommendation	Ti ña'an ja iyo yɨɨ, yɨnda'a yɨɨ ña maa ña ja kuu nɨ kuɨyi chaku da. Ko nu ni ji'i yɨɨ ña, yukan ti ni kendo nuñu ña ja nanda'a tuku ña jiin ɨnga chaa ja kuu ini ña, ko nɨnɨ jiin ɨɨn chaa kandixia nuu maa Jito'yo.
55002018	Sin	Chaa un tukaa ka siuku ndaa da ichi Yandios, chi ni ka sana da ichi kuankoyo da. Ka ka'an da ja tukaa nandoto ndɨyɨ, chi ja ni ya'a kɨvɨ yukan. Ti jiin jnu'un un ka sakanuu da ini yɨvɨ ka kandixia ndaa.
48005006	Faith	Ka kandixia ndaa yo maa jniñu ni sa'a Cristo ja'a yo. Yukan ti nu ni'in yo seña nuu yɨkɨ kuñu yo, ko tu nijniñu un. Chi va nu ja siuku yo jnu'un un ti kendo ndoo yo nuu Yandios, xi ja tu siuku yo jnu'un un, ti tu kendo ndoo yo nuu Yandios, ko ansu sia'an kuu. Chi nɨnɨ ja na kandixia ndaa kuɨtɨ yo nuu maa Cristo ti kendo ndaa yo nuu Yandios. Ti jiin jnu'un ndaa un ka kunda'u ini nuu jna'an yo.
58005009	Grace	Ti nu ni siuku ndaa kuɨtɨ ya taka jniñu un, ti yukan ni kundaa kuɨtɨ ja maa ya kin nama ya yɨvɨ naa i nu na kandixia ndaa i jnu'un ya, ti sa'a ya ja na kuchaku i naa i ja kuu saa ni.
46016001	Recommendation	Ti vijna, ru'u Pablo, na kachi ri ɨɨn jnu'un sɨkɨ nasa kekoo ra xu'un ja kuu nuu ñanijna'an yo ja ka kandixia, ja ka kuu da chaa nda'u. Ti na sa'a ra nanu ni xndaku ri nuu taka yɨvɨ ka kandixia ndañuu Galacia.
49005022	Recommendation	Ro'o ja ka kuu ñasɨ'ɨ naa ra, kuandatu ra nuu yɨɨ ra nanu ka jandatu ra nuu maa Jito'o.
43008012	Faith	Ni ka'an tuku Jesús jiin yɨvɨ ni ka ndututu veñu'un ka'nu un, ti ni kachi ya: ―Maa ri kuu nanu ñu'un ja ndinchaa ichi yɨvɨ kanchuku nuu ñuyɨvɨ ja'a. Nu na kandixia ra ru'u, ti tukaa kaka ra ichi ñuñaa. Chi kuncha ri jiin ra, ti kuu ri nanu ñu'un ja ndinchaa, nava na kuni ra na ichi ki'in ra. Nava tukaa ga ki'in ra ichi ñuñaa un, chi ja ni ka ndundijin nuu ra. Sia'an ti ni'in ra ja kuchaku ra ja kuu saa ni ―ni kachi ya.
65001017	Recommendation	Ko ro'o naa ra ñani, nuku'un ini taka jnu'un ni ka xna'an chaa ni ka kuu apóstol nuu maa Jito'o Cristo Jesús.
44017025	Grace	Tu nandɨ'ɨ ya ja chindee yɨvɨ ya, chi tundo kumani nuu ya. Maa ya ja'a tendɨ'ɨ ja iyo. Maa ya sa'a ja ka chaku yo, ti jaan tachi yo.
62005009	Faith	Nu ka janta'u yo nuu yɨvɨ ka ja'a jandaa, ti ndoo tu kuanta'u yo suni nuu jnu'un maa Yandios ja kuña'nu ga, ti yukan kuu ja kanuu ga. Yukan kuu ɨɨn maa jnu'un ndaa ja ka'an maa Yandios ja kuu Se'e ya.
45013014	Faith	Chi su'va na kaka ndaa ra jiin jnu'un Yandios nanu ni sa'a Jito'yo Cristo Jesús nu ni kuncha ya ñuyɨvɨ ja'a. Ti koto kundio ini ra sa'a ra jniñu kue'e ja nɨnɨ kuni sa'a yo nu kanchuku yo ñuyɨvɨ ja'a.
58011030	Description	Ti ni kandixia yɨvɨ Israel jniñu ni sa'a ya. Ja yukan kuu ja ni nduva nama ndi'yu yu'u ñuu Jericó, na ni ka jikonduu da uxia kɨvɨ jata nama un.
44019011	Grace	Ni sa'a Pablo kua'a jniñu ña'nu yukan, chi ni chindee Yandios maa da, ti ni ka jini yɨvɨ un nava sa'a jniñu Yandios.
43008034	Sin	Ti ni kachi Jesús: ―Jandaa ndixia na kachi ri ja taka yɨvɨ ka sa'a kuachi, ni'in xaan ka siin jiin kuachi un, ti tu kuu nasa nama i maa i nuu, chi ni'in xaan ka yɨjnɨ i nuu nda'a kuachi un, ti so ka junukuachi ka'a i nuu.
62004011	Faith	Ñani naa ra, nu siukan ni kunda'u ini Yandios yo'o, ti suni siukan na kunda'u ini nuu ñani jna'an yo naa yo.
44002028	Grace	Ni xna'an ni saña nava ni kuncha na ñuyɨvɨ, ti suni ni xna'an ni saña ichi ki'in na andɨvɨ. Ti kusɨɨ ini na chi kuncha na jiin ni. Sia'an ni ka'an David ja sia'an jna'an Jesús.
54004013	Recommendation	Kuni ri jaa ri, ko nɨ kuu kuee ri, ti ro'o sa'a taka jniñu kanuu ga ja iyo nuu kancha ra jña. Ti koto naa ini ra ka'u ra tutu Yandios nuu yɨvɨ ka kandixia un nu ni ka ndututu ra jiin i. Xndaku nuu i ja na siin i ichi Yandios, ti nava sia'an na chaku va'a ga ini i jnu'un Yandios. Yukan kuu ja sa'a ra jiin ñani jna'an yo, ti sa na jaa ri.
47004008	Description	Ti sɨkɨ jniñu ni tatu ya nuu ri, ti taka nuu jna'an ri nundo'o. Ti vasu sia'an, ko tu ndi'yu ichi ki'in ri ja siuku ri jiin jniñu ri. Ti vasu kukui'ya ini ri jiin nundo'o, ko tu ndɨ'ɨ kuɨtɨ ini ri, chi ñukuu ini ri ja kee va'a jniñu sa'a ri.
44002013	Description	Ko sava ka kuu ichi ini, ti ka ka'an: ―Ka jini da naa da ―kachi naa.
66021018	Description	Ti nama ñuu un ni kuva'a jiin yuu xiñu ja ndinchaa ii. Ti mani maa niña oro ni kuu nɨ ñuu un, ti ndinchaa ii katuu nanu ɨɨn vidrio xiñu ii ja yɨjiyo nde'e yo.
66015006	Description	Ti ichi ini ve'e un ni ka kekoyo uxia ángel Yandios ja ka ndiso da jniñu ja kua'a da nundo'o. Ti ka ñu'un da sa'ma va'a xkɨyɨ la'lɨ ja xiñu ii, ti ka nu'ni ɨɨn cinturón oro jika da.
45012014	Recommendation	Ti kakanta'u naa ra ja'a yɨvɨ ja ka jito u'u i ro'o naa ra. Ko tu ka'an ndeva'a ra sɨkɨ i. Su'va, kakanta'u ja'a i ja kuu nuu Yandios.
66001015	Description	Ti ja'a ya kaa nanu kaa kuaan ja ni ndu'va nuu horno. Ti ni'in xaan ka'an ya nanu nu nɨ'ɨn kua'a xaan yucha na'nu.
43017026	Grace	Ni xna'an na nuu i naa i da ja maa ni kuu Yandios va'a. Ti siin ga na xna'an na yukan nuu i nava na koo mani xaan i jiin ñanijna'an i, sia'an nanu iyo mani xaan ni jiin maa na. Ti xndaku na nuu i ja kuncha na jiin i kɨvɨ vaji ga. Yukan kuu ja jikanta'u na nuu ni, Tata na, ti sia'an ka'an na ja'a yɨvɨ mani jiin na ―ni kachi Jesús.
45008032	Grace	Ti tu ni nama Yandios maa ɨɨn ni Se'e ya nu ni ji'i ya nda'a cruz. Chi su'va, ni ja'a ya maa ɨɨn ni se'e ya ja chunaa ya kuachi yo, ja ni ji'i ya ja kuu ndɨ'ɨ yo ja kandixia yo maa ya vijna. Ti nu sia'an kuu, nusa ti suni jandaa kuu ja kua'a ya nuu yo sava'a ni ga ja nandɨ'ɨ yo nava na kundee yo ja kanchuku yo ñuyɨvɨ ja'a.
65001018	Sin	Chi ni ka ka'an da: “Ja nu kuan ndɨ'ɨ kɨvɨ, ti kikoyo chaa ka'an kata sɨkɨ jnu'un Yandios, ti sa'a da jniñu ndeva'a kuɨtɨ ja ka ndiyo ini maa da, ti ansu jniñu ja kuni maa Yandios.” Sia'an ni ka kachi apóstol.
45011018	Recommendation	Ti nu sia'an ni sa'a va'a ya jiin ro'o naa ra, ko tu kuu nduvixi ini ra sɨkɨ yɨvɨ ja ka kuu i nanu nda'a yujnu ni te'nde un. Chi na nuku'un va'a ini ra ja ansu nda'a un kuu ja jista kajin nuu yujnu un. Chi su'va yo'o yujnu un kuu ja jista kajin. Ja yukan kuu ja chaku.
47001024	Faith	Ko tu kuni nduxaan ri jiin ra sɨkɨ jnu'un ka kandixia ra, chi ka kandixia ndaa ra jnu'un Yandios. So mani ñu'un ini ri ja na kusɨɨ ga ini ra naa ra ja kaka ra nuu ichi ya.
43011001	Description	Ni kuncha ɨɨn chaa ñuu Betania ja ni nani Lázaro, ni kuu da kua'a María jiin Marta. Ti ni ku'u xaan da.
52004008	Sin	Ti nu ka iyo sava yɨvɨ ka skexiko jnu'un ni xna'an ri, ko ansu nuu jnu'un un ka skexiko i, chi su'va ka skexiko i maa jnu'un Yandios, ya ni ja'a Espíritu Santo nuu yo ja na koo ndoo yo nuu ya.
62004002	Faith	Sia'an sa'a ra ti sa kuni ra naa ra nu nau ja ka'an ndaa nava ta'u maa Espíritu Yandios jniñu. Chi taka yɨvɨ ka'an ja Jesús kuu Cristo ni taji Yandios, ja ndiso jniñu ña'nu ya, ti ka ka'an ja ni kii Cristo Jesús jiin yɨkɨ kuñu ya nanu ɨɨn yɨvɨ, ti yɨvɨ un kuu ja ka'an ndaa nava ni ta'u Espíritu Yandios jniñu.
65001008	Sin	Ti chaa ka xnda'u ja ni ka kɨvɨ da jiin ra naa ra un, vasu ja ka jini da ja yukan kuu nundo'o ja'a Yandios, ko tu ka yu'u da, chi ka ka'an da ja ɨɨn jani ni xna'an nuu da. Ka ka'an da ja ka ndiso jniñu da ja na sa'a da sava'ni ga ja kuu ini maa da. Ti ka jañu ni'no da yɨkɨ kuñu da jiin jnu'un sɨɨ ini, ka skexiko da taka ja ka ndiso jniñu, vasu ja ka'iin nuu sukun xi ja iyo nuu ñuyɨvɨ. Ti ka ka'an ndeva'a kuɨtɨ da sɨkɨ ángel ja ka kuña'nu nuu sukun un.
60003011	Recommendation	Na kuxio i nuu jniñu kue'e, ti na sa'a i ɨɨn jniñu va'a. Ti na kundio ini i ja kunchuku mani i jiin jna'an i.
51001023	Faith	Jandaa ndixia kuu yukan, ko suni kanuu ja na siin ra kandixia ndaa ra jnu'un Cristo Jesús, ja ni ji'i ya nuu nda'a cruz ja sɨkɨ yo'o naa yo. Ja yukan kuu ja kuñukuu ini ja nama ya ro'o naa ra. Ti na kachi ri ja koto ma xndoo ra jnu'un un. Chi jnu'un un ni ka jini ra, ti ni jichanuu jnu'un un kua'an taka ñuyɨvɨ yo. Ti suni yukan ni tatu Yandios ru'u ja na ka'an ri.
43008059	Violence	Yukan ti ni ka ki'in da yuu ja kua'a da ya. Ko maa Jesús, xe'e ni ni kenda ya ini veñu'un ka'nu un, ti kua'an ni ya.
49004024	Recommendation	Na nduu ra nanu ɨɨn yɨvɨ jaa nu tava i sa'ma tu'u ti na ku'un i sa'ma jaa un, chi vijna naki'in jaa taka jniñu va'a jiin nɨ ini nɨ añu ra. Ti va'a kani ini añu ra jiin inijnuni ra nava na sa'a ra nava kuni maa Yandios, ti na koo ndoo ra ti kaka ndaa ra ichi ya.
66014012	Faith	Nusa ti kanuu ja kuu yɨvɨ Yandios ja koto ma xndi'i ra ini i ja kaka ndaa i nuu ichi Yandios, maa yɨvɨ ja ka yɨ'ɨ nuu nda'a ya, chi ka ndiyo ini i ja kuandatu i nuu jnu'un ya.
44013030	Description	Ko ni ja'a Yandios jniñu nuu ya ti ni naxndoto ya Jesús nuu ñuji'i un.
43010011	Description	Maa ri kuu nanu ɨɨn chaa xiin rɨɨ un, ja jito va'a da rɨɨ da. Nu ni jini da ja iyo ɨɨn nundo'o xaan nuu rɨɨ da, ti yachi nduku da nuu kuu nasa nama da tɨ. Ti vasu na kuu da, ko nama da rɨɨ da.
49003002	Grace	Ka jini ra ja ni taji Yandios ru'u, ti ni tatu ya jniñu un nuu ri ja na ka'an ri jnu'un ya nuu ra naa ra.
56003010	Recommendation	Tu ka'ncha ini ra ja xndaku ni'in ra nuu chaa ka ka'an ndeva'a un, chi jiin jnu'un ka xndoña'an da un ka sasɨɨn da chaa ka kandixia. Ko xndaku ni'in ra ɨɨn xi uu jinu nuu da nava na kɨvɨ ini da nasa kuni ka'an jnu'un Yandios, nava tukaa siin da nava ka ka'an da. Ko nu tu ka chunso'o da, ti sia da na ki'in da, ti tukaa kua'a ra jnu'un ja najna'an da jiin ra naa ra.
43010019	Description	Ja sia'an ni ka'an Jesús, ti ni ka kusɨɨn tuku ini chaa hebreo un naa da.
43003033	Faith	Taka yɨvɨ ni ka chunso'o jnu'un ya, ni ka nakuni ndaa i ja iyo ndaa jnu'un ni ka'an ya.
61003014	Recommendation	Ñani, kundatu naa ra ja na kundaa taka jnu'un ja'a. Yukan kuu ja na nakutu ini ra ja na koo ndoo koo ii ra ja tu na kuachi koo sɨkɨ ra ja kanchuku ra ñuyɨvɨ ja'a. Nu sia'an na sa'a ra, ti koo mani ya jiin ra kɨvɨ ndenda ya tuku.
53003001	Faith	Ñani, iyo ɨnga jnu'un kanuu. Xnakan na kachi ri ja kakanta'u naa ra nuu Yandios ja kuu ru'u naa ri, nava na kuichanuu yachi ga jnu'un Yandios ja ka'an sɨkɨ Jito'o Jesús. Ti na chunso'o yɨvɨ naa i, na kandixia i, ti na kanajaa i Yandios, nava ni ka sa'a ra naa ra. Ti kuni yo ja na kuñɨɨ jnu'un Yandios ki'in nuu taka yɨvɨ, na chunso'o ti na ka kandixia ndaa i, nanu ni kɨvɨ jnu'un un ini maa ra naa ra.
47004014	Faith	Siukan siin ri vasu na kuu ri, chi jini va'a ri ja maa Yandios ni naxndoto ya Jito'yo Jesús, ti suni siukan naxndoto tuku ya taka ro'o, ti sa'a ya ja ɨɨn jinu ni ndututu tendɨ'ɨ yo nuu ya.
59005014	Recommendation	Ti nu iyo ɨɨn ra ku'u, ti na kana chaa ka ndiso jniñu ja ka yɨnda'a da yɨvɨ ka kandixia. Na chi'i da aceite sɨkɨ yɨvɨ ku'u un, ti nu ka sa'a da un na ndakuni'in da sɨvɨ maa Jito'o, ja maa ya kuu ja ta'u ya jniñu un. Ti na kakanta'u da ja'a yɨvɨ ku'u un ja na nduva'a i.
44007023	Description	Nu uu xiko kuiya da, ti ni ndo'o ini da ja kin nde'e da nasa kanchuku jna'an da ñuu Israel.
44023027	Violence	Chaa Israel, ni ka jnɨɨ da presu chaa ja'a. Kuni ka'ni da chaa, ti ni jaa na jiin soldado na nuu ka'iin yɨvɨ un. Ni nama na da, chi ni jini na ja kuu da ɨɨn chaa yɨ'ɨ ñuu Roma.
44019029	Description	Yukan ti ni ka ndondaa yɨvɨ nɨ tu'u ñuu yukan, ni ka jnɨ yɨvɨ un Gayo jiin Aristarco, uu chaa ñuu Macedonia, chi ka yaku da jiin Pablo. Ti taka yɨvɨ ñuu un ni ka ndututu ɨɨn nuu iyo junta nɨ tu'u ñuu.
44003014	Sin	Ii ga ni kuu Jesús, ko tu ni ka janta'u ra ya. Ti tu ni ka kuni ra ja sia Pilato ya, chi ni ka kachi ra ja na sia da ɨɨn chaa ja'ni ña'an.
44015009	Faith	Tu ni kachi Yandios nuu yo: “Tu kaxan yɨvɨ ɨnga nación, chi ro'o kuu ja kaxan.” Suni ni janta'u Yandios yɨvɨ ɨnga nación naa i, chi ni ka kandixia i ya.
46011028	Recommendation	Ja yukan kanuu na kani va'a ini ɨɨn ɨɨn ra naa ra xnakan, nu iyo ndoo ra naa ra, nu tu na kuachi ra iyo, yukan na ti kuu kaji ra staa ti ko'o ra jiin vasu ya.
46015058	Faith	Ja yukan ñani ri naa ra, sɨkɨ ja jandaa ndixia kuu ja nandoto yo, koto yuji ini ra jiin jniñu ka sa'a ra ja ka junukuachi ra nuu maa Jito'yo. Kukutu ini naa ra jiin jnu'un ya, ti nɨnɨ na sa'a ra jniñu maa Jito'yo jiin nɨ ini nɨ añu ra. Chi ja jini ra ja tu ka sa'a ka'a ra jniñu un ja ka junukuachi ra nuu maa Jito'yo.
46004016	Recommendation	Ja yukan kanda'u ri ja na nde'e na kotonchaa ra nasa siuku ri jiin jnu'un ya.
46001021	Faith	Chi jandaa ndixia kuu ja ndichi xaan ga maa jnu'un Yandios, ti ansu inijnuni taka yɨvɨ ndichi xini iyo nuu ñuyɨvɨ ja'a. Ja yukan ni kachi Yandios ja tu kuajniñu kuɨtɨ jnu'un un nasa nakuni ndaa i nau kuu maa ya jiin tendɨ'ɨ jniñu sa'a ya. Chi su'va ni ndo'o ini ya ja taji ya chaa kikoyo ja na ka'an da jnu'un va'a sɨkɨ Cristo Jesús. Ti taka yɨvɨ na kandixia jnu'un un ni kachi ya ja nama ya i nuu kuachi, vasu ka jani ini yɨvɨ ñuyɨvɨ ja'a ja mani jnu'un xndoña'an kuu.
60003001	Recommendation	Ja sia'an kuu ja ro'o ja ka kuu ñasɨ'ɨ naa ra, kuandatu ra nuu yɨɨ ra naa ra. Nu kuu da ɨɨn chaa tu kandixia jnu'un Cristo, ko kundee ra ja na kandixia da. Chi vasu tu ka'an ra jnu'un un nuu da, ko jini da nasa kancha ra.
47005020	Recommendation	Nusa ti ru'u Pablo, kuu ri ɨɨn chaa ja ndiso maa jniñu ni ja'a Cristo. Ti ja ka'an ri un kuu nanu ja kanda'u maa Yandios jiin taka yɨvɨ. Nusa ti kanda'u ri jiin ra naa ra maa jnu'un ja ka'an Cristo ja na kandixia ndaa ra jnu'un ja ni ndumani Yandios jiin yɨvɨ.
44002024	Description	Ko Yandios ni naxndoto tuku ya Jesús, ti ni kuxio ya nuu ka'iin ndɨyɨ un, chi tu ni kundee ñuji'i un jiin ya.
59002007	Sin	ti nava na kankuachi da sɨkɨ sɨvɨ Jito'o, ya yɨnda'a ro'o naa ra.
54003003	Description	Tu kuu da ɨɨn chaa ji'i ndɨxɨ, ni tu kanaa da jiin yɨvɨ. Chi su'va, kuee na kava ini da. Tu kondo'o ini da ja ni'in kua'a da xu'un, ni tu kuu xnda'u da yɨvɨ ja na ni'in da xu'un.
43004014	Grace	Ko nu na ko'o i ɨɨn nducha kua'a ri nuu i, ti tukaa ga ichi kuɨtɨ i. Kua'a ri nducha un nuu i, ti yukan nduu nanu ɨɨn soko nuu kaña nducha kua'a. Yukan na ti kuncha i jiin Yandios ja kuu saa ni ―ni kachi ya.
62002005	Faith	Ti ndijin ndaa nde'e yo yɨvɨ ka siuku ti ka jandatu i jniñu ni ta'u ya, chi ni yixia ini i jiin jnu'un ya. Yukan kuu ja ka kuu ini i nuu Yandios. Ti nu sia'an na sa'a yo, ti ka iyo ndaa ini yo ja ka yɨ'ɨ yo jiin ya.
66016013	Description	Yukan ti ni jini ri ja kekoyo tachi xaan ini yu'u koo ka'nu un. Ni kekoyo tachi xaan ini yu'u kuɨtɨ xaan un. Ni kekoyo tachi xaan ini yu'u maa chaa ja ni ka'an jnu'un xndoña'an un. Undi tachi u'u un ni ka kee yu'u i, ti kanda nanu kanda sa'va un.
59002008	Recommendation	Va'a ka sa'a ra nu ka siuku ndaa ra jnu'un ña'nu ga ja ka'an ley Yandios, ja yoso nuu tutu ii ya: “Kunda'u ini ra nuu ñani jna'an ra nanu kunda'u ini ra nuu maa ra”, kachi.
47004005	Faith	Ti ja ka'an ri jnu'un un, ansu jnu'un maa ri ka'an ri, chi jnu'un Jito'yo Cristo Jesús ka'an ri. Ti yukan junukuachi ri nanu muzu nuu taka yɨvɨ ka kandixia Jesús. Sia'an junukuachi ri nuu Jesús, chi maa ya kuu ja ni tatu jniñu un nuu ri ja na ka'an ri jnu'un ya nuu ra.
46015033	Recommendation	Ko tu kua'a ra jnu'un ja xnda'u yɨvɨ ro'o jiin jnu'un un, sia'an nava kachi ɨnga jnu'un i: “Nu jika ra jiin yɨvɨ ndeva'a ti naa ini ra taka ja iyo va'a ti tukaa jika ndaa ra”, kachi.
58013020	Grace	Ti maa Yandios ja ja'a ya jnu'un ndee ini jiin jnu'un sɨɨ ini yo'o, ja ni naxndoto ya Jito'o Cristo Jesús nuu ñuji'i. Ti ni nduu Jesús nanu ɨɨn pastor kuña'nu ga ja ndito ya yɨvɨ ja ka kuu i nanu rɨɨ ya. Chi jiin nɨñɨ ya ja ni jatɨ ya na ni ji'i ya, jiin yukan ni sa'a kutu ya tratu jaa ja kuu saa ni.
50001027	Recommendation	Nava ni ka kandixia ra Cristo, ti yukan kuu ja kanuu ga ja na kaka ndaa ra ichi Yandios, ti kuandatu ra nava jniñu ta'u ya ja kunchuku yo nuu ñuyɨvɨ ja'a. Nu sia'an na kunchuku ra, naa ra ti tundo sa'a nu na jaa tuku ri yukan xi tukaa. Ko kuni ri ja na ni'in ri jnu'un ja ka nakutu ini ra jiin jniñu un. Ti ka ndajnu'un ra sɨkɨ jnu'un ja ka kandixia ra Cristo. Ti sia'an na nduu ɨɨn nuu ini ra, ti tu yu'u ra ja kachi ndaa ra ja ka kandixia ndaa ra jnu'un Cristo.
46006014	Grace	Jaa ɨɨn kɨvɨ ti naxndoto Yandios yo'o jiin jniñu ña'nu ya sia'an nanu ni naxndoto ya Jito'yo.
55001006	Recommendation	Ti ru'u Pablo, xndaku ri nuu ra Timoteo, ja na kuajniñu va'a ra ɨɨn ta'u ni ja'a Yandios nuu ra, ja na ka'an ra jnu'un ya. Ti ta'u yukan kuu ja ni ni'in ra na ni chuxndee ri nda'a ri xini ra. Ka'an ri ja na siuku ra jniñu ni ja'a Yandios nuu ra.
60004006	Grace	Ja yukan kuu ja ni chaa jnu'un Cristo nuu taka yɨvɨ ja na kandixia i na ni ka chaku i. Ti kuu ndaa sɨkɨ kuachi i nanu kundaa sɨkɨ kuachi taka yɨvɨ ka chaku nuu ñuyɨvɨ ja'a, chi suni ni ka ji'i i. Ko yɨvɨ kandixia ti kuchaku añu i ja kuu saa ni nanu chaku maa Yandios.
46007023	Recommendation	Chi ya'u xaan kuu ja ni nakuan Yandios taka ro'o naa ra sɨkɨ ja ni ndo'o ni nene Cristo Jesús. Ja yukan ko nu sajniñu ra nuu jniñu ndeva'a ja sa'a yɨvɨ ñuyɨvɨ ja'a, ti tu va'a.
46010010	Recommendation	Ni koto nduni'in ini ra ti ka'an ndeva'a ra sɨkɨ Yandios, nanu ni ka ka'an ndeva'a yɨvɨ jana'an un sɨkɨ Yandios, ti ni taji ya ángel ya ja ni kii ka'ni yɨvɨ un naa i.
47002017	Faith	Ti ru'u, chi tu sa'a ri nanu ka sa'a tɨjnɨ chaa ja nduku da ni'in da xu'un sɨkɨ jnu'un Yandios. Chi su'va xndaku ndaa ri jnu'un Yandios sɨkɨ Cristo, chi maa Yandios ni tatu ru'u ja na xndaku nakani ndaa ri jnu'un un sɨkɨ ja yɨ'ɨ ri jiin Cristo, ti nuu mani maa ya junukuachi ri.
45015001	Recommendation	Ko yo'o naa yo ja tu ndo'o uu ini yo sɨkɨ ndeyu yaji yo, ti iyo ja chindee yo nuu taka ñani yo ja ka ndo'o uu ini i. Chindee yo nuu i ja tu kaji yo ndeyu ja tu kuva'a ini ñani un, chi vi'i ga na kunda'u ini yo ñanijna'an yo ansu nuu maa yo.
50002024	Faith	Ko jinijnuni ri ja kua'a maa Jito'o jnu'un, ti jaa maa ri vasu ti jaku kɨvɨ nuu kanchuku ra naa ra.
66007001	Description	Yukan ti ru'u Juan, ni jini ri ja kajin kuun ángel Yandios. Ti kajin da ndɨ kuun jikɨ ñuyɨvɨ. Ti tu ni ja'a ya jnu'un ja ya'a tachi. Ja yukan tukaa ni kee tachi nuu ñu'un ñuyɨvɨ. Ni tukaa ni kee tachi nuu nducha mar. Ni tukaa ni kee chii yujnu un. Sia'an ni ka sa'a ndɨ kuun ángel un.
60004003	Sin	Chi nɨ kani kɨvɨ vekoyo ra, na tu ja'i nakuni ra jnu'un Yandios, ni ka sa'a ra kua'a kuachi ja ka jajna'an ini yɨvɨ ja tu ja'i nakuni i Yandios. Ni'in xaan ni ka sa'a ra jniñu kue'e. Ni ka jika ra jiin jnu'un sɨɨ ini. Ni'in xaan ni iyo ini añu ra ja sa'a ra ɨɨn kuachi. Ni ka ji'i xaan ra ndɨxɨ. Ni ka jika ra sava'ni ga viko. Ti yukan ni ka jajna'an ini ra ja ko'o ra ndɨxɨ. Ti ni ka chiñu'un ra santu ja ni kachi Yandios ja tu chiñu'un ra.
66011005	Violence	Ti nu iyo yɨvɨ ka kuni kua'a nundo'o nuu chaa ña'nu un, ti kaña ñu'un yu'u ndɨnduu da ti kayu ndɨ'ɨ yɨvɨ ja ka jito u'u nuu da. Undi siukan kin sa'a da jiin taka yɨvɨ ja ka kuni kua'a nundo'o nuu da. Ti maa yɨvɨ un kuū i.
44023005	Recommendation	Ti Pablo ni kachi: ―Ni'in chaa ka kuña'nu naa ni, jini na ja ka'an nuu tutu Yandios ja tu kuu ka'an ndeva'a yo nuu chaa ta'u jniñu nuu yo, ko tu ni jini na ja kuu da sutu kuña'nu ga ―ni kachi da.
66022015	Sin	Ko na kachi ri ja yukan tu kuu kuɨtɨ kɨvɨkoyo yɨvɨ ja ka sa'a jniñu ndeva'a, ja kanda nanu ina. Ni tu kuu kɨvɨ ja sa'a tasɨ. Ni tu kuu kɨvɨ ja ka jika jiin jnu'un sɨɨ ini, ni yɨvɨ ja ka ja'ni ndɨyɨ, ni yɨvɨ ja ka chiñu'un santu, ni yɨvɨ ja ka xndoña'an, tu kuu kuɨtɨ kɨvɨ i ñuu yukan ―ni kachi maa Jito'yo.
66002014	Sin	Ti vasu sia'an ko iyo jaku ja kuni ka'an ri nuu ra. Chi ma'ñu ra naa ra ka iyo yɨvɨ ja kandixia i jnu'un ni xna'an Balaam. Undi na jana'an chaa yukan ni xna'an da nuu Balac nasa skɨvɨ da yɨvɨ Israel nuu kuachi, ja kaji i ndeyu ni soko nuu santu ndeva'a jiin ja ka jika i jiin jnu'un sɨɨ ini.
53001003	Faith	Ñani naa ra, nɨnɨ kuu ja na nakuanta'u ri nuu Yandios ja kuu maa ra naa ra, chi vijna ti ja kuan kuka'nu xaan ga jnu'un nda'u ini nuu jna'an ra naa ra. Chi ni ka siin ra nava ni ka kandixia ra, ti ka kusɨɨ ini ri, chi vi'i ga ni ka kuñɨɨ ini ra ja ka kandixia ra jnu'un Jesús.
46012002	Sin	Ko ja jini va'a ra naa ra ja ni changa ga kandixia ra naa ra ni ka iyo ñaa kuɨtɨ nduchi ra, chi ni ka nchañu'un ra taka santu ja tu kuu ka'an chi ñɨ'ɨn.
49005025	Recommendation	Ro'o chaa ja ka kuu ra yɨɨ, kunda'u ini ñasɨ'ɨ ra nanu ni kunda'u ini Cristo yɨvɨ ya, ti ni soko ya maa ya ja'a i.
45012017	Recommendation	Koto sa'a ndeva'a ra nuu ni ɨɨn yɨvɨ, nu ni sa'a ndeva'a i jiin ra. Su'va na kundio ini ra jniñu yɨñu'un ga nava taka yɨvɨ un nakuni i nasa kancha ra.
60005006	Recommendation	Tendɨ'ɨ ro'o yɨvɨ ka kandixia, koto nduni'in ini ra nuu Yandios, chi su'va sa'a nda'u maa ra, ti nava na nakuni ra ja ka yɨ'ɨ ra nda'a Yandios, ya ta'u jniñu nuu taka ja iyo. Nu sia'an na sa'a ra, ti jandaa kuu ja nduña'nu ra na jaa kɨvɨ nchaa Cristo Jesús.
44014017	Grace	Ko Yandios ni stuu ya maa ya nava kaa ya, chi ni sa'a ya jniñu va'a ja kuu tendɨ'ɨ yɨvɨ. Ni sa'a ya ja na kuun sau, ni sa'a ya ja na kuu jniñu ka sa'a yɨvɨ taka kuiya, ja ni ja'a ya ja kuu chaku yɨvɨ nava na koo sɨɨ ini i. Yukan kuu ja ni sa'a Yandios ja kuu yo naa yo ―ni kachi Pablo.
54003011	Recommendation	Ti suni ñasɨ'ɨ da, na kuu ña ɨɨn ña'an yɨñu'un. Koto ma ka'an ndeva'a ña sɨkɨ ñani jana'an ña. Su'va na sa'a sɨ'ɨ ña maa ña, ti na kaka ndaa ña jiin jniñu sa'a ña ja kuu nuu ñani jna'an ña.
66002021	Sin	Ko ja ni ya'a kua'a kɨvɨ ni ja'a ri ja na nakani ini ña, ko tu nakani kuɨtɨ ini ña ja xndoo ña jnu'un xndoña'an un.
44012020	Description	Kɨtɨ ini Herodes nuu yɨvɨ ñuu Tiro jiin yɨvɨ ñuu Sidón. Ti ni ka ja'an yɨvɨ ñuu un nuu Herodes ja ka kuni ndajnu'un ɨɨn jniñu jiin da. Tendɨ'ɨ da ni jakoyo nuu kancha Herodes, ti ni ka ka'an da jiin Blasto, ɨɨn chaa ndisojniñu ña'nu nuu Herodes, ja na ka'an da jiin Herodes, ti cha'u yɨvɨ un maa da. Ti ni kachi da ja chindee da yɨvɨ un. Ni ka ka'an va'a da jiin Herodes ja na ndumani da naa da, chi taka ja ka yaji da vaji ñuu nuu ni ta'u Herodes jniñu un.
43008049	Sin	Ti ni kachi Jesús: ―Tu jika ni ɨɨn tachi u'u jiin ri. Chi su'va jiin jnu'un ka'an ri, ja'a ri ja yɨñu'un nuu Tata ri. Ko maa ra naa ra, tu ka ja'a ra ja yɨñu'un ru'u.
43006018	Description	Ti ni jakunchaa ɨɨn tachi xaan, ja ni keja'a sa'iyo nuu nducha mini un.
45008018	Faith	Ru'u Pablo, ndo'o va'a ini ri sɨkɨ nasa ka ndo'o yo vijna ja ka yɨ'ɨ yo jiin Cristo. Ti na kachi ri ja lulu xaan nundo'o un, ti tu nau ni kuu ja kuu nuu jniñu ña'nu xaan sa'a Yandios nuu kɨvɨ ka'nu ja kii. Chi nuu kɨvɨ ka'nu un na kuni ndijin yo ja suni nduña'nu yo jiin Cristo.
62002012	Grace	Ro'o ja ka kuu ra se'e ri, chaa ri tutu ja'a nuu ra naa ra nava na kuni ra ja iyo jnu'un ka'nu ini Yandios nuu ra naa ra, chi ja ni kenchaa ya kuachi ra jiin jniñu ni sa'a Cristo Jesús.
55001009	Grace	Jandaa ndixia un chi maa Yandios ni nama ya yo'o, ti ni sasɨɨn ya yo'o ja kuu maa ya. Ni sandoo ya yo'o nava na kandixia yo jiin nɨ ini nɨ añu yo. Chi kuni ya ja na kaka yo ichi ya nuu ñuyɨvɨ ja'a. Tu ni nama ya yo'o sɨkɨ ja va'a ni ka sa'a yo, chi so ja ni kuu ini ga maa ya, ti ni ndunda'u ini ya yo'o undi na ti xnukoo ga ya ñuyɨvɨ, ti ja ni nakaji ya yo'o ja na nanita'u yo nuu ya. Ti ni suku ya nava kuni ya, chi ni taji ya Se'e ya Cristo Jesús ja ni sa'a ya ɨɨn jniñu ña'nu ja ni chunaa ya nuu kuachi yo.
43019006	Violence	Ti sutu ka kuña'nu nde'e da taka policía, ni ka jini da nuu ya, ti ni ka jakunchaa da ka kanako'o da: ―¡Na kuū da! ¡Na kuū da! Ti ni kachi Pilato: ―Nusa ti jnɨɨ maa ra da naa ra ti ka'ni ra da, chi tu na kuachi ni'in kuɨtɨ ri sɨkɨ da ―ni kachi Pilato.
60001010	Grace	Chaa ni ka kuu profeta, ja ni ka ka'an jnu'un Yandios undi jana'an, ni ka nanduku ndaa da, ni ka jikajnu'un da sɨkɨ ja nasa nama Yandios yo'o vijna. Ti ni ka kachi da nasa vii ni kunda'u ini Yandios yo'o ja nama ya yo'o vijna.
63001007	Sin	Na kachi ndaa ri vijna ja nɨ tu'u nuu ñuyɨvɨ ni ka kenda yɨvɨ ka xndoña'an, ti ka ka'an i ja Cristo Jesús tu ni kii ndixia ya jiin yɨkɨ kuñu ya nanu ɨɨn yɨvɨ. Ti yɨvɨ ka'an sia'an kuu i ɨɨn ja xndoña'an, ti kuu i ɨɨn yɨvɨ jito u'u Cristo Jesús.
44024005	Sin	Ni ka jini na ja chaa ja'a tundo kuu kuɨtɨ da. Nɨ tu'u ñuyɨvɨ ni ska'an da yɨvɨ Israel. Kuu da ɨɨn ni xini jiin ja ni nani Jesús, chaa ñuu Nazaret.
54003016	Grace	Ja sia'an na ti ni ka jini yo ja taka jnu'un ni ka kandixia yo un kuu maa jnu'un ndaa. Ka'an jnu'un un: Ja kii nuu ñuyɨvɨ nanu ɨɨn yɨvɨ sia'an ni. Ti ni xna'an kaji Espíritu Santo ja kuu ya ɨɨn Yaa ii, chi tu ni iyo kuachi ya nanu yo'o naa yo. Ti ni jichanuu jnu'un ya nuu taka nación, ti ni ka jini yɨvɨ jnu'un ya, ti sa ni ndaa ya kuano'on ya nuu andɨvɨ.
66016021	Violence	Ni kuun ñɨñɨ xaan ichi andɨvɨ. Ñɨñɨ na'nu ja vee xaan vee uu xiko uxi kilo, ni kuun sɨkɨ yɨvɨ naa i. Ja yukan ni ka ka'an ndeva'a i sɨkɨ Yandios, ja ni skuun ya ñɨñɨ na'nu xaan un sɨkɨ i. Ja'a ni ya'a nundo'o kuu uxia. Ti siukan ni ka ya'a ndɨ uxia nundo'o iyo xaan ja ni ja'a Yandios sɨkɨ ñuyɨvɨ.
61003013	Faith	Ko yo'o chi kundatu yo ja kuu kɨvɨ un ja na koo ɨnga andɨvɨ jaa jiin ñuyɨvɨ jaa, chi sia'an ni chisojnu'un Yandios. Ja koo ndoo koo ii nɨ tu'u yukan, chi sia'an ni kachi ya.
66006014	Description	Ni kuxio andɨvɨ ti ni nastuu kua'an nanu ɨɨn vijin tutu ka'nu. Taka yuku jiin ñu'un ka'iin ma'ñu nducha, ni ka kuxio kua'an.
58010010	Grace	Ti sɨkɨ yukan ni siuku ndaa kuɨtɨ Cristo Jesús jniñu ni tatu Yandios nuu ya nava na ndɨvɨkoyo yo jiin Yandios. Ti jniñu ja ni sa'a Cristo Jesús kuu ja ni soko ya yɨkɨ kuñu maa ya ɨɨn ni jinu ja kuu saa ni. Ti jiin jniñu ña'nu un ni ka kendo ndoo yo ja nduu yo yɨvɨ Yandios.
52001002	Faith	Ru'u naa ri, nɨnɨ ka jikanta'u ri nuu Yandios ja kuu ro'o naa ra, chi ni ka kandixia ndaa ra maa Jito'o Jesús. Nɨnɨ ka ndaku ni'in ri ro'o naa ra nuu Yandios,
66006004	Violence	Ti ni jini ri ja ni kee ɨɨn kuayu kua'a, ti ja yoso sɨkɨ tɨ un ndisojniñu ja xnaa jnu'un sɨkɨ ja ka iyo mani ini yɨvɨ ñuyɨvɨ. So ja na ka'ni jna'an i. Ti suni ni ni'in da ɨɨn espada kani.
54006001	Recommendation	Ɨnga jnu'un xndaku ri nuu ra Timoteo, ja na xndaku ra nuu chaa ka kuu muzu ja tu ka kinya'u. Na kava yɨñu'un da jiin jito'o da nava tu ka'an ndeva'a yɨvɨ sɨkɨ sɨvɨ Yandios jiin jnu'un Cristo Jesús, chi yukan kuu jnu'un ka xna'an ru'u naa ri, ja ka kuu ri apóstol.
51003009	Recommendation	Koto xnda'u ra jna'an ra, chi yukan ni kuu ja ni ka sa'a ra undi na ti kandixia ga ra Cristo, ti ni xndoo ra jniñu kue'e un. Chi maa ya ni sama ya ro'o naa ra.
66002020	Sin	Ti vasu yukan ko iyo ɨɨn ja kankuachi ri sɨkɨ ra. Chi iyo ɨɨn ña'an ma'ñu ra naa ra ja nani Jezabel. Ti ni ja'a ra jnu'un ja xna'an ña un nuu ra naa ra. Chi kachi ña ja xna'an ña mani jnu'un Yandios. Ko so ja tu ka'an ña jnu'un ndaa, chi ka'an ña mani jnu'un xndoña'an nuu yɨvɨ ri ja ka junukuachi i nuu ri. Ti kachi ña ja vatuni nu sa'a ra sava'ni ga jniñu ndeva'a ja kuni yɨkɨ kuñu ra. Suni kachi ña ja tundo sa'a nu kaji ra kuñu ja ni soko nuu santu ndeva'a un.
48003008	Grace	Sia'an yoso nuu tutu ii Yandios najana'an, ja ndumani ya jiin tendɨ'ɨ yɨvɨ taka nación ja tu ja'i nakuni i jnu'un ya, ko ndumani ya jiin yɨ, ti tukaa ga jna'nu ndatu i jiin kuachi i nu na kandixia ndaa i jnu'un ya. Chi sia'an ni ka'an Yandios jnu'un va'a un jiin chaa ña'nu Abraham ja ni kachi ya: “Kandichi ri jiin yɨvɨ taka ga nación nu na kandixia i jnu'un ri nanu ni kandixia maa ra ti tukaa jna'nu ndatu i”, kachi ya.
58012005	Recommendation	Ti xi ja ni ka naa ini ra naa ra ja ka'an tutu ii Yandios ja ja'a ya jnu'un ndee ini, ja ka kuu ra se'e ya, ti kachi ya: Se'e, koto skexiko ra nundo'o ja'a Jito'o ro'o, ja na najista ya ro'o. Ti koto kukui'ya ini ra nu na ka'an ya nuu ra, chi sia'an ti kuu ndee ini ra kundikun ra ichi ya.
58013017	Recommendation	Na xndaku ri nuu ra naa ra ja na kua'a ra ja yɨñu'un nuu chaa ka ta'u jniñu nuu ra. Ti kuandatu ra nuu da, ti koto sani'in ini ra nuu jnu'un ka xndaku da un. Sia'an sa'a ra naa ra, chi ka ndiso jniñu da ja koto va'a da nasa kunchuku ra. Chi nu vii ka jandatu ra, ti tu ka kukui'ya ini da. Chi su'va ka kusɨɨ ini da ja nakua'a da jnu'un un nuu Yandios sɨkɨ jniñu ka ndiso da. Chi nu na sani'in ini ra nuu da, ti va tundo kutu'va kuɨtɨ ra jiin jnu'un ka xndaku da un.
44013019	Description	Ni jaa ɨɨn kɨvɨ nu ni ka kɨvɨ da ñuu Canaán. Ni chindee Yandios maa da, ti ni ka xnaa da uxia ñuu na'nu yukan. Ti ñuu yukan ni ka kuña'nu nuu uu ga ñuu, ko Yandios ni ja'a ndɨ'ɨ ya ñu'un un nuu da naa da.
54006003	Faith	Na xndaku ri nuu ra Timoteo, nu ka iyo ɨnga yɨvɨ ka xna'an jnu'un xndoña'an ja tu kejna'an jiin jnu'un Jito'o Jesús, ya kuu Cristo, nava ka kandixia yo, chi tu xndaku ndaa da jnu'un Jesús ja maa ya kuu Cristo, nava ka'an Yandios. Ti va'a kotonchaa ra yɨvɨ un, chi su'va ndoo na kava ini yo jiin jnu'un Jesús, ya kuu Cristo, ja ka iyo ndaa añu yo.
63001010	Recommendation	Yukan na kachi ri nuu ra, ja nu na jaa ɨɨn yɨvɨ ve'e ra, ti nu tu xna'an i maa jnu'un ni xna'an Cristo Jesús, koto kuanta'u ra yɨvɨ un ve'e ra, ni koto kanxia'u ra jiin nava na ki'in.
47001005	Grace	Ti vasu kua'a nundo'o jito ri sɨkɨ ja ni kandixia ri Cristo, chi ja yɨ'ɨ ri jiin Cristo kuu ja nɨnɨ ja'a Yandios jnundee ini nuu ri.
65001011	Sin	Xaan ga nda'u maa da ja sia'an, chi tu ka jandatu da nuu Yandios nanu ni sa'a Caín. Ti sɨkɨ ja ka ndiyo ini da ni'in da xu'un, nanu ni sa'a Balaam. Ti ka xna'an da jnu'un jna'nu ndatu, nanu ni ndo'o Coré, chi ni ji'i da, ko kuachi ja ni nduni'in ini da sɨkɨ jnu'un Yandios.
65001010	Sin	Ko chaa ka xndoña'an un chi ka ka'an ndeva'a da sɨkɨ taka ja tu ka jini da. Ti taka nuu ja ka ñava'a da sɨkɨ ja sia'an kanda da, nanu kuɨtɨ yuku ka kuu da. Ti ja yukan kuu ja na jna'nu ndatu da, ti naa da ja kuu saa ni.
58011007	Faith	Ti suni Noé, ni kandixia da jnu'un ya na ni kachi ya ja koo nundo'o xaan vasu ti kuni ga da jiin nduchi da. Ja yukan kuu ja ni jandatu da ti ni sa'a da ɨɨn barco ka'nu ja nani arca, ja na nama da nɨɨ jna'an da ini ve'e ja tu naa i. Ni kandixia da ti ni siuku da jniñu ni ta'u Yandios. Jiin jniñu un ni kankuachi da sɨkɨ yɨvɨ ja na jna'nu ndatu i. Ko maa Noé, ni ni'in da ta'u da chi ni kendo ndaa da nuu Yandios, chi ni kandixia da jniñu ja ni ta'u ya nuu da.
58009006	Description	Ti na ni jinu taka un, ti nuu nuu ni ka kɨvɨ taka sutu ini ve'e un ja ka sa'a jniñu da ja ka kuu da sutu.
44007051	Sin	Siin Esteban ka'an, ti ni kachi da: ―Ro'o chaa Israel naa ra, nɨnɨ ka kuni'in ini ra naa ra. Tu ka chunso'o ra jnu'un Yandios. Tu ka jandatu ra nuu Espíritu Santo. Ka sa'a ra nanu ni ka sa'a jna'an ra najana'an,
54001009	Sin	Na kuajniñu yo ley un nava iyo, ti tu xnda'u yo nanu ka xnda'u chaa un. Ja jini yo ja yɨvɨ va'a tu nandɨ'ɨ i ja xndaku yo ley un nuu i, ko ja kuu yɨvɨ ni'in ini, yukan kuu nuu kankuachi ley un sɨkɨ i. Ja kuu yɨvɨ tu ka nchañu'un Yandios, ti ka ka'an ndeva'a i sɨkɨ jnu'un ya. Suni kankuachi ley un sɨkɨ i ja sia'an. Suni nu ɨɨn yɨvɨ na ka'ni i jna'an i xi tata i xi nana i xi ñani jna'an i. Ti ja kuu sɨkɨ yɨvɨ un, kuu nuu ni'in ga kankuachi ley un sɨkɨ.
46005009	Recommendation	Nuu ɨnga tutu ja ni chaa ri nuu ra naa ra, ni kachi ri ja tu kejna'an ra jiin yɨvɨ ka yɨsɨkɨnchaa jna'an sia'an.
48001015	Grace	Ti vasu siukan iyo, ko Yandios ja ni nakaji ya ru'u undi na changa ga kaku ri ja na kundiso ri jniñu nuu ya. Ti vasu tu ni ɨɨn jniñu va'a ni sa'a ri, ko ni kunda'u ini ya ru'u. Yukan kuu ja ni nakaji ya ru'u.
45007015	Description	chi tu ñukuu ini ri sɨkɨ kuachi un ja tu va'a, ansu sa'a ri maa jniñu va'a ja ndio ini ri. Chi su'va, iyo ja sa'a ri maa kuachi ja jito u'u ri.
61003018	Faith	Ko su'va, ndiyo ini ri ja vi'i ga na kuñukuu ini ra ja kunda'u ini Yandios ro'o naa ra, ti na chindee ga ya ro'o nava na kɨvɨ inijnuni ra nasa kuni ka'an ga jnu'un ya, ja ka'an ndaa kuɨtɨ sɨkɨ Jito'o Jesús, ya kuu maa Cristo ja ni taji Yandios ja nama ya yo'o. Ti sia'an na koo.
46004010	Description	Ko ja sɨkɨ jnu'un Cristo Jesús ka ndo'o ini yɨvɨ ja ni ka sanaa inijnuni ri. Ti maa ra va ka ndo'o ini ra ja ni ka ndundichi ga xini ra jiin jnu'un Cristo. Ka ndo'o ini yɨvɨ naa i ja tundo kuu kuɨtɨ ri, ti maa ra va ka ndo'o ini ra ja ka kuña'nu ra. Chi ka ni'in ra ja yɨñu'un nuu yɨvɨ, ko ru'u naa, ri chi su'va ka skexiko yɨvɨ ru'u naa i.
60005009	Faith	Yukan kuu ja kuni ja kundichi ni'in ra sɨkɨ ja'u'u un, ti kuu kundee ra jiin nu ñu'un teyɨɨ ini ra jiin jnu'un kandixia ra Cristo. Chi suni sia'an ka ndo'o ñani jna'an ra kanchuku nɨ tu'u nuyɨvɨ.
51003022	Recommendation	Taka ro'o ja ka junukuachi ja ni ka jaan yɨvɨ ro'o jiin xu'un, kuandatu nuu yɨvɨ xiin ro'o nuu ñuyɨvɨ ja'a. Koto kunchuku ra nanu kanchuku sava ga yɨvɨ, chi ka sa'a va'a i jniñu nuu kande yɨvɨ ndito maa i, chi kuni i ja na kusɨɨ ini yɨvɨ jiin i. Ko tukaa ka sa'a teyɨɨ i jniñu nu tu kande jito'o i. Koto sa'a ra sia'an naa ra, chi su'va kava yɨñu'un, ti kukutu ini ti kua'a ra ja yɨñu'un maa ra nuu yɨvɨ xiin ro'o. Sa'a jniñu jiin nɨ ini nɨ añu ra, chi sia'an kuni Jito'o, ti kuni ja na nakua'a ra ja yɨñu'un maa ra nuu ya naa ra.
66017012	Description	Siin ka'an ángel Yandios un, ti ni kachi da: ―Ja ni jini ra ja iyo uxi ndɨkɨ tɨ. Ti yukan kuni ka'an ja iyo uxi rey. Ko tu ja'i ta'u da jniñu vijna, ko ja kuan kuyajni kɨvɨ ja ta'u da jniñu. Ti kuɨtɨ xaan un kin ta'u tɨ jniñu jiin da naa da, vasu ja kuu jaku ni kɨvɨ ni.
46002012	Grace	Ti yo'o ja ka kandixia Cristo, ni ka ni'in yo Espíritu ja vaji nuu maa Yandios, ti jiin Espíritu Yandios ni ni'in yo inijnuni maa Yandios, ti tu ndo'o ini yo nanu ka ndo'o inijnuni yɨvɨ ñuyɨvɨ ja'a. Vijna ti chaku va'a ini yo taka ta'u ni ja'a ya nuu yo, nava na kundee yo jiin jniñu ya.
59005001	Recommendation	Taka ro'o yɨvɨ riku, kunso'o va'a jnu'un ka'an ru'u Santiago, na xndaku ri nuu ra naa ra vijna. Koto nduvixi ini ra.
66002010	Recommendation	Ko koto yu'u ra jiin taka ja kondo'o ra, vasu na sa'a ja'u'u un ja kɨvɨ sava ra vekaa. Chi koto jnuni yɨvɨ ro'o, ti koo ndo'o koo nene ra ti jaku kɨvɨ, vasu uxi kɨvɨ. Ti vasu sia'an, yukan ko na siuku ndaa ra vasu undi na kuū ra. Ti nu sia'an na sa'a ra, yukan na ti kua'a ri ɨɨn ta'u ja kuchaku ra jiin Yandios ja kuu saa ni.
54006011	Recommendation	Ru'u Pablo, na xndaku ri nuu ra ro'o Timoteo, ja koto nde'e ra ti koto sa'a ra nava jniñu ka sa'a yɨvɨ un. Siin nava kua'an ra chi sia'an ni nakaji Yandios ro'o ja na kunukuachi ra ɨɨn jniñu ña'nu un nuu ya, ti sa kundikun ndaa ra ichi ya, ti kuñukuu ini taka jnu'un ya. Kuandatu ti kandixia ndaa jnu'un ya, ti nɨ ini nɨ añu ra siuku taka jniñu ta'u ya nuu ra nava na kundee ini ra. Ko kava kuee ini ra jiin taka jniñu sa'a ra, chi vanuxia kandixia ndaa ra jnu'un Cristo Jesús.
59005005	Sin	Ti na kachi ri nuu ro'o yɨvɨ riku ja tu ñukoo ini ra nuu Yandios. Chaku va'a ra nuu ñuyɨvɨ ja'a, ti sa'a ra taka ja kusɨɨ ini maa ra. Ko tu chaku ini ra ja su'va satu'va ra maa ra ja kuu kɨvɨ naa ra. Kuu ra nanu ɨɨn kuɨtɨ neñu ja ndetatu tɨ undi na jaa kɨvɨ kuu tɨ, sia'an ka kuu ro'o yɨvɨ riku.
66004004	Description	Xiin mesa un ni jini ri ja ni jikonduu oko kuun ga mesa nuu ta'u jniñu. Ti nuu mesa un nukoo oko kuun chaa ña'nu naa da ja ka ndiso jniñu da. Ti ka ñu'un da sa'ma skɨyɨ la'lɨ. Ti ñu'un xini da naa da corona oro.
66018007	Description	Ni ka nduvixi xaan ini i ja sɨkɨ kua'a xaan ndajniñu ni ka ni'in i jiin xu'un kua'a ja ni ka xnaa i. Nusa ti na kondo'o i sia'an nanu ni ka nduvixi ini i. Suni ndukui'ya ini i, chi ka jani ini i nanu jani ini ɨɨn ña'an, ti kachi ña: “Kancha va'a ri vijna, ti jankɨvɨ kendo nda'u ri”, kachi ña.
60003007	Recommendation	Ti ro'o ja ka kuu ra yɨɨ, kanchuku ra jiin ñasɨ'ɨ ra, ja ka jini va'a ra nasa xndaku Yandios sɨkɨ yukan. Ti yukan ka'an ja na koo vita ini ra jiin ñasɨ'ɨ ra. Ti kava yɨñu'un ra jiin ña, vanuxia tu kejna'an ña jiin ro'o chaa naa ra. Ti kuñukuu ini ra maa ña, ja suni nanita'u ña ti kunchuku ra ja kuu saa ni jiin Yandios, sɨkɨ ja kunda'u ini Yandios nuu ndɨnduu ra naa ra. Ti kuanta'u ya nuu ra naa ra. Nu sia'an na kunchuku ra jiin ñasɨ'ɨ ra, chi nu tu sa'a ra sia'an ti tu iyo ini ra ja kakanta'u ra nuu ya.
54002012	Recommendation	Chi tu iyo ichi ɨɨn ñasɨ'ɨ ja xndaku ña nuu ro'o chaa naa ra, ni tu ta'u ña jniñu nuu ra, chi na'in na koo ña naa ña.
46001009	Faith	Ti jandaa ndixia kuu chi siuku ndaa Yandios taka ja ni chisojnu'un ya, chi maa ya ni nakaji ro'o naa ra ja ɨɨn ni na kuu ra jiin se'e ya Cristo Jesús, ya kuu Jito'yo.
48005013	Recommendation	Jandaa ndixia kuu ja ni nakaji Yandios taka ro'o naa ra nava tukaa ga siuku ra jnu'un ni ka sajniñu ka'a ra undi nuu. Chi su'va ni ka keta'u ra nuu jnu'un un. Nu ja ni ka keta'u ra nuu jnu'un un, ti va kondo'o ini ra ja sa'a ra sava'ni ga kuachi ja kuni yɨkɨ kuñu ra ja kanchuku ra nuu ñuyɨvɨ ja'a. Ko tuu, chi su'va na koto va'a ra taka jniñu sa'a ra nava tu kinikava ra nuu kuachi. Va'a ga na ku'un nda'u ini ra, ti chindee jna'an ra naa ra ja na kunchuku mani ra.
59002012	Recommendation	Ko vijna ti ka siuku yo jnu'un Jesús, ti yukan kuu nanu ɨɨn ley ja ni nama ya yo'o ja tukaa ga kuanukuachi yo nuu kuachi un. Yukan kuu ja na koto va'a yo jnu'un ka'an yo jiin ja sa'a yo, chi sa'a ndaa ya ndɨ'ɨ yukan jiin maa ley ya, ti xndichi ya yo'o nu ni siuku ndaa yo jnu'un ya xi tuu.
46012005	Faith	Ti vasu sɨɨn sɨɨn jniñu ka junukuachi yo naa yo, ko maa ɨɨn ni Jito'yo kuu ya ni tatu jniñu un nuu yo.
45009005	Description	Ti jandaa ndixia ka kuu i ñanijna'an taka tata hebreo na jana'an ja ni kuña'nu. Ti suni nuu maa i ni kenda Cristo ja ni taji Yandios ndiso ya jniñu ña'nu, ti ni ndaku ya nanu ɨɨn chaa, ti Cristo kuu maa Yandios ja ta'u ya jniñu nuu tukaa ja iyo. Ti ja kuu nɨ kani na ka'an yɨvɨ ja kuña'nu ya. Sia'an na koo.
47001006	Description	Ja yukan, nu taka ri ka jito nundo'o, nusa ti chaku va'a ini ri nasa kuu ja ka ndo'o tu ro'o naa ra, nava kuu kua'a ri jnundee ini nuu ra. Chi ni jito ri nundo'o na ni ka'an ri jnu'un va'a Jesús, nava na keta'u ra nuu Yandios ja kuu taka kɨvɨ. Ti taka jinu ja'a ya jnundee ini ru'u, yukan chaku va'a ini ri nasa kuu kua'a ri jnundee ini ro'o naa ra. Ja yukan tu xndi'i ini ra, chi kundee ini ra nasa kaka ndaa ra nuu ichi Yandios, vasu na kondo'o ra nundo'o nanu ka ndo'o maa ri naa ri.
47001021	Faith	Ti maa Yandios kuu ja sa'a ja maa ra jiin ru'u ka kandixia ndaa kuɨtɨ yo Cristo, ti maa ɨɨn ni jnu'un ya kuu ja ni sasɨɨn yo'o ja na siuku yo nuu maa ɨɨn ni Cristo, ja ni taji Yandios ja sa'a ya jniñu ña'nu. Ti maa Yandios kuu ja ni sasɨɨn yo'o ja na sa'a yo maa ɨɨn ni jniñu ja kuni ya.
44010015	Recommendation	Ni ka'an tuku Yandios ɨnga jinu: ―Tu va'a ja kachi ra ja tu kuu kaji ra ja ja'a ri nuu ra ―ni kachi ya.
66018009	Sin	Yukan ti nde'e xaan taka chaa ña'nu ja kanchuku taka ñuyɨvɨ nu na kuni da ja kanda'a kua'a ñuu un. Chi ni ka sama da xu'un kua'a jiin yɨvɨ ñuu un. Ko nu na jaa kɨvɨ un ti tukaa koo sia'an. Chi ndɨ jna'an da ni ka sa'a ndeva'a jiin yɨvɨ ñuu un, ko so ja kukui'ya xaan ini da naa da kɨvɨ na chaa kɨvɨ nda'u un.
43014023	Faith	Ti ni kachi Jesús jiin da: ―Nu mani yɨvɨ jiin ri, ti jandatu i jnu'un ka'an ri ti siuku i. Ti undi Tata ri ti suni koo mani ya jiin yɨvɨ un naa i. Ti ru'u jiin Tata ri, chaa ri ti kunchuku ri jiin yɨ.
62004010	Grace	Ti sia'an chaku ini yo nava kuu maa jnu'un nda'u ini. Chi vasu tu ni ka kunda'u ini yo Yandios, ko maa ya, chi ni kunda'u ini ya yo'o ja ni taji ya Se'e ya ni kii ya, ja na kuu ya nava na kenchaa ya kuachi yo. Ti yukan ni ndumani ya jiin yo nava tukaa kuɨtɨ ini ya nuu yo sɨkɨ kuachi yo.
62001007	Faith	Ko nu ka jika ndaa yo ichi Yandios, ti kua'an yo ichi ñundijin nuu kancha maa ya, ti ka iyo ndoo yo nanu iyo ndoo maa ya. Ja sia'an na ti ni ka nduu ɨɨn nuu ini yo jiin taka ñani jna'an yo ja suni ka kandixia i. Yukan kuu ja ka iyo ndoo ini yo nuu Yandios, chi ni taji ya Se'e ya Jesús ja ni ji'i ya nda'a cruz, ti ni jatɨ ya nɨñɨ ya ja ni kenchaa ya kuachi yo nuu ya, ti sia'an ni sandoo ya kuachi yo jiin nɨñɨ ya.
48004007	Grace	Nusa ti vijna tukaa kuu ra nanu ɨɨn muzu ja sajniñu ka'a nuu ley najana'an un. Vijna ti ni nduu ra se'e Yandios. Ti yukan kundio ini ra ja ni'in ra ta'u ja sɨkɨ jniñu ña'nu ni sa'a Cristo. Na ni'in ra ta'u nuu ya nava ni chisojnu'un ya undi najana'an.
58001008	Faith	Ko sɨkɨ Se'e ya ni ka'an ya: Maa ra kuu Yandios, ti ta'u ra jniñu ja kuu saa ni. Ti taka jniñu ta'u ra, kuu mani jniñu ndaa.
43010033	Sin	Yukan ti ni ka kachi chaa hebreo ka kuña'nu un: ―Ansu ja ni sa'a ra jniñu ña'nu un kuu ja kua'a ri yuu sɨkɨ ra, chi sɨkɨ ja ni ka'an ndeva'a ra sɨkɨ Yandios kuu. Chi maa ra ka'an ja ɨɨn ni kuu ra jiin maa Yandios. Vasu suni ɨɨn chaa sia'an ni kuu ra, ti ka'an ra ja ɨɨn nuu ra jiin Yandios ―ni ka kachi da.
66014011	Description	Ti jandaa ndixia ja kondo'o ra nuu kayu ñu'un un chi koo ñu'ma, ti kayu ra ja kuu saa ni, nu na chiñu'un ra kuɨtɨ un xi santu tɨ xi ja kuncha jnuni tɨ yujiña ra. Ko na kachi ri ja tukaa kaña kuɨtɨ ra nuu nundo'o un. Kuu nduu kuu ñuu koo ndo'o koo nene ra nundo'o un ―ni kachi ángel un.
47004001	Faith	Ja yukan kuu ja tu xndi'i kuɨtɨ ini ri ja ka'an ri jnu'un Yandios sɨkɨ Cristo Jesús. Chi ni kunda'u ini Yandios ja ni nakaji ya ru'u ja na kundiso ri jniñu ja'a.
58013006	Faith	Ja sia'an kuu ja iyo jnu'un ndee ini jiin yo. Ja yukan kuu kachi yo: Maa Jito'o kuu ya chindee ru'u, ti tu koyu'u ri sava'ni ga jniñu ndeva'a na sa'a yɨvɨ sɨkɨ ri. Kachi yo.
45014003	Recommendation	Ti ro'o, nu yaji ra taka ni nuu, ti koto skexiko ra yɨvɨ ja tu yaji taka nuu un. Ti ro'o ja tu ka yaji taka nuu ndeyu, koto na skexiko ra nuu yɨvɨ ja ka yaji i taka ni nuu ndeyu, chi ja ni janta'u ndixia Yandios yɨvɨ un ja kuu i se'e ya.
45015005	Grace	Jandaa ndixia sa'a ya ja tu xndi'i ini yo, ti ja'a ya jnundee ini nuu yo. Ti ru'u Pablo, ñukuu xaan ini ri ja sa'a ya ja na koo ɨɨn nuu ini taka ra naa ra, chi sia'an kuni Cristo Jesús ja nɨnɨ nuu maa ya ka siuku ra.
58007027	Description	Ti maa ya tu nandɨ'ɨ ya ja sa'a ya nanu ni ka sa'a taka sutu ni ka kuña'nu Israel jana'an, ja ni ka kɨvɨ da ni ka soko da kuɨtɨ ja kuu nuu kuachi maa da xnakan, ti ni ka soko da kuɨtɨ nuu kuachi yɨvɨ naa i. Chi ɨɨn jinu ni soko ya maa ya ja'a yo ja kuu saa ni.
62003017	Sin	Nu yo'o ñava'a yo ja nandɨ'ɨ yo ja kuchaku yo, ti nde'e yo nundo'o jna'an ñani jna'an yo, ja nandɨ'ɨ da ja kuchaku da, ti yo'o saxii yo ja ñava'a yo, ti tu kunda'u ini yo ñani yo, ¿nasa kuu ja ka'an yo ja jandatu yo jnu'un Yandios, ti nu sia'an na sa'a yo nusa?
47005008	Faith	Ko nɨnɨ iyo jnundee ini ri ti ndiyo ga ini ri ja va'a ga nu na xndoo ri yɨkɨ kuñu ri ja'a ti ki'in ri nuu kuncha ri jiin jito'o ri.
60002011	Recommendation	Ñani, ru'u Pedro, kunda'u ini ri ro'o naa ra, ti sɨkɨ yukan kuu ja kanda'u ri jiin ra ja tukaa ga kɨvɨ nduu ra jiin jniñu ndeva'a ja ka sa'a yɨvɨ ñuyɨvɨ ja'a. Sia'an kanda'u ri jiin ra naa ra, chi tukaa ka yɨ'ɨ ra jiin yɨvɨ ñuyɨvɨ ja'a. Vijna ti ja ka yɨ'ɨ ra jiin Yandios. Yukan kuu ja ka kuu ra nanu yɨvɨ ñuu jika ja kanchuku ra nuu ñuyɨvɨ ja'a, ti kanuu ja tukaa kɨvɨ nduu ra jiin jnu'un kue'e naa ra.
60002017	Recommendation	Kua'a ra ja yɨñu'un nuu taka ga yɨvɨ. Kava nda'u ini jiin taka ñani jna'an ra ja suni ka kandixia i Cristo. Chiñu'un ga Yandios ti kuandatu jnu'un ya naa ra. Kua'a ja yɨñu'un nuu chaa kuu rey, chi kuña'nu ga da ja ta'u da jniñu nuu ra naa ra.
44007025	Description	Ni ndo'o ini da ja kachi jna'an da un ja Yandios ni taji maa da ja na nama da, ko tu ni ka chaku ini chaa un.
50003002	Violence	Koto ra maa ra naa ra chi ka iyo chaa tu ka kandixia ja ɨɨn ni jnu'un Cristo iyo, chi ka sakanuu da jnu'un un jiin ɨnga jnu'un. Ti chaa un ndé'é kanda da, chi yaa yukan kuankoyo da ka kɨvɨ nduu da nanu ina tu jito'o. Kuankoyo da ka sa'a ndeva'a da nava tukaa kandixia ra ni ɨɨn jnu'un Cristo Jesús. Ka kuni da ja na koo ɨɨn jnuni nuu yɨkɨ kuñu ra nava na kendo ndaa ra nuu Yandios, ko tu nijniñ un, chi tu kuajniñu kuɨtɨ.
56001016	Sin	Su'va ka ka'an yɨvɨ ka siuku jnu'un jana'an, ka ka'a i ja ka kandixia i Yandios, ko jiin jniñu kue'e ka sa'a i un, ti jini yo ja tu ka siuku ndaa i, chi ka jito u'u jna'an i, ti ni'in ini i, ti tu kaxaan ni ɨɨn jniñu ka sa'a i. Yukan kuu ja ni'in na xndaku ra nuu yɨvɨ un naa i.
45010002	Faith	Chi ka'an ndaa ndixia ri ja va'a ka sa'a i chi ka ndɨ'ɨ ini i ja ka chiñu'un i Yandios. Ko vasu sia'an ka sa'a i, tu ka chiñu'un ndaa i Yandios vasu ni xna'an ndaa ya nuu i naa i.
47001004	Grace	Maa ya kuu ja ja'a jnundee ini sɨkɨ taka nundo'o jna'an ri, ti suni kua'a ri jnundee ini nuu ñani jna'an ri ja suni ka ndo'o i nundo'o. Chi nanu ni sa'a ya ja ni ni'in ri jnundee ini, suni siukan na sa'a ri ja na ni'in ra jnundee ini naa ra.
55002015	Recommendation	Ko maa ra, ja ni ja'a Yandios inijnuni ra ja na sa'a ra jniñu ni ja'a ya nuu ra. Sia'an siin ra jiin jniñu un jiin nɨ ini nɨ añu ra nava tu kukanuu ra nu ni najaa ra nuu ya. Ti sia'an xna'an kaji ra jnu'un Yandios nuu yɨvɨ ka ñuso'o, chi yukan kuu ɨɨn maa jnu'un ndaa.
53002004	Description	Nduu ña'nu chaa un nuu maa Yandios, ti ndondaa da sɨkɨ ya, chi kachi da ja maa da kuña'nu xaan ga ja kuu maa Yandios. Ti na kunchañu'un yɨvɨ maa da. Ti ta'u da jniñu taka nuu ñuyɨvɨ ja na kunchañu'un yɨvɨ maa ɨɨn ni ga da naa i, chi tukaa ga kua'a da jnu'un ja kunchañu'un yɨvɨ sava'ni ga santu. Ni tu kua'a da jnu'un ja na kunchañu'un yɨvɨ maa Yandios chaku ya kancha andɨvɨ, chi kachi da ja maa da kuu Yandios. Nukoo da ini veñu'un Yandios, ti ta'u da jniñu nuu nɨ tu'u ñuyɨvɨ. Ti sia'an xnda'u da yɨvɨ naa i.
49006004	Recommendation	Ti ro'o ja kuu tata naa ra, tu skuɨtɨ ra ini se'e ra, chi su'va skua'nu ra i jiin jnu'un Yandios nava kuni maa Jito'o ja xna'an ra nuu i. Vii xndaku ra nuu i nava na kɨvɨ inijnuni i nasa kaka ndaa i nuu ñuyɨvɨ ja'a. Ti nu tu jandatu i, xndaku ni'in nuu i nava na nakani ichi ra i.
45008037	Grace	Ko vasu ndo'o yo nundo'o ja'a nu kanchuku yo ñuyɨvɨ ja'a, ti kundee yo sɨkɨ taka nundo'o un. Kundee yo chi ka yɨ'ɨ yo jiin Cristo, ti jandaa ndixia kuu ja kuanda'u ini ya yo'o.
44026014	Violence	Ti tendɨ'ɨ na naa na ni ka nduva na nuu ñu'un, ko saña ni jiniso'o na ɨɨn ndusu ni ka'an yu'u hebreo (ja ka'an yɨvɨ Israel), ti ni kachi: “Ro'o Saulo, tu iyo va'a ja ka kanaa ra jiin ri. Ti stuji ra maa ra, nanu sa'a xndɨkɨ nu ja'a tɨ patada punta puya”, ni kachi ndusu un.
66002009	Sin	Ti jini ri taka jniñu va'a ka sa'a ra, jiin taka nundo'o ni ka ndo'o ra, jiin ja ka kunda'u ndixia ra. Ti vasu sia'an ko ansu nda'u ndixia ra, chi su'va ka naskaya ra ja kuñava'a ra nuu Yandios ja ka kandixia ra jnu'un ri. Ti jini ri taka jnu'un ndeva'a ka ka'an yɨvɨ sɨkɨ ra, yɨvɨ ka ka'an ja ka kuu i yɨvɨ ndaa, vasu tundo kuu kuɨtɨ i, chi so mani yɨvɨ ka xndoña'an ka kuu i, chi ka jandatu i nuu maa ja'u'u.
46013006	Faith	Ni tu jajna'an ini i jiin jniñu ndeva'a ja ka sa'a ñani jna'an i. Chi su'va ndiyo ndaa ini i jiin jniñu va'a.
59001021	Recommendation	Ja sia'an kuu ja xndoo taka jniñu kue'e jiin jniñu ndeva'a ja ka ñukuu ini ra un. Ti na koo vita ini ra nava na kuanta'u ra jnu'un ya ja ja ni kɨvɨ ini ra. Chi jnu'un un sa'a ɨɨn jniñu ña'nu ja nama ya ro'o naa ra.
46003006	Grace	Nanu ja ru'u ni xndee ɨɨn ndɨkɨn lulu ja ni ka'an ri jnu'un Yandios sɨkɨ Jesús. Ti Apolos ni kuu chaa ja ni chi'i da nducha nuu ndɨkɨn lulu un, chi ja ni xndaku ndaa da maa jnu'un ya nuu ra naa ra. Ti nanu sa'a Yandios ja ja'nu ndɨkɨn lulu un, suni sia'an ni sa'a ya jiin ra naa ra ja ni ka kandixia ndaa ra jnu'un ya. Ti kuan kuixia inijnuni ra jiin jnu'un ya.
66014008	Sin	Yukan na ti ni chaa ɨnga ángel Yandios, ti ni kachi da: ―Ni kuu na'in ñuu ka'nu, ñuu Babilonia. Ni naa ñuu un chi ni sa'a yɨvɨ ñuu yukan ja na naa yɨvɨ ñuyɨvɨ, ja ni ka sa'a i jniñu ndeva'a sia'an nanu ni ka sa'a yɨvɨ ñuu yukan ―ni kachi da.
43015014	Recommendation	Ti ro'o naa ra, ka kuu ra amigo ri nu ka siuku ndaa ra jniñu ta'u ri.
62005021	Recommendation	Ro'o, se'e ri naa ra, xnaa jnu'un ka kandixia taka santu ja ni ka sa'a yɨvɨ jiin nda'a i un. Ti sia'an na koo.
55003006	Sin	Chi chaa un, kɨvɨkoyo da ve'e ñasɨ'ɨ ti xnda'u da ña'an un, vasu yayukan ni ka yaku ña ni ka chakuachi ña maa ña ja sɨkɨ jnu'un ñaa ini, chi tu ka jini kuɨtɨ ña jnu'un Yandios.
49004015	Faith	Chi su'va na ka'an ndaa na ka'an mani yo jiin ñani jna'an yo ja suni kandixia i Cristo. Na ka'an yo sia'an nava jna'an ja ka kunda'u ini jna'an yo. Sia'an na ti tukaa ka kuu yo nanu suchi kuachi, chi kuan kua'nu yo jiin taka jniñu kuni maa Cristo, chi maa ɨɨn ni ya kuu ja kuña'nu nuu yɨvɨ ya, ti yɨvɨ un ka kuu i nanu yɨkɨ kuñu ya. Ti maa ya kuu xini yɨvɨ un naa i chi maa ya kuu ja yoxnuu.
49004003	Faith	Ti maa Espíritu Santo na kuncha ya jiin ra, ti nava sia'an na nduu ɨɨn nuu ini ra naa ra, ja na kunchuku va'a kunchuku mani ra, ja ka yɨ'ɨ ra nda'a Cristo. Ti sia'an siuku naa ra.
44009005	Description	Ti ni kachi Saulo: ―Taa, ¿nau ni'in ka'an? Ti ni kachi tuku ndusu un: ―Maa ri kuu Jesús, ti ro'o kuu ja ka kanaa jiin ri.
60003015	Recommendation	Chi su'va jiin nɨ ini nɨ añu ra chiñu'un ra maa Jito'o Cristo. Ti nu ɨɨn yɨvɨ na xndichi i ro'o sɨkɨ ja ka kandixia ra jnu'un Cristo, ti nɨnɨ na kotu'va ini ra ja xndeokani ra jnu'un nuu yɨvɨ un.
44007033	Recommendation	Ti ni kachi tuku Yandios nuu da: “Tava ndijña ra, chi kachi ri ja ñu'un ii kuu nuu kandichi ra jña.
62002024	Faith	Ja yukan kuu ja ka'an ri ja na chu'un ini chu'un añu ra jnu'un ni ka jini ra naa ra, ti ni ka kandixia ra undi nuu na ni ka keja'a ra. Ti nu na kendo taka jnu'un ni ka kandixia ra undi nuu yukan ini añu ra, yukan na ti ni kuu ndaa ndixia ja ka yɨ'ɨ ra jiin Tata yo Yandios jiin Se'e ya Cristo Jesús.
43008051	Faith	Jandaa na kachi ri ja taka yɨvɨ nu na siuku ndaa jnu'un ri, tu naa kuɨtɨ i, chi ki'in i kuncha i jiin Yandios ja kuu saa ni ―ni kachi Jesús.
66020011	Description	Yukan ti ru'u Juan, ni jini ri ɨɨn mesa kuijin nuu kuña'nu, ja kancha maa Ɨɨn ya ta'u jniñu. Ti nuu maa ya ni kuxio ñuyɨvɨ jiin andɨvɨ kua'an, chi tukaa iyo nuu kunchuku.
46006013	Recommendation	Iyo ɨnga jnu'un ja ka'an yɨvɨ: ¿Ndoo ñava'a yo ndeyu nu tu kaji yo ti ndoo ñava'a yo chii nu tu chu'un yo ini? Ti jandaa kuu un, ko jaa ɨɨn kɨvɨ ti nasama ndɨ'ɨ Yandios ndɨnduu jniñu ja'a. Ni tu kuañu ni'no yo yɨkɨ kuñu yo ja kusɨkɨnchaa jna'an yo, chi ansu ni ja'a Yandios yɨkɨ kuñu yo ja kusɨkɨnchaa yo. Su'va ni ja'a ya yɨkɨ kuñu yo ja na kunukuachi yo nuu maa Jito'yo. Chi maa ya kuu ja ndito yɨkɨ kuñu yo.
45006011	Faith	Ti nuu maa ra naa ra ja ka yɨ'ɨ ra jiin Cristo, na kachi ri ja na kondo'o va'a ini ra sɨkɨ jniñu nu ni ka jika ra na ti ka kandixia ga ra Cristo, ja ni naa jni'nu un nu ni ka junukuachi ra nuu kuachi un. Ti vijna, na naku'un ini ra ja na kunukuachi ra nuu Yandios, chi ja ka yɨ'ɨ ra jiin Cristo Jesús.
47002014	Faith	Ti na kuta'u ri nuu Yandios, chi nɨnɨ sa'a ya ja kundee ri jiin taka jniñu ja ta'u ya nuu ri. Ti jandaa ndixia kuu ja ka kundee ri, chi ka yɨ'ɨ ri jiin se'e ya Cristo Jesús. Ti jajniñu ya ru'u ja kachanuu ri jnu'un Cristo nuu taka ni ñuu, nanu jichanuu ɨɨn xiko asun.
62001005	Grace	Ja'a kuu jnu'un ni xna'an Jito'o Cristo Jesús nuu ri naa ri, ti suni ja'a kuu ja ka xndaku ri nuu ra naa ra ja Yandios kuu ñundijin chi tu iyo ni ɨɨn kuachi nuu ya, iyo ndoo ya, ti tu iyo ni tɨ'lɨ ñuñaa nuu ya, chi ñuñaa un kuu kuachi.
43006037	Grace	Taka yɨvɨ ja ni nachi'i Tata ri nda'a ri ti ja ni kandixia i ru'u, yukan kuu ja nakɨnda'a ri yɨ. Ti janta'u ri taka yɨvɨ ka kuni kɨvɨkoyo nuu ri, ti tu nataji ri ni ɨɨn yɨvɨ un ja na ki'in yɨ, chi sa su'va nakinse'e ri yɨ.
58013001	Recommendation	Xndaku ri nuu taka ro'o ja ka kandixia Cristo ja na siin ra kunda'u ini jna'an ra.
58007025	Grace	Ja yukan kuu ja ndiso jniñu ya ja na nama ya yɨvɨ ja na kuchaku i ja kuu saa ni nu na natu'va i nuu Yandios sɨkɨ jniñu ni sa'a Cristo. Chi chaku ya sia'an ni ti ka'an nda'u ya ja'a i nuu Yandios.
43019015	Violence	Ti ni ka kana ko'o yɨvɨ un: ―¡Na kuū da! ¡Na kuū da! ¡Katakaa ni da na kuū da nuu nda'a cruz! ―ni ka kachi. Ti ni kachi Pilato: ―¿Ka jani ini ra ja ka'ni ri chaa ta'u jniñu nuu ra nu? ―ni kachi da. Ti ni ka ka'an sutu ka kuña'nu: ―Maa ɨɨn ni César kuu ja ta'u jniñu nuu na naa na, ti tukaa iyo ɨnga ―ni ka kachi da.
45011005	Grace	Ti sa ni undi vijna, na kachi ri ja ni nakaji Yandios jaku ni yɨvɨ Israel ja na kandixia i jnu'un ya. Ti ni nakaji ya yɨvɨ un so ja ni kunda'u ini ya nuu i.
66017002	Sin	Chaa ja ka ta'u jniñu taka ñuyɨvɨ ja'a, ni ka nchaka da ña ja ni ka yɨsɨkɨnchaa da jiin ña'an un. Suni ni ka nchaka yɨvɨ taka ñuyɨvɨ maa ña. Nanu ni ka najini i ja ka sa'a i sava'ni ga ja kuni i, nanu chaa ni ji'i ndɨxɨ, ti suni sia'an ni yɨnda'a tu maa ña'an un maa da naa da, ja ka sa'a ndeva'a da nasa kuni maa ña ―ni kachi ya.
45012010	Recommendation	Chi kanuu ga ja na kunchuku mani ra jiin taka jna'an ra, ja ka chindee jna'an ra. Ti kava yɨñu'un ra nava na ka'an yɨñu'un ga ñanijna'an ra jiin ra.
45008014	Faith	Chi taka yɨvɨ ja ka jandatu i maa jniñu ta'u Espíritu Yandios, jandaa ndixia ja maa i ka kuu Se'e Yandios.
66012003	Description	Yukan ti ni kenda ichi andɨvɨ ɨnga ja so sa'u ii ini nde'e yo nuu. Ni kenda ɨɨn koo kua'a ka'nu xaan. Ti iyo uxia xini tɨ jiin uxi ndɨkɨ tɨ, ti ndɨ uxia xini tɨ un ka ñu'un corona.
45008017	Faith	Ti jandaa ndixia kuu ja ka kuu yo Se'e Yandios, ti suni ndixia kuu ja na kua'a ya ɨɨn ta'u nuu yo, ti ta'u un kuu ja na nduña'nu yo jiin Cristo ini ñuu nuu ta'u ya jniñu. Ko nɨ kanchuku yo nuu ñuyɨvɨ ja'a, kondo'o ndixia yo nanu ni ndo'o Cristo, chi koto u'u yɨvɨ sɨkɨ yo nanu ni ka jito u'u i Cristo. Ko jiin nundo'o un satu'va Yandios yo'o ja na nduña'nu yo jiin Cristo ini ñuu nuu ta'u ya jniñu.
54005017	Recommendation	Ɨnga jniñu xndaku ri nuu ra ja kuu chaa ka ndiso jniñu nuu yɨvɨ ka kandixia un, nava na ni'in ga da ja yɨñu'un da, nu vii na xndaku da. Ti vii xna'an da jnu'un Yandios nuu ra naa ra, ti suni sia'an kua'a ra ja yɨñu'un da chaa un naa ra. Ti chindee ra jiin ja kaji da naa da.
46008007	Sin	Ko sɨkɨ kuñu ja ni soko nuu santu un, chi ansu tendɨ'ɨ yɨvɨ chaku va'a ini jnu'un xndaku ri sɨkɨ ja ni ka nchañu'un i santu un na changa ga kandixia i. Ti vijna ja ka kandixia i nu na kaji yɨ kuñu un, ti kukue'e xaan ini i kaji i kuñu un, chi jini i ja kuñu ni soko nuu santu un kuu. Ti vanuxia changa ga kujnuni va'a ini i jiin jnu'un Yandios, ti ka ndo'o ini i ja ni sa'a i ɨɨn jniñu kue'e ja ni yaji i kuñu ni soko un.
43015002	Grace	Ti maa ra naa ra, chi ka kuu ra nanu nda'a yuku tɨka'ya un. Chi nu tu sa'a va'a ra jniñu ya, ti sa'a yo nanu ja tu ja'a ra nde'e, ti sasɨɨn Tata ri ro'o, nanu ja ka'ncha yo ɨɨn nda'a nuu tɨka'ya ja tu ja'a nde'e un. Ko nu sa'a va'a ra jniñu ya, ti sandoo ga ya ro'o, nanu ja sete yo nda'a nuu tɨka'ya un nava na kua'a ga nde'e.
60005003	Recommendation	Koto nduvixi ini ra, ti kachi ra ja maa ra kuu ja ta'u jniñu nuu i, chi su'va na koo ndaa ini ra nava na kuni yɨvɨ naa i nasa kuu va'a ga kaka ndaa i nuu ichi Yandios.
52004013	Recommendation	Ñani naa ra, tukaa kuni ri ja kendo ra sia'an ni, chi kuni ri ja na kuni ra nasa ka jna'an taka ñani jna'an yo ja ja ni ka ji'i. Ti sia'an nava tukaa koo jnu'un kui'ya ini nuu ra naa ra. Chi ka kukui'ya xaan ini yɨvɨ ja tu ka jini i nachi kuankoyo ndɨyɨ un naa i.
58011029	Description	Ti sɨkɨ ja ni ka kandixia yɨvɨ Israel jnu'un Yandios ni kuu ja ni ka ya'a da nuu nducha mar, chi ni jiña ya ɨɨn ichi ma'ñu nducha Mar Kua'a un, ti yukan ni ka ya'a da, ti ni ka kejiyo da nuu ñu'un ichi. Ti suni siukan ni ka ndo'o ini chaa Egipto un ja ya'a da niku. Ko ni nasia ya nducha mar un sɨkɨ da, ti tendɨ'ɨ da ni ka ji'i.
44007020	Description	Kuiya jña ni kaku Moisés. Ni kuncha i uni yoo jiin tata i, ko ni jini Yandios ja kuu i ɨɨn suchi va'a, ti ni jajna'an ini ya maa i.
58005002	Grace	Ti xndaku vita da nuu yɨvɨ nu tu ka chaku va'a ini i jnu'un Yandios ja tu ka siuku va'a i jnu'un un. Kuu sa'a vita ini da jiin yɨvɨ un, chi suni maa da kuu ɨɨn yɨvɨ, ti suni ndo'o da taka nundo'o ja ka ndo'o yɨvɨ un.
45013012	Recommendation	Ti nava ja kuan ya'a jakuaa, ti ja kuan kuyajni kɨvɨ ja ni'in yo ta'u nuu Yandios. Nusa ti tukaa sa'a kuɨtɨ yo jniñu ndeva'a ja ka sa'a yɨvɨ kanchuku nuu ñuñaa. Ti na sa'a yo mani jniñu iyo ndaa ja ndenda ndijin nuu Yandios.
49006009	Recommendation	Ti ro'o ja ka nchaka muzu, suni sia'an sa'a ra ja koto va'a ra muzu ra. Tukaa siu'u ra da ja kuu da muzu ra, chi ja jini ra ja Jito'o ra kancha ya andɨvɨ. Ti suni maa ya kuu Jito'o maa da, ti tu sa'a ya nanu nasa kanda ɨɨn ɨɨn yɨvɨ, chi xndichi ɨɨn nuu ya tendɨ'ɨ yɨvɨ.
45012015	Recommendation	Ti nu kusɨɨ ini ñanijna'an ra, ti suni na kusɨɨ ini ra jiin i. Ti nu kukui'ya ini i, suni na ndukui'ya ini ra jiin i.
45002005	Sin	Ko iin kua'a yɨvɨ ja tu ka jandatu i nuu jnu'un Yandios. Kuni'in xaan ini, ti tu ka kuni nakani ini nuu kuachi. Ti jandaa ndixia kuu ja yɨvɨ un ka nakaya i nundo'o ja kuu maa i naa i, ti nundo'o un na chaa nuu i nuu kɨvɨ ña'nu un nu na sa'a jandaa Yandios jiin ndɨ yɨvɨ ini ñuyɨvɨ ja'a. Nu kɨvɨ ña'nu un na kachi Yandios nau kuu yɨvɨ va'a jiin nau kuu yɨvɨ ja tu va'a. Ti nuu kɨvɨ un na taji ya nundo'o xaan sɨkɨ taka yɨvɨ ja kuni'in ini i, ja tu kuni ka nakani ini i nuu kuachi i.
44014019	Violence	Yukan ti yɨvɨ ñuu Antioquía ni chakoyo nuu ka'iin Pablo jiin chaa ka jika jiin da. Suni chakoyo chaa Israel kanchuku ñuu Iconio, ni ka ska'an da yɨvɨ Listra un, ti ni ka keja'a ka kuɨtɨ ini nuu Pablo jiin jna'a da. Yukan ti ni ka ja'a yuu sɨkɨ Pablo, ti ni ji'i nuu da. Yukan ti ni ka ñu'un da Pablo undi yu'u ñuu un, chi ni ka ndo'o ini ja ni ji'i da.
43013021	Description	Nu ni ndɨ'ɨ ni ka'an Jesús jnu'un un, ti ni keja'a ndɨ'ɨ kuu ini ya ja undi kaña añu ya. Ja yukan na ti ni kachi kaji ya nuu da naa da: ―Na kachi kaji ri ja ɨɨn ra kuu ja nakua'a ru'u nuu yɨvɨ ka jito u'u ru'u ―ni kachi ya.
48003022	Faith	Ko tu kundee i siuku i jnu'un un, chi nuu tutu Yandios ja xna'an ley, suni ka'an ja tendɨ'ɨ yɨvɨ ñuyɨvɨ ja'a iyo kuachi sɨkɨ i. Ko kendo ndaa yɨvɨ nuu Yandios jiin jnu'un ni chisojnu'un ya najana'an, ti jnu'un un ka'an ja na kandixia yo maa Jesús, ya kuu Cristo. Ti ansu ja kundio ini yo kendo ndaa yo nuu Yandios nu na siuku yo ley Moisés.
66011007	Violence	Yukan ti ja ni jinu ja ka nakachi da jnu'un Yandios, ti kenda ɨɨn ja kaa nanu ɨɨn kuɨtɨ xaan, kaña nuu soko kunu xaan un. Kenda ti kanaa jiin da naa da, ti kundee ka'ni maa da.
58003014	Faith	Ko nu na siuku ndaa yo jnu'un ya nava ni keja'a yo, na ni keja'a kandixia yo jnu'un Yandios sɨkɨ Jesús, ti sia'an na siin yo undi kɨvɨ sandɨ'ɨ ni ga. Ti kɨvɨ un kuñukuu ini yo ja nduña'nu yo jiin Cristo nuu ta'u ya jniñu.
45008010	Faith	Ti nu kancha Cristo jiin ra, ti sa'a Espíritu Yandios ja kuchaku ra ja kuu taka saa ni. Sia'an sa'a ya vasu na chaa kɨvɨ ja kuū yɨkɨ kuñu ra sa'a kuachi. Sia'an sa'a Cristo chi ni kachi ya ja tukaa jna'nu ndatu ra ja kuu kuachi ra, ti ni kendo ndaa ra nuu ya.
44007052	Sin	na ni ka ja'a da tau chaa ni ka ka'an jnu'un Yandios. Ti ni ka kachi profeta un ja chaa ni ka ka'an jnu'un Yandios. Ti ni ka kachi profeta un ja chaa ɨɨn chaa va'a, ko ni ka ja'ni yɨvɨ chaa un naa da. Ni chaa Jesús, ko ro'o ni ka jnɨɨ ra ya, ti ni ka ja'ni ra ya.
48005021	Sin	Kuu kuasun ini i nuu ñani jna'an i nu ñava'a da taka ndajniñu ini ve'e da. Ka jajna'an ini i ka'ni i ndɨyɨ. Ka ji'i yɨ ndɨxɨ, ti ka sa'a i sava'ni ga viko. Ti sia'an ka sa'a i kua'a xaan ga jniñu kue'e. Ja yukan ka'an ri nuu ra naa ra nanu ni xndaku ri undi nuu, ti na chu'un ini ra nava na kukuee kunchuku ra. Ko na xndaku ni'in ri nava ni kachi ri undi nuu, ja nu na sa'a ra naa ra taka jnu'un ni ka'an ri ja'a, ni tu na nita'u kuɨtɨ ra ja najaa ra ñuu nuu ta'u Yandios jniñu.
43012036	Faith	Vijna ti maa Ɨɨn ja kuu nanu ñu'un ndijin kancha jiin ra. Vijna ti kandixia maa ya naa ra, chi sia'an na ti nduu ra yɨvɨ ka jika nuu ichi ndaa ―ni kachi ya. Jnu'un yukan ni ka'an Jesús ti kua'an ya. Ni sa'u ya kua'an ya. Ti tukaa ga ni ka jini yɨvɨ naa da nachi kua'an ya.
58003002	Faith	Ka jini va'a ra ja ni siuku va'a Jesús taka jniñu ni tatu Yandios nuu ya, nu ni taji ya na sa'a ya jniñu apóstol kuña'nu, ja kuu ya ɨɨn sutu kuña'nu ga. Ni siuku ndaa kuɨtɨ ya jniñu un nanu ni siuku ndaa ɨɨn chaa Israel jana'an ja ni nani Moisés, na ni siuku ndaa da taka jniñu ni tatu Yandios nuu da, na ni janukuachi da nuu ñuu ya, ja undi jana'an un ni kachi Yandios ja ka kuu i maa yɨvɨ nación ya, ti sia'an va'a ni junukuachi Moisés nuu i.
56003006	Grace	Jito'o Jesús, ya kuu Cristo, kuu ya ni sa'a ɨɨn jniñu ña'nu ja kuu yo'o naa yo. Ti maa Yandios ni ja'a Espíritu Santo nuu yo ja na chindee chituu ya yo'o. Na ti sa'a ga Jesús ɨɨn jniñu ña'nu un, tuja'i ni'in yo Espíritu Santo naa yo, ko vijna na ti ja kancha ya jiin yo.
44004036	Description	Sia'an ni sa'a ɨɨn chaa ni nani José. Ti apóstol un ni ka na skonani da Bernabé, chi ni ja'a da jnundee ini apóstol un naa da. Ni kaku da ñuu nani Chipre, ti ni kuu jna'an da jiin familia Leví, chaa ni kuu sutu nuu Yandios najana'an.
48006009	Recommendation	Koto ka'ncha ini yo jiin jniñu sa'a yo, chi su'va na kukutu ini yo jiin mani jniñu va'a. Chi nu na jaa kɨvɨ, ti nani'in ndixia yo ta'u nuu taka jniñu ni sa'a yo, chi ni ka jitu ndi'i ini yo nuu jniñu un.
48002019	Faith	Undi nuu, su'va ni nduku ndee ri ja siuku ri maa ley Moisés, ko ansu ja sia'an ni sa'a ri ti ja ni kendo ndaa ri nuu Yandios. Ko tuu, chi vijna kuu ri nanu ja ni ji'i ri nuu ley. Tukaa yɨnda'a ley ru'u. Sia'an kuu nava na kuchaku ri ja na sa'a ri nava kuni Yandios.
66011001	Recommendation	Yukan ti ni ja'a ya ɨɨn ku'va nuu ri ja na chikua'a ri, ti ni kachi ya: ―Kuan chikua'a veñu'un ka'nu Yandios. Ti chikua'a ra altar. Ti suni ka'u ra nasa yɨvɨ ka'iin ja ka chiñu'un i Yandios.
66014004	Description	Yɨvɨ un tu ni ka jika i ichi ndeva'a, ja kusɨkɨnchaa jna'an i. Tu ni ka ndiyo ini i jniñu ndeva'a, chi su'va ni ka sandoo i maa i jiin undi ini añu i. Yɨvɨ un ni ka chiñu'un ndaa i maa Lelu Yandios. Ni ka siuku i nava ni ka'an ya. Chi ni nama ya i ma'ñu yɨvɨ ñuyɨvɨ, ti ka kuu i nanu ɨɨn ta'u ja ka ja'a yɨvɨ nuu Yandios jiin nuu maa Lelu ya.
66009007	Description	Ti ndɨkua'yɨ un, kanda tɨ nanu kanda kayu ja ka iyo tu'va ja kin kanaa. Xini tɨ ñu'un ɨɨn corona oro. Ti kanda nuu tɨ nanu yɨvɨ.
60002016	Recommendation	Ni sasɨɨn ya ro'o naa ra ja tukaa siin ra jiin jniñu ni ka sa'a ra undi nuu, chi ja ka yɨ'ɨ ra jiin maa Yandios vijna. Ti vasu sia'an, ko tu kua'a ya jnu'un ja sa'a ndeva'a ra nuu ley iyo ñuu ra. Ti su'va sa'a ra nava kuni Yandios, chi ka junukuachi ra nuu maa ya.
54004010	Faith	Vasu na kondo'o yo taka jnu'un ndeva'a ka'an yɨvɨ sɨkɨ yo, vanuxia ni ka kandixia ndaa yo maa Yandios chaku. Ti maa Yandios chaku kuu ja nama sɨkɨ yɨvɨ ñuyɨvɨ ja'a, ko ansu tendɨ'ɨ, chi nɨnɨ yɨvɨ ni ka kandixia Cristo ni. Ti yɨvɨ yukan kuu ja keta'u i nuu ya naa i.
58010029	Sin	Nu sia'an ni kuu un, ti ¿nasa ndo'o ini ra sɨkɨ yɨvɨ ja ni ka kuxio nuu ichi Yandios? Na kondo'o xaan yɨvɨ un, chi ka jañu ni'no i Se'e Yandios, ti ka skexiko i nɨñɨ ya ja ni jatɨ ya, ti jiin jniñu ña'nu un ni kundaa kuɨtɨ jnu'un jaa un ja ni nakinse'e ya i. Ti nu na kuxio i nuu ichi ya, ti sa'a ndeva'a i sɨkɨ Espíritu Yandios, ya sa'a ja ka ni'in yo jnu'un ya ja ni ka kandixia yo Cristo Jesús.
43020021	Grace	Yukan ti ni kachi tuku Jesús jiin da: ―Na kukuee kunchuku ra naa ra. Sia'an nava ni taji Tata ri ru'u, ti suni sia'an taji ri ro'o naa ra kinkoyo ra ―ni kachi ya.
65001016	Sin	Taka chaa ka xnda'u ja'a, chi mani ka ka'an da ja kuu taka ja ka kuña'nu nuu maa da. Ka ka'an da sɨkɨ Yandios, ti ka ka'an da sɨkɨ chaa ka ndiso jniñu nuu ñuyɨvɨ ja'a. Ka kuu ichi ini da jnu'un Yandios jiin chaa ka ndiso jniñu nuu ñuyɨvɨ ja'a. Nɨnɨ ka siin da jiin jnu'un kuachi ini. Ka ka'an vixi xaan da ja mani jnu'un ndaa ka xna'an da, vasu mani jnu'un xndoña'an kuu. Ka ka'an yɨñu'un da jiin yɨvɨ nava na ni'in da jaku ja ka ñava'a yɨvɨ naa i.
66006015	Description	Ti ja yukan ni ka yu'u xaan taka yɨvɨ kanchuku nuu ñuyɨvɨ. Ni ka yu'u taka rey, jiin taka ja ka kuña'nu, jiin ja riku, jiin taka capitán, jiin ja ka ndisojniñu ña'nu, jiin muzu ja ni ka jaan yɨvɨ, jiin chaa ka sa'a jniñu ja kuu ja kuu maa da. Taka un ni ka jankɨsa'yɨ chii yau kava jiin yau kava ja iyo chii yuku.
66021008	Sin	Ko su'va ɨnga yɨvɨ ja tu kandixia, na naa kuɨtɨ i. Yɨvɨ ja yu'u i kondo'o i sɨkɨ jnu'un ri, jiin yɨvɨ ni'in ini ja tu kuni kandixia, jiin yɨvɨ ka sa'a jniñu ja jito u'u ri, jiin yɨvɨ ja'ni ndɨyɨ, jiin yɨvɨ ja ka jika jiin jnu'un sɨɨ ini, jiin yɨvɨ ja ka sa'a tasɨ, jiin yɨvɨ ka chiñu'un santu, jiin taka yɨvɨ ka xndoña'an, tendɨ'ɨ yɨvɨ yukan kinkoyo i nuu kayu ñu'un jiin azufre. Nusa ti yukan na naa i, ja kuū i jinu kuu uu.
44022016	Recommendation	Vijna, ko tu kukuee ra, ndokuɨñɨ ra, ti kuanducha ra. Kakanta'u ra nuu Jesús, ti na kenchaa ya kuachi ra”, ni kachi Ananías ―kachi Pablo.
66009008	Description	Iyo ixi tɨ ti kaa nanu ñasɨ'ɨ. Ti jnu'un tɨ kaa nanu'un ndɨka'a.
55002024	Recommendation	Ko maa ra Timoteo, kuanukuachi ndaa nuu Jito'o Jesús, ti tu kɨvɨ nduu ra jiin chaa ka ka'an ka ka'an ti ka keja'a kanaa un. Chi su'va, kava va'a ini ra jiin tendɨ'ɨ ñani jna'an ra ti va'a xndaku ra nuu i naa i. Ti ka'nu koo ini ra jiin i vasu na ka'an ndeva'a i sɨkɨ ra.
51002005	Faith	Sia'an xndaku ri nuu ra naa ra vasu jika kanchuku yo. Ti vasu sia'an, ko ñukuu ini ri ro'o naa ra, ti kusɨɨ xaan ini ri nu ni jini ri nava ka jika ndaa ra, ti ka kandixia nɨ ini ra Cristo.
60003012	Sin	Ni kachi Yandios ja iyo yɨvɨ va'a, ti maa Jito'o jito va'a ya yɨvɨ un. Ti jini va'a ya jnu'un ka jikanta'u i. Ti nde'e ndɨɨ nde'e kaji ya sɨkɨ yɨvɨ ja ka sa'a ndeva'a. Kachi tutu.
53002013	Faith	Ko ru'u naa ri, nɨnɨ ka nakuanta'u ri nuu Yandios ja kuu maa ra naa ra, chi ka kuu ra ñani ri ja ni kuu ga ini Jito'o Jesús. Chi undi nuu ni nakaji maa Yandios ro'o naa ra ja na nanita'u ra nuu ya, chi sia'an ni kunda'u ini ya yo'o undi nuu, ti sa ni xnukoo ya ñuyɨvɨ. Ni nama ya ro'o naa ra jiin Espíritu ya, chi ni sasɨɨn Espíritu ya ro'o ja na kunukuachi ra nuu maa ya. Ni nama ya ro'o vanua ni ka kandixia ndaa ra jnu'un Jesús.
66022011	Recommendation	Nusa ti yɨvɨ ja ka sa'a jniñu ndeva'a, ti na siin sa'a ndeva'a i nusa. Ti yɨvɨ ka sa'a jniñu ja tu ka jini jnukanuu, ti va'ga na siin sandee nuu i nusa. Chi tu nakani kuɨtɨ ini yɨvɨ un vasu nasa ga na ka'an yo. Ko vanuxii yɨvɨ ja ka nakutu ini jiin jniñu ndaa, ti na kachi ri ja na siin nakutu ini i ja sa'a i mani ja va'a. Ti yɨvɨ ja ni nakaji Yandios ja kɨvɨ i nuu nda'a ya, ti na kachi ri ja yukan na kendo i ―ni kachi ya.
44002038	Faith	Ni xndaku Pedro nuu da naa da, ti ni kachi da: ―Xndoo kuachi ra naa ra, ti nakani ini nuu Yandios, ti tendɨ'ɨ ra kuanducha ja ni ka kandixia ra jnu'un Jesús, ya kuu Cristo, nava na kuanka'nu ini ya nuu kuachi ra naa ra. Ti na kua'a Yandios Espíritu Santo ja na kuncha ya jiin ra naa ra.
52005015	Recommendation	Ni ɨɨn ra, koto sa'a ndeva'a ra jiin ɨɨn yɨvɨ ja ni sa'a ndeva'a jiin maa ra. Su'va ka'an va'a ra jiin yɨvɨ un. Kukutu ini naa ra, koto yuji ra sa'a ndeva'a ra jiin ñani jna'an ra. Chi su'va chindee jna'an jiin ñani jna'an ra. Ti suni sia'an sa'a ra jiin tendɨ'ɨ yɨvɨ un.
45001027	Sin	Suni sia'an sɨkɨ chaa ni ka sia da maa da jajniñu jiin ña'an, ti ni kundio ini da ka sa'a da taka jniñu ndeva'a jiin jna'an yɨɨ da. Ti ni ka sañaa chaa jiin chaa. Ti ini yɨkɨ kuñu da ni ni'in da ta'u ja kondo'o sɨkɨ ja kuu jniñu kue'e ndeva'a ni ka sa'a da.
50002018	Recommendation	Chi ja sɨkɨ jichanuu jnu'un Cristo na koo jnu'un sɨɨ ini naa ra nava suni undi ru'u na kusɨɨ ini ri.
44003019	Recommendation	Ko nakani ini nuu kuachi ra naa ra, ti kandixia ra Yandios, nava na kenchaa kuachi ra un naa ra.
66021025	Description	Ti yuxe'e ñuu un tukaa kundi'yu kuɨtɨ, ni tukaa koo jakuaa.
43006054	Faith	Ko nu na kaji ra yɨkɨ kuñu ri, ti ko'o ra nɨñɨ ri, yukan na ti, naxndoto ri ro'o nu najaa kɨvɨ ka'nu ja na sa'a ndaa Yandios kuachi yɨvɨ, ti sa kuu kɨvɨ ra ti kunchuku ra jiin Yandios ja kuu saa ni.
43019011	Sin	Yukan ti ni ka'an Jesús: ―Nu tu ni ja'a Yandios ɨɨn jniñu nuu ra niku, ti va ni tu kuu sa'a ra justicia ja'a ri. Yukan kuu ja chaa ni ka nakua'a ru'u nuu ra, yukan kuu ja ja ni'in ga ka iyo kuachi sɨkɨ ja kuu ro'o ―ni kachi ya.
59002017	Faith	Suni sia'an kuu nu ka'an ra ja kandixia ra Jesús, ti nu tu sa'a ra ɨɨn jniñu va'a, yukan ti tu ni'in jniñu kuɨtɨ jnu'un ka'an ra ja kandixia ra ya.
45008003	Sin	Chi maa ley ni ja'a Yandios nuu Moisés, tu ni nama yo'o nava tukaa jna'nu ndatu yo sɨkɨ kuachi yo. Chi nu kanchuku yo ñuyɨvɨ ja'a, va tu kundio ini yo kuandatu yo ley Yandios un, chi nɨnɨ kundio ini yo ka siuku yo jiin kuachi. Ko Yandios ni kundee ya nu ni taji ya maa Se'e ya nuu ñuyɨvɨ ja'a, ti ni kendo ya jiin ɨɨn yɨkɨ kuñu ya nanu yo'o. Ko sɨkɨ yɨkɨ kuñu yo'o, iyo ja nɨnɨ kundio ini yo ka sa'a yo kuachi. Ko sɨkɨ kuachi yo un, ni chunaa Cristo yo'o, ti jiin jniñu ya un ni ja'a jandaa Yandios ja tukaa kundee kuachi nuu ñuyɨvɨ ja'a. Jandaa ndixia kuu un, ko vasu nu kanchuku yo ñuyɨvɨ ja'a nɨnɨ kuu ja kundio ini yo ka sa'a yo kuachi un.
60003014	Recommendation	Ndatu xaan kuu ra, chi kancha Yandios jiin taka ro'o ja ka ndo'o sɨkɨ ja ka jika ndaa ra ichi ya. Ja sia'an kuu ja koto yu'u ra nde'e ra ɨɨn yɨvɨ, ti koto kukui'ya ini ra.
51003021	Recommendation	Ti ro'o ja ka kuu tata naa ra, koto skuɨtɨ ra ini se'e ra naa ra nava tu ndukui'ya ini i naa i.
66018002	Sin	Ni kana ko'o da ti ni kachi da: Ni jaa kɨvɨ ja naa ñuu ña'nu Babilonia. Ti jandaa kuu un vasu vijna ka kuña'nu maa ndaja'a ja'u'u un jiin taka nuu tachi xaan ja kanchuku ini ñuu un. Ti suni kanchuku tiji jiin taka ga nuu kuɨtɨ jña'an ja ka jika tɨ nuu tachi, ja nanu kukini ini yo.
62002022	Sin	¿Ti nau ka kuu yɨvɨ ka xndoña'an un nusa? Kuu yɨvɨ ka'an ja Jesús tu kuu ya Cristo, ya ni taji Yandios ja ndiso ya jniñu ña'nu. Ti yɨvɨ yukan kuu ja jito u'u Cristo, chi chisa'yɨ i Tata yo Yandios jiin Se'e ya Cristo Jesús.
46011027	Sin	Ko na kachi ri ja ña'nu kuu jniñu ni sa'a Jito'yo. Yukan ti nu nau yɨvɨ na kaji staa xi ko'o i jiin vasu ja tu sa'a i nanu ni kachi maa Jito'yo Cristo Jesús, ti jiin yukan nchaa kuachi yɨvɨ un, chi yɨsɨkɨnchaa i maa Jito'yo jiin nɨñɨ ya.
59002020	Faith	Ti ro'o chaa ñaa xini kuu ra, ja tu chaku ini ra, ¿va nu jani ini ra ja kuu kandixia ka'a ra xino? Ko tuu, chi nu tu sa'a ra jniñu va'a, ni tu ni'in jniñu kuɨtɨ ja ka'an ra ja kandixia ra Jesús.
43018003	Description	Ti yukan ni jaa Judas jiin kua'a xaan soldado, jiin tajnu ni ka taji sutu ka kuña'nu un jiin chaa fariseo, ti ni ka jakoyo da yukan. Ti ndinchaa kua'a ni ga ñu'un yɨtɨ ka yɨjnɨ da kuajakoyo da. Ti ka ndiso da espada jiin yujnu.
53003003	Grace	Ko maa Jito'o chi iyo ndaa ini ya, chi maa ya kuu ja kua'a jnundee ini ro'o naa ra, chi maa ya kuu ja kua'a jnundee ini ro'o naa ra, ti koto va'a ya ro'o nava tu nukoyo ra nuu kuachi.
44007021	Description	Ni jaa ɨɨn kɨvɨ ja tukaa ga ni kuu kɨsa'yɨ i ve'e i, ti ni ka chajiyo tata i maa i. Ko se'e sɨ'ɨ maa chaa ta'u jniñu un ni nani'in yɨ, ti ni na ki'in ña kua'an jiin ña. Yukan ni skua'nu ña'an un nava se'e maa ña.
66008005	Description	Yukan ti ángel un ni ki'in ya ko'o un, ti ni chu'un chitu da tɨkuañu'un ja kayu nuu altar un, ti ni jacha da sɨkɨ ñuyɨvɨ. Ti ni kanajiin ɨɨn taja. Nɨ'ɨn, ti janducha, ti ni jnaa. Sia'an ni kuu na ni te'nde sello kuu uxia.
66018003	Sin	Ti jandaa kuu ndixia un chi ñuu un kuu nanu ɨɨn ña'an ndeva'a. Ti ni sa'a ña ja yɨvɨ taka nación nanu ni ka najini i jiin jnu'un ja kaa yɨsɨkɨnchaa i Yandios. Ni ka xndoo i Yandios ti ka sa'a ndeva'a xaan i. Suni sia'an ka sa'a taka yɨvɨ ja ka kuña'nu nuu ɨnga yɨvɨ kanchuku ini ñuyɨvɨ ja'a. Ti yɨvɨ ja ka xiko i nuu yɨvɨ ñuu un, ni ka ni'in kua'a xaan i ndajniñu. Chi vanuxia ni ka nduvixi ini yɨvɨ ñuu un. Ni ka nduvixi ini i jiin ndajniñu kua'a ja ka ni'in yɨ un. Nusa ti ni tu ka sa'a i nanu ja ka xnaa i xu'un i. Ni kachi ángel un.
44026021	Violence	Ti yukan kuu ja sɨkɨ jnu'un ka'an na un, ni ka jnɨɨ yɨvɨ Israel saña ini veñu'un un, ti ka kuni ka'ni da saña.
55004004	Sin	Chi yɨvɨ un nandeokava i sɨkɨ jnu'un ndaa, ti kusɨɨ ga ini i kunso'o i jnu'un ka ka'an chaa ka xndoña'an jiin jnu'un.
43006064	Faith	Ko ka iyo sava ra ja tu ka kandixia jnu'un un ―ni kachi Jesús jiin yɨvɨ naa i. Sia'an ni ka'an Jesús chi vanuxia ja jini va'a maa ya nau yɨvɨ kuu ja tu ka kandixia, ti suni ja jini va'a ya nau kuu ja nakua'a ya nuu yɨvɨ ka jito u'u ya.
43013026	Description	Ti ni kachi Jesús jiin da: ―Na chuntoo ri ɨɨn pedazu staa stila, ti chaa kua'a ri nuu, chaa yukan kuu ―ni kachi ya. Yukan ti ni chuntoo ya ɨɨn pedazu staa stila, ti ni ja'a ya nuu Judas, se'e yɨɨ Simón, chaa ñuu Cariote.
54006020	Recommendation	Ro'o Timoteo, ja'a na xndaku xaan ri nuu ra ja na koto va'a ra taka jnu'un jini ra sɨkɨ Jito'o Jesús, ya kuu Cristo, chi ndɨ'ɨ jnu'un un chaku ini ra. Ti suni sia'an xndaku ra nuu yɨvɨ ka kandixia un ti nava tu kɨvɨ nduu i ɨnga ichi ja tu kejna'an jiin jnu'un Yandios. Ti koto sa'a ra nanu sa'a yɨvɨ ka sakanuu jnu'un ndaa jiin jnu'un xndoña'an un, chi ka ka'an i nanu ja ka iyo xaan inijnuni i, ko tu ni'in jniñu un, chi so ka xnda'u i jiin jnu'un ka ka'an i un.
44017005	Violence	Ti suni tɨjnɨ yɨvɨ Israel ka'iin un, tu ni ka kandixia. Ni ka kuu kuasun ini, ti ni ka ka'an jiin sava chaa kuxi ja ka ndo'o kue'e ini ka yaku ichi un. Yukan ti ni ka keja'a ka kanajiin ko'o da, ti yachi xaan ni ka kututu yɨvɨ ñuu un. Ti ni ka ska'an yɨvɨ un. Yukan kuankoyo da ve'e Jasón, ni ka kɨvɨ da ka nanduku da Pablo jiin Silas, ja na keni'in da chaa ti kinchaka da nuu yɨvɨ un.
62005016	Sin	Nu nau ro'o ni ka jini ɨɨn ñani jna'an ra, ja ka sa'a da ɨɨn kuachi, ko nu ansu ɨɨn kuachi ni'in ja na kuū da kuu, ti kuni ja na kakanta'u ra nuu Yandios ja kuu maa da, ti maa ya na nakua'a ya ja na kuchaku da, nu ansu ɨɨn kuachi ni'in ja kuū da kuu. Yukan kuu ja nu iyo ɨɨn kuachi ni'in ja na kuū yɨvɨ un, chi iyo ɨɨn kuachi ja na xnaa yɨvɨ un ɨɨn jinu ni, ko yukan na ti tukaa ka'an ri ja na kakanta'u ja kuu kuachi un.
43013020	Faith	Jandaa na kachi ri ja iyo yɨvɨ taji ri. Ti nu kuanta'u yɨvɨ da, suni kuanta'u da ru'u, ti yɨvɨ kuanta'u ru'u, suni kuanta'u da maa ya ni taji ru'u jiin jniñu ja'a ―ni kachi Jesús.
58012028	Faith	Ti ta'u kua'a ya nuu yo ja na ta'u yo jniñu jiin ya ja kuu saa ni, ja iyo kutu un. Ja yukan ti na nakuanta'u yo nuu ya, na chiñu'un yo maa ya, na kua'a yo ja yɨñu'un ya, nava na kusɨɨ ini ya jiin yo.
44019013	Description	Yukan ka jikonuu tɨjnɨ chaa Israel ja suni ka kenchaa da tachi xaan nuu yɨvɨ, chi ka kuu da chaa tasɨ. Ka kuni kenchaa da tachi xaan un nuu yɨvɨ jiin sɨvɨ Jesús, ti ni ka kachi da jiin tachi xaan un: ―Pablo ni ka'an jnu'un Jesús. Jiin jniñu ni ta'u Jesús ka'an ri, ti kuan kee naa ra ―ni ka kachi da.
44015040	Grace	Yukan ti kua'an Pablo jiin Silas. Ti yɨvɨ ka kandixia un ni ka jikanta'u i nuu Yandios ja na chindee ya Pablo jiin chaa kua'an jiin da tuku. Yukan ti ni ka kee da kua'an da.
63001008	Recommendation	Yukan kuu ja koto va'a maa ra naa ra nava tu xnaa ra jniñu ni ka sa'a ra, ti na ni'in ndɨ'ɨ ra ya'u ra ja kuu nuu jniñu un.
66011006	Violence	Chi ka ndiso da jniñu ka kasɨ da, ti tukaa kuun sau ja kuu nɨ kuiya ja nakachi da jnu'un Yandios. Kuu sa'a da ja na nduu nɨñɨ taka nducha. Ti suni kuu stɨvɨ da ñuyɨvɨ jiin taka nundo'o. Nu kuni da ti kuu sa'a da un nuu nuu ni, nasa kuu ini maa da.
44008021	Sin	Tu kuu sa'a ra jniñu ja'a, chi tu iyo ndaa ini ra nuu Yandios.
43017010	Faith	Chi taka ja yɨ'ɨ nda'a na, suni ja kuu maa ni kuu. Ti taka ja kuu maa ni, suni ja kuu maa na kuu. Chi vanuxia ka kandixia da saña, ti jiin jnu'un yɨñu'un kanchuku da nuu ñuyɨvɨ ja'a ti ka stuu da ja kuña'nu na.
45003012	Sin	Ndɨ'ɨ yɨvɨ tu ka siuku i ichi ya. Chi su'va ni nakaji i mani ichi yo'o. Kandio ini i ka sa'a i mani jniñu ndeva'a. Tu iyo ni ɨɨn yɨvɨ kundio ini i jniñu va'a.
50002003	Recommendation	Koto ma sa'a ra nɨnɨ ja kuu ja va'a maa ra, ni koto chundee ra jnu'un vixi yu'u ra. Chi su'va sa'a nda'u maa ra naa ra. Sa'a na kaa ja kuña'nu ga ñanijna'an ra ja kuu maa ra naa ra.
66001013	Description	Ti ma'ñu uxia candelero oro yukan kande ɨɨn ja kaa nanu maa Se'e Yɨvɨ Ñuyɨvɨ. Ñu'un ya ɨɨn sa'ma kani ja jinu undi nuu ja'a ya. Ti nu'ni jika ya jiin ɨɨn cinturón oro.
66022003	Faith	Ti taka ja ka jito u'u Yandios tukaa kuu kuɨtɨ kɨvɨ ini ñuu yukan. Maa Yandios kancha ya nuu mesa ja ta'u ya jniñu jiin Lelu ya. Yukan kanchuku yɨvɨ ya, yɨvɨ ja nuu maa ɨɨn ni maa ya ka junukuachi i. Ti ka chiñu'un i maa ya.
60004007	Recommendation	Ti ja kuan kuyajni kɨvɨ ja naa taka ja iyo. Ja sia'an kuu ja kondito ini naa ra. Ti kundiyo ini kakanta'u ra.
44014026	Grace	Yukan ni ka kɨvɨ da barco, ti kuankoyo da ñuu Antioquía nuu ni ka kee da un. Yukan ni kuu undi nuu nu ni ka jikanta'u yɨvɨ nuu Yandios ja na chindee ya Pablo jiin chaa ka jika jiin da taka nuu kinkoyo da. Ni ka nandeokuñɨ da yukan, chi ja ni ndɨ'ɨ jniñu da ni ka sa'a da.
46007028	Recommendation	Ko ja kuu ro'o chaa kuachi, nu ka kuni nanda'a ra, ti ansu kuachi kuu un. Suni sia'an ña'an kuachi, nu na nanda'a ra, suni ansu kuachi kuu un. Ko na kachi ri ja yɨvɨ ka nanda'a, kua'a ga nundo'o vaji nuu i ja koo ndo'o koo nene i nuu ñuyɨvɨ ja'a. Ti ja tu kuni ri ja kondo'o ra naa ra, yukan kuu ja ka'an ri.
49006012	Sin	Sia'an kunchuku ra chi ka kinjna'an yo jiin taka tachi u'u ka jika nuu sukun un. Ti ansu jiin yɨvɨ kanaa yo, chi kanaa yo jiin taka tachi xaan un. Kanaa yo jiin ja'u'u ja ta'u jniñu nuu yɨvɨ ja'a nava na kaka i nuu ichi ñuñaa, ja ka sa'a ndeva'a i nuu ñuyɨvɨ ja'a. Ti jiin yukan kuu ja kanaa yo.
59001005	Recommendation	Ko nu tu kujnuni ini ra sɨkɨ yukan, ti kakan ra nuu Yandios, ti maa ya na sa'a ja na nuku'un ini ra. Chi kunda'u xaan ini ya, ti tu nduxaan ya nuu ra ja ka jikan ra nuu ya.
52005019	Recommendation	Koto kasɨ ra jniñu sa'a Espíritu Santo jiin ra.
58009002	Description	Ti ni ka sa'a i ɨɨn ve'e ii ja ni ka sa'a i jiin ñɨɨ, ti ni iyo uu ve'e. Ti ini ɨɨn ve'e ja nani ve'e ii, ni kundichi ɨɨn candelero oro, jiin mesa oro ni kunchuku staa stila ii nuu.
66003018	Recommendation	Nusa ti na xndaku ri nuu ra ja tukaa ga kundiyo ini ra ni'in ra ndajniñu ja yachi ni naa, chi ka jitu ndi'i ini ra nanu ka sa'a yɨvɨ ka nakutu xaan ini ja ni'in i oro va'a, xi oro ni kayu nuu ñu'un ja ndundoo. Chi su'va na kundiyo ini ra ni'in ra maa ɨɨn ni ta'u ja kua'a maa ri nuu ra naa ra. Yukan na naskaya ra ja kuñava'a ra nuu ri. Na kundiyo ini ra ja nduña'nu ra ti nakui'na ra ɨɨn sa'ma skɨyɨ la'lɨ. Ti yukan tukaa ga kukanuu ra nanu ja vichi lɨɨ ra. Ti nava sa'a yɨvɨ kuaa ja nduku i tajna kuu nduchi i, suni sia'an na kuñukuu ini ra ni'in ra ja kua'a ri nuu ra. Sia'an ti na nakuni ra nasa kaa ra jiin undi inijnuni ra.
62005013	Faith	Chaa ri tutu ja'a nuu ro'o ja kandixia ndaa ra Se'e Yandios, nava na kuni ndaa ra ja iyo ta'u ra ja na kuchaku ra sia'an ni ga jiin ya.
43007018	Faith	Chi nu na ka'an vixi ɨɨn yɨvɨ ja kuu maa i, ti jandaa ni kuu ja nduku i ja na nakua'a yɨvɨ ja yɨñu'un nuu i. Ko ru'u, chi su'va kuni ri ja na nakua'a i ja yɨñu'un nuu maa Yandios, chi maa ya ni taji ru'u ti ndiso jniñu ri nuu ya. Yukan kuu ja ka'an ri niña jnu'un ndaa, ti tu jajna'an ini ri xndoña'an ri.
47004007	Grace	Ti taka jnu'un ka'an ri ja vii xaan kuña'nu, kuu nanu ja ñu'un ini ɨɨn kɨsɨ ñu'un, ti kuu ri nanu kɨsɨ ñu'un un, chi tu na jun'un ndee ini ri iyo ja siuku ri jniñu ni tatu Yandios nuu ri. Ti yukan jini va'a ri ja maa Yandios kuu ja chindee ru'u, nava na sa'a ri sava'ni ga jniñu ña'nu kuni ya, ja sa'a ri taka nuu ja ka'an ri jnu'un Cristo. Ti maa ya sa'a ja na siuku ri jiin jniñu un, chi ansu ndee ini maa ri kuu.
45012019	Recommendation	Ñani naa ra, koto chanda'a ra yɨvɨ nu ni sa'a ndeva'a i sɨkɨ ra. Sia chi maa Yandios na kua'a ya nundo'o i. Chi yukan ka'an tutu ii Yandios: “Maa ri kua'a nundo'o i, ti maa ri nakua'a ya'u i”, kachi Jito'yo.
43008054	Faith	Ti ni kachi Jesús: ―Nu maa ni ri na ka'an ja kuña'nu ri, ti tu nijniñu. Ko maa Tata ri kuu ya kachi ja kuña'nu ri. Ro'o naa ra, ka ka'an ra ja ka nchañu'un ra Yandios. Ko vanuxii maa ya kuu maa Tata ri, ti maa ya kua'a ja yɨñu'un ru'u.
45014020	Recommendation	Ja yukan, koto ma xnaa ra jniñu ja sa'a Yandios jiin ñani ka kandixia. Koto ma sa'a ra un sɨkɨ ja kuni kaji ra ɨɨn nuu ndeyu ja tu kuva'a ini ñani un. Jandaa kuu ja iyo ndoo taka nuu ndeyu ja ka yaji yo. Ti vasu sia'an, ko tu va'a ja kaji ra ndeyu un ja tu jajna'an ini ñani ra ja kandixia un, ja jani ini da ja kuachi kuu.
43019040	Description	Yukan na ti José jiin Nicodemo, ni ka ki'in da yɨkɨ kuñu Jesús, ni ka suku da jiin sa'ma finu, ti ni ka jaka da crema un nɨ chii sa'ma un nava iyo jnu'un ja ka sa'a yɨvɨ hebreo, ka chunduji i ndɨyɨ i.
58010034	Faith	Ti suni ni ka kunda'u ini ra nuu yɨvɨ ni ka iin vekaa ja sɨkɨ jnu'un Cristo. Ti ni ka iyo sɨɨ ini ra, tu ni ka ndɨ'ɨ ini ra ja ni ka kenchaa yɨvɨ taka ja ni ka ñava'a ra. Ko tu ni ka nandɨ'ɨ ini da un chi vi'i ga ni ka kusɨɨ ini ra ja ka jini ndaa ra ja vi'i ga ka ñava'a ra nuu Yandios, ti yukan tu naa kuɨtɨ, ti ansu ja ni ka kenchaa yɨvɨ un nuu ra naa ra.
44013023	Grace	Na kɨvɨ ni ya'a ni kachi Yandios: “Jaa ɨɨn kɨvɨ ja koo ɨɨn jna'an David, ti chaa un nama sɨkɨ yɨvɨ ti keta'u i”, ni kachi ya. Ti chaa un kuu ja nama yo'o naa yo ja ka kuu yo chaa Israel. Chaa un kuu Jesús.
46002009	Faith	Chi su'va ni siuku ya nava yoso nuu tutu ii Yandios: Taka ja ni satu'va ya ja kuu yɨvɨ mani jiin ya. Ɨɨn jnu'un ja jankɨvɨ ni jini kuɨtɨ i ja iyo. Ti ni tu ni ka jiniso'o i ja iyo, chi ni ɨɨn ja ni kii kani jnu'un nuu i. Kachi tutu.
45008011	Grace	Ti nu jandaa ndixia kuu ja ni kukutu Espíritu Yandios jiin ra naa ra, ya ja ni xndoto Jesús nuu ñuji'i, ti jiin jniñu ña'nu un, ni ja'a Yandios jandaa ja suni na xndoto ya yɨkɨ kuñu ra jiin jniñu ña'nu Espíritu ya. Ti jandaa ndixia kuu ja yɨ'ɨ kutu Espíritu ya jiin ra naa ra.
45008016	Faith	Ti maa Espíritu Santo un sa'a jiin inijnuni yo ja jandaa ndixia ka kuu yo Se'e Yandios.
48006007	Recommendation	Koto ma xnda'u ra maa ra, chi kuu nanu ɨɨn chaa saka triu, chi nastutu da nava ni saka da. Suni sia'an kuu nu kusɨkɨnchaa yo Yandios ti kachi yo ja tu jini yo jnu'un ya. Chi taka ja sa'a yo, ti ndɨ'ɨ nani'in yo. Nu na sa'a yo mani jniñu va'a ti suni sia'an nani'in yo mani jniñu va'a. Ko nu na sa'a yo mani jniñu kue'e, ti nani'in yo nundo'o.
45011022	Grace	Nusa ti kani ini naa ra ja va'a xaan ini Yandios jiin ra, ko suni nasa ni taji ya nundo'o nuu yɨvɨ Israel ja tu ni ka jandatu i jnu'un ya. Ko ni kunda'u ini ya ro'o naa ra, ja ka kuu ra yɨvɨ ɨnga nación nu kuandatu ra jnu'un ya. Ko nu tuu, ti tukaa ni'in ra jnu'un ka'nu ini nuu Yandios.
59005007	Recommendation	Ñani, nusa ti na ni'in ra jnu'un ndee ini ja kundatu ra undi kɨvɨ na ndenda maa Jito'o. Sa'a yo nanu ja yukan kuu nanu ka sa'a taka chaa ka sajniñu da nuu ñu'un da, chi kundatu kuee da undi na chaa sau ña'an xi sau kuee, ti sa naki'in da nuni va'a ja kaña nuu itu da.
55001016	Grace	Ko ja kuu Onesíforo, jikanta'u ri nuu Yandios ja na chindee ya yɨvɨ kanchuku ini ve'e da, ti na kunda'u ini ya maa da, chi tɨjnɨ jinu ni kinde'e da ja kande ri presu, ti ni chindee da ru'u. Tu ni kukanuu da vasu kande ri vekaa.
62002028	Faith	Ko vijna na kachi tuku ri, ro'o se'e ri naa ra. Siin nɨ ini jiin jnu'un Cristo Jesús, ti nava sia'an taka yo na natu'va yo nuu ya naa yo, nava nu ni ndenda ndijin ya, ti tu yu'u yo, ni tu kukanuu yo kujiin yo nuu ya kɨvɨ nchaa ya.
48005016	Recommendation	Na kachi ri ja na kani va'a ini ra ti na kuandatu ra jniñu ta'u maa Espíritu Santo, ti ansu ja kuandatu ra jniñu ndo'o ini añu ra. Chi nu kuandatu ra Espíritu Santo, ti tukaa siin ra jiin kuachi.
54001015	Grace	Na kachi ri ɨɨn jnu'un kanuu nuu ra Timoteo. Ja ni kii Cristo Jesús nuu ñuyɨvɨ, ni kii kenchaa ya kuachi yo naa yo, ti maa ri kuu ɨɨn chaa ni nchakuachi xaan ga ja kuu nuu ya.
49006010	Faith	Ru'u Pablo, vijna ti iyo ɨnga jnu'un kanuu ga ja xndaku ri nuu ra naa ra, ja ɨɨn ni se'e ka kuu yo nuu Cristo. Koto xndi'i ra ini ra, chi su'va kukutu ini sɨkɨ ja ka yɨ'ɨ ra jiin Jito'o, ti maa ya kuña'nu xaan ga. Yukan kuu ja na kua'a ya jnundee ini ro'o naa ra.
46010012	Recommendation	Ti sɨkɨ ja tu kojnuni nasa kinikava yo nuu kuachi ja kuu kɨvɨ vijna, ti va'a ga na chu'un ini chu'un añu ra ja sa'a ra mani jniñu va'a, nava tu kinikava ra nuu kuachi un. Chi nu nau ro'o ndo'o ini ja tukaa ka sa'a ra ni ɨɨn kuachi, ti koto maa ra sandau kinikava ra nuu kuachi un.
58010014	Grace	Chi ja ni soko ya maa ya ɨɨn jinu ni, ti jiin yukan ni siuku ndaa kuɨtɨ ya ja kuu saa ni ja na kendo ndaa yɨvɨ nuu Yandios.
43010031	Violence	Ti yukan ni ka kani'in chaa un yuu ja kua'a da sɨkɨ Jesús niku.
46011003	Description	Ko vijna ti kuni ri ja na chaku va'a ini ra naa ra ja kuña'nu ga Cristo nuu taka chaa, ti chaa un kuña'nu ga da ja kuu ñasɨ'ɨ da, sia'an nanu kuña'nu maa Yandios nuu Cristo Jesús.
58011036	Violence	Ti sava ga i ni ka sa'a kata yɨvɨ nuu i ja ni ka kuu ichi ini nuu i, ni ka ja'a tau i. Ti undi jiin cadena ni ka ju'ni nda'a i, ti ni ka chondee i vekaa.
58006019	Faith	Ti ka ñukuu ini yo ni'in yo ta'u ja kua'a ya nuu yo. Chi jandaa ndixia kuu ja ni ja'a ya jnu'un un nava tu na tu'u ini yo, nanu tu kanda ɨɨn barco nu na chi'i kunu yo ancla chii nducha, ti tu skanda barco un nu yɨ'ɨ ancla un. Ti sia'an kuu jnu'un ni chisojnu'un Yandios nuu yo. Chi nu na kukutu ini yo ti kuñukuu ini yo ja kɨvɨ yo nuu kancha ya, nanu ni kɨvɨ sutu kuña'nu un ichi jata sa'ma yɨndaka ini ve'e ii Yandios. Chi vijna ti yo'o ja ka ñukuu ndaa ini yo ya, ti kuu kɨvɨ yo nuu kancha maa ya vijna.
49005011	Recommendation	Koto kɨvɨ nduu ra jiin taka ja tu ni'in jniñu ja ka sa'a yɨvɨ ka sa'a ndeva'a. Chi su'va kankuachi ra sɨkɨ jniñu kue'e un.
59004011	Recommendation	Ñani, tukaa ga ka'an ndeva'a ra sɨkɨ ñani jna'an ra. Chi chaa ka'an ndeva'a sɨkɨ kuachi ñani jna'an da, yukan kuu nanu ja sɨkɨ ley Yandios ka'an ndeva'a da. Chi tu siuku da ley ja ka'an ja na kunda'u ini yo jna'an yo, ti jiin jnu'un kue'e sa'a da un kuu nanu ja tu iyo ndaa ley Yandios. Ti nu ka'an ra ja tu iyo ndaa ley Yandios, nusa ti va tu siuku ra, chi su'va ka'an ra sɨkɨ.
66021021	Description	Ti ndɨ uxi uu yuxe'e un kuu uxi uu perla. Ti ɨɨn ɨɨn yuxe'e un kuu ɨɨn ɨɨn perla. Mani niña maa oro kuu nɨ calle ka'nu ja ya'a sava ini ñuu un. Ti ndinchaa ii katuu ja janducha nuu nanu nuu ɨɨn vidrio xiñu ii.
58003006	Faith	Ti vijna ndiso jniñu maa Cristo nuu ve'e Yandios, chi kuu ya maa Se'e Yandios ja ndiso ya jniñu ve'e maa Tata ya. Ti ja kuu ve'e ya yukan ka kuu yo'o naa yo sɨkɨ ja ka yɨ'ɨ yo jiin ya. Ti yukan kuu jandaa nu nɨ ini yo na kandixia yo Cristo, ya ndiso jniñu ña'nu ja ni taji Yandios. Ti jiin yukan kusɨɨ ini yo ka ñukuu ini yo ja ni'in ta'u yo nuu Yandios.
45012009	Recommendation	Na kunda'u ndixia ini ra naa ra nuu taka ñanijna'an ra jiin jniñu sa'a ra, ti ansu ja so ka'an ra. Su'va na koto u'u ra jniñu kue'e un, chi sa'a dañu nuu jna'an ra. Su'va na kukutu ini ra sa'a ra mani jniñu va'a ja kuu ñani jna'an ra.
66011013	Violence	Ru'u Juan, ni ndakoto ga ri yukan, ti hora un ni chaa ɨɨn ñujnaa xaan. Ti ɨɨn ja kuu uxi nuu ñuu un ni naa. Ti ni ka ji'i uxia mil yɨvɨ naa i ja ni sa'a ñujnaa un. Sia'an ni kuu ti sava ga i ni ka yu'u xaan. Ti ni ka ndakuni'in i sɨvɨ maa Yandios kuña'nu ya kancha andɨvɨ.
48003020	Description	Ko nu ni ka'an Yandios jiin Abraham tu ni jajniñu ya ɨnga ja kancha ma'ñu sava, chi maa ɨɨn ni Yandios ni chisojnu'un ya nuu da.
43019010	Description	Yukan ti ni kachi Pilato jiin ya: ―¿Ndoo tu ka'an ra ja ka'an ri? ¿Va nu tu jini ra ja iyo ichi ri ja sia ri ro'o ki'in ra? ¿Ti suni iyo ichi ri ja ka'ni ri ro'o nu? ―ni kachi da?
44008032	Description	Ti nuu ka'u da un kachi sia'an: Ka jankuñɨ rɨɨ nuu chaa ka sete tɨ, ko tu ka nde'e tɨ. Ka janchaka yɨvɨ rɨɨ i nuu kuu tɨ, ko tu ka nde'e tɨ. Suni sia'an kondo'o chaa un, ko tu ka'an da.
44013021	Description	Nɨ kuiya ni chaku Samuel, ni ka jikanta'u yɨvɨ un nuu Yandios ja na koo ɨɨn chaa kaña'nu ta'u jniñu nuu da naa da. Yukan ti ni ja'a ya jnu'un ni kii Saúl, se'e Cis, ni kuu da chaa ni ta'u jniñu nuu yɨvɨ un. Ni kuu da ɨɨn jna'an Benjamín. Ni ta'u Saúl jniñu nuu yɨvɨ un nuu uu xiko kuiya.
56001010	Sin	Kuni ja na nduku ra chaa va'a ja na kundiso jniñu ña'nu un, chi ka iyo kua'a xaan yɨvɨ ni'in ini vijna, ti tu ka jandatu i nuu jnu'un Yandios. Suni ka iyo kua'a xaan yɨvɨ ka ka'an jnu'un ñaa ja tu nijniñu, ti ka xndoña'an i uu ga yɨvɨ. Ti chaa ni'in ga ini un ka kuu chaa Israel, chi ni ka kandixia da Jesús, ko sɨkɨ ja ka kuu da chaa Israel, ti ni ka nduvixi ini da, ka ka'an ndeva'a da.
44010012	Description	Ti nuu sa'ma un ka'iin taka nuu kuɨtɨ, kuɨtɨ ka iyo kuun nda'a, jiin koo, jiin taka kuɨtɨ ka jika nuu tachi.
43017022	Grace	Ni sa'a ni ja na nakuni yɨvɨ ja ɨɨn ni kuña'nu na jiin maa ni, Tata na. Suni sia'an ni sa'a na jiin yɨvɨ ka kandixia saña. Ni saña'nu na maa da naa da nava ɨɨn nuu ni ka kuu i jiin na, nava sia'an na nakuni yɨvɨ ñuyɨvɨ ja ka iyo ɨɨn nuu ini i jiin yo.
55001013	Faith	Ro'o Timoteo, siuku ndaa taka jnu'un ni xndaku ri nuu ra, ti taka jnu'un un xndaku ra nuu taka ñani jna'an yo yukan. Kundikun ndaa ra jnu'un un, ti kunda'u ini ra nuu ñani jna'an yo ja ka yɨ'ɨ jiin Cristo Jesús, suni sia'an nanu ni kunda'u ini Jesús maa yo.
43002006	Description	Ti yukan kajiin iñu tenaja yuu na'nu ja kɨvɨ kuun xiko xi undi ɨɨn ciento litro nducha chii. Ti jnu'un yɨvɨ hebreo ni kuu ja ka jajniñu i tenaja un ja kuu nducha ja ka nanda'a i jiin ja ka na sandoo i ko'o i, nava sia'an na kendo va'a i nuu Yandios.
46015034	Recommendation	Nusa ti nachu'un ini naa ra ti koto kɨvɨ nduu kuɨtɨ ga ra jiin yɨvɨ kue'e un, nava tu kɨvɨ ra nuu kuachi, chi ma'ñu ra naa ra ka iyo yɨvɨ ja tu jini kuɨtɨ i nau kuu maa Yandios. Sia'an ka'an ri nava na kukanuu ra naa ra ja ka iyo yɨvɨ kue'e un jiin ra.
49004002	Recommendation	Kava nda'u ini ti koto nda'u jna'an ra. Kuanka'nu ini nuu jna'an ra, ti ndajnu'un mani naa ra ja ka kuu ini nuu jna'an ra.
65001023	Recommendation	Kukutu ini ti nduku nasa nama ra sava ga yɨvɨ nuu kuachi i, nanu ja keni'in ra i nuu ñu'un. Ti kunda'u ini sava ga yɨvɨ un ti chindee ra i. Koto kɨvɨ nduu kuɨtɨ ra jiin kuachi i, chi nanu kuu ɨɨn sa'ma jña'an xaan, sia'an kuu yɨvɨ yɨ'ɨ jiin kuachi i. Yukan kuu ja kani ini, ti koto kɨvɨ nduu ra jiin kuachi i nu kuni nama ra yɨvɨ un.
45008028	Grace	Ti ru'u Pablo na kachi ri ja sɨkɨ ni ndumani ra jiin Yandios, ti jandaa ndixia ja taka nundo'o ja ka ndo'o ra nu kanchuku ra ñuyɨvɨ ja'a, ti jajniñu ya nundo'o un nava na ndundee ini ra nu kunukuachi ra nuu Yandios nuu ñuyɨvɨ ja'a. Ti sia'an sa'a Yandios chi ni nakaji ya yɨvɨ ja ka yɨ'ɨ i jiin ya, ti yukan ni kundaa ini ya undi na jana'an.
45016019	Recommendation	Ti taka ro'o, chi ka jini va'a yɨvɨ naa i ja ka kandixia va'a ra ti ka jandatu ra nuu ya, ti ja sɨkɨ yukan kusɨɨ ini ri. Ti kuni ri ja va'a na kutu'va ra taka jnu'un va'a ja yɨ'ɨ jiin jnu'un Yandios, chi maa ɨɨn ni jnu'un un ka'an jandaa, ansu ja sa'a ra ɨɨn jniñu ndeva'a.
58009004	Description	Ti ini yukan ni iyo ɨɨn altar niña oro, nuu kayu suxia kutu vixi. Ti suni ni iyo ɨɨn jajnu nuu kañu'un ley ni ja'a Yandios nuu Moisés, ti nɨ tu'u sɨkɨ jajnu un ni ka nakuaka i niña oro, ti ini jajnu un kande ɨɨn tɨndo'o ja ñu'un ɨɨn nuu staa ii nani maná ja kuni ka'an staa ni kii undi nuu andɨvɨ. Ti suni yukan kande yujnu sutu ni kuña'nu ni nani Aarón ja ni nenenduu yuku i, jiin laja yuu nuu yoso ley ni ja'a Yandios nuu Moisés.
45003027	Faith	¿Nusa ti kuu nduvixi ini yo sɨkɨ maa yo? Tu kuu kuɨtɨ, chi tu kuɨtɨ nduvixi ini yo sɨkɨ taka jniñu va'a ka sa'a yo, ja sɨkɨ yukan ka siuku ndaa yo taka jniñu ta'u ley ya nuu yo. Chi su'va, janta'u ya yo'o nu kandixia ndaa yo jniñu ja ni sa'a Jesús.
43014010	Faith	Kanuu ja na kandixia ra ja kancha Tata ri jiin ri, ti kancha ri jiin maa ya. Jnu'un ka'an ri nuu ra vijna, tu ka'an ri ja ñu'un xini maa ri, chi maa Yandios kancha jiin ri, ti maa ya kuu ja sa'a jniñu un.
44016022	Violence	Suni sia'an ni ka kachi tendɨ'ɨ yɨvɨ un. Yukan ni ka kachi juez nuu policía: ―Tava sa'ma da, ti kani ra yujnu sɨkɨ da naa ra ―ni ka kachi da.
43013034	Recommendation	Ko na ta'u ri ɨɨn jniñu jáá nuu ra naa ra, ja na kunda'u ini nuu jna'an ra, sia'an nanu ni kunda'u ini maa ri ro'o. Ti sia'an na kunchuku vii na kunchuku mani ra.
47005001	Grace	Ko yɨkɨ kuñu ri ja kancha ri jiin nuu ñuyɨvɨ ja'a, kuu nanu ɨɨn ve'e naa. Chi jini ri ja nu na naa, ti nakua'a Yandios ɨɨn yɨkɨ kuñu jaa, ti kuu nanu ɨɨn ve'e ja kundichi ja kuu taka saa ni undi andɨvɨ. Chi ansu kuu ɨɨn ve'e ja ni sa'a yɨvɨ jiin nda'a i, chi ja ni sa'a Yandios kuu.
43012044	Faith	Ni ka'an jaa Jesús, ti ni kachi ya: ―Yɨvɨ ja ka kandixia ru'u, ansu maa ɨɨn ni ru'u kandixia da, chi suni kandixia da undi maa Tata ri, ya ni taji ru'u.
44009013	Description	Yukan ti ni kachi Ananías: ―Ni'in Yandios, tɨjnɨ yɨvɨ ka ka'an jnu'un chaa un, ti ka ka'an da naa da ja ni ja'a xaan da nundo'o nuu yɨvɨ ka kandixia Jesús ñuu Jerusalén.
55003002	Sin	Ja kuu kɨvɨ yukan na ti nduvixi ini yɨvɨ naa i, ti kuu ini nuu maa i. Kondo'o xaan ini i nuu xu'un i, ti kuu ichi ini i jiin jnu'un nduvixi un. Ti ja kuu kɨvɨ un, ka'an ndeva'a xaan i sɨkɨ Yandios. Tukaa kuandatu i nuu tata i, nuu nana i, chi nduu nde'e i nuu tata i. Nduu kua'an yɨvɨ ti tukaa ka'an yɨñu'un i sɨkɨ jnu'un Yandios.
45005009	Grace	Nusa ti sɨkɨ jniñu ni sa'a Jesús nu ni ji'i ya ti ni jatɨ ya nɨñɨ ya, ti sɨkɨ yukan kachi Yandios ja tukaa jna'nu ndatu yo ja kuu kuachi yo, ti tukaa kuɨtɨ ini ya sɨkɨ kuachi yo un ja na taji ya nundo'o xaan nuu yo, chi vijna kendo keta'u yo nuu ya.
45014014	Sin	Ko ja sɨkɨ maa ri ja yɨ'ɨ ri jiin Jito'yo Jesús, chi kandixia ndaa ri ja tu iyo ni ɨɨn ndeyu ja tu iyo ndoo ja kuu nuu Yandios, ja tu kuu kaji yo. Ko nu ɨɨn yɨvɨ jani ini ja tu va'a ja kaji da ɨɨn nuu ndeyu, nusa ti tu kendo ndoo ndeyu un nuu maa da.
54004006	Faith	Na siin ri xndaku ri nuu ra, Timoteo. Ti sia'an kuni ri ja na xndaku ra nuu ñani jna'an yo, yɨvɨ ka kandixia jnu'un Cristo Jesús, nava tu naa ini i taka jnu'un un. Nu sia'an na sa'a ra ti junukuachi ndaa ra nuu Jito'o Cristo Jesús. Sia'an ka'an ri jiin ra ti chaku ndɨ'ɨ ini ra nava ka'an jnu'un un, chi undi nuu ni kandixia ndaa ra.
