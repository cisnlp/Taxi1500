62003016	Faith	Kotong bisa kanál sayang yang batúl dari Kristus pung conto . Te Dia sayang sang kotong , sampe Dia sarakan Dia pung diri deng mati , ko ganti sang kotong . Tagal itu , kotong ju musti sarakan kotong pung diri kasi sang kotong pung sodara dong .
43013001	Grace	Waktu hari bae Paska balóm mulai , Yesus su tau , bilang , Dia pung waktu su sampe , ko Dia musti kaluar kasi tenga ini dunya , deng kambali pi Dia pung Bapa di sorga . Ma Dia sayang mati sang Dia pung orang yang ada di ini dunya , sampe Dia sarakan Dia pung idop anteru-anteru kasi sang dong .
58003017	Sin	Ais , itu orang yang bekin Tuhan Allah pung hati panas sampe ampa pulu taon tu , sapa ? Sapa lai , kalo bukan kotong pung nene-moyang . Te dong idop babengko di tampa sunyi , sampe dong mati , ais dapa kubur di situ .
60001014	Recommendation	Bosong musti dengar-dengar sang Tuhan Allah , sama ke ana-ana dengar-dengar sang dong pung mama-bapa . Dolu , bosong balóm mangarti Tuhan pung jalan idop yang batúl . Ma sakarang bosong su mangarti . Jadi , jang idop iko bosong pung kapingin bekin jahat lai . Te itu bosong pung jalan idop yang lama .
45011032	Grace	Sakarang , Tuhan lia orang Yahudi sama deng orang bukan Yahudi . Te dong samua sonde bekin iko Dia pung mau , sama ke dong ada takurung deng sonde tau jalan kaluar . Dia kasi biar bagitu , ko Dia bisa kasi tunju Dia pung rasa kasian sang samua orang .
66006006	Description	Ais ju beta dengar tingka ke ada satu suara yang datang dari itu 4 binatang luar biasa pung teng-tenga . Itu suara kasi tau , bilang , “ Nanti ada musim lapar yang hebat di bumi . Orang pung gaji satu hari , cuma mampu béli barás tiga mok ; barás bagus , na , cuma dapa satu mok sa . Ma nanti kalo itu musim lapar su sampe , orang sonde bole bekin rusak pohon saitun deng pohon anggor di kabón dong . ”
59004010	Recommendation	Kalo bosong batúl-batúl mangarti , bilang , bosong memang sonde pantas di Tuhan Allah pung muka , nanti Dia angka bosong jadi orang yang pantas di Dia pung muka .
44017031	Grace	Dia ju su tunju satu waktu , ko mau hukum ini dunya pung isi samua , tagal dong pung sala-sala dong . Deng Dia tunju memang satu Orang jadi Dia pung Hakim . Nanti itu Orang kasi jato hukum deng batúl . Sakarang , su taráng , itu Hakim tu , sapa . Andia , Dia yang su mati , ma yang Tuhan Allah su kasi idop kambali sang Dia . ”
43019002	Description	Itu tantara dong ju ame pohon baduri pung takis ko mala'e bekin topi . Ais dong tendes itu topi baduri pi Yesus pung kapala , ko bekin maen-maen , sama ke dong mau angka raja baru pake topi jabatan . Ju dong kasi pake sang Yesus satu baju panjang warna ungu sama ke raja-raja dong biasa pake . Tarús dong olok barmaen sang Dia , bilang , “ Idop , orang Yahudi pung raja ! ” Dong ju tampeleng barmaen sang Dia .
54005014	Recommendation	Ada lebe bae , janda yang masi muda dong kawin ulang sa , ko biar dong barana , deng urus dong pung ruma tangga sandiri . Deng bagitu , orang yang musu sang kotong sonde dapa alasan ko bekin busuk kotong pung nama .
43014011	Faith	Parcaya sang Beta waktu Beta bilang , Beta ada ta'ika bae-bae deng Beta pung Bapa , deng Dia ju ta'ika bae-bae deng Beta . Ma kalo bosong sonde bisa parcaya bagitu , na , parcaya sa sang Beta tagal bosong su lia itu hal yang Beta ada bekin dong .
66020014	Violence	Ais itu ju , Tuhan Allah lempar buang Mati pi dalam itu laut api yang manyala sonde pake barenti tu . Dia ju lempar buang Tampa Orang Mati , pi dalam itu laut api tu . Te itu laut api tu , andia tampa mati yang kadua .
58009026	Description	Te kalo Dia musti maso tiap taon sama ke kapala agama yang lama tu , dia pung arti , bilang , Dia musti mati ulang-ulang kali . Ma Dia sonde bekin bagitu . Te Dia jadi korban cuma satu kali sa , ko angka buang samua sala yang orang bekin , mulai dari dunya pung mula-mula sampe dia pung abis .
44013018	Description	Ais itu , dong idop bapinda-pinda di itu tampa kosong sampe ampa pulu taon . Biar dong kapala batu tarús , ma Tuhan antar sang dong deng sabar sa .
46011033	Recommendation	Jadi , sodara sayang dong ! Kalo bosong bakumpul ko makan di Tuhan pung meja , na , satu musti tunggu sang satu .
66006012	Violence	Ais , itu Domba Ana buka segel nomer anam . Takuju sa , beta dapa lia tana goyang yang bésar . Ju matahari jadi galáp sama ke kaen itam , deng bulan jadi mera sama ke dara .
58011035	Violence	Ada ju mama-mama yang tarima kambali dong pung kelu , yang Tuhan su kasi idop kambali . Ma ada yang kaná siksa , tagal dong parcaya sang Tuhan Allah . Dong lebe suka mati , ko biar dong jang bale balakang sang Tuhan . Te dong sonde putus hubungan deng Dia . Jadi , dong ada baharap , bilang , nanti Tuhan angka sang dong ko dapa idop yang lebe bae lai di sorga .
44016037	Violence	Dengar bagitu , ju Paulus sonde mau tarima bae . Ju dia kasi tau bale sang tukang jaga dong yang bawa itu pasán tadi , bilang , “ Jang bagitu ! Te botong ni , ada pung hak warga Roma . Jadi botong tuntut botong pung hak ! Pamarenta dong musti urus botong pung parkara ni , iko atoran . Iko dia pung batúl , musti dudu parkara dolo , baru hukum orang . Ma dong sonde bekin bagitu . Dong sonde dudu parkara dolo , ko cari tau botong pung sala apa , ma dong su firuk barmaen sang botong di orang banya pung muka . Sonde ada pung alasan apa-apa , ju dong lempar buang sang botong pi dalam bui . Ini su taráng-taráng , dong langgar pamarenta Roma pung atoran . Abis sakarang , dong mau kasi kaluar sambunyi-sambunyi sang botong dari dalam bui , ko biar orang sonde dapa tau , bilang , botong pung sala apa ? Sonde bisa bagitu ! Suru itu bos dong datang sandiri ko kasi lapás sang botong . Bagitu dolo , baru botong tarima . ”
45013009	Recommendation	Te itu Atoran dong bilang , “ Jang maen serong ; jang bunu orang ; jang pancuri ; jang kapingin dapa orang laen pung barang , ” deng laen lai . Kalo mau bekin iko samua Atoran dong , musti bekin iko ini Atoran satu , yang bilang , “ Lu musti sayang orang laen dong , sama ke lu sayang lu pung diri sandiri . ”
62003003	Faith	Samua orang yang ada batunggu-tunggu sang Kristus pung datang tu , tantu dong bekin barisi dong pung idop , ko idop barisi sama ke Kristus .
45007022	Faith	Padahal , beta pung dalam hati paling sanáng , kalo beta ada pikir so'al Tuhan pung Atoran .
50004004	Recommendation	Tagal bosong su maso jadi Tuhan pung orang , andia ko bosong pung hati musti sanáng siang-malam . Beta kasi tau ulang lai : bekin bosong pung hati sanáng tarús !
66001012	Description	Dengar bagitu , ju beta bale balakang ko mau lia sapa yang omong tu . Ma beta dapa lia lampu te'oek tuju biji yang ada tadudu di atas tampa taro lampu yang bekin dari mas .
58003018	Sin	Ais , itu orang dong yang kaná kutuk dari Tuhan Allah sampe sonde bole maso di itu tana , ko barenti cape sama-sama deng Dia tu , sapa ? Sapa lai , kalo bukan kotong pung nene-moyang . Te dong sonde mau dengar sang Tuhan Allah . ”
43010008	Sin	Samua orang yang datang lebe dolo dari Beta , dong sama ke pancuri . Biar dong pange-pange , ma domba dong sonde dengar sang itu orang dong .
60002018	Recommendation	Orang suru-suru dong ! Dengar-dengar sang bosong pung bos dong , deng taro hormat sang dong . Jang cuma dengar-dengar sang bos yang hati bae deng manis sa . Ma , andekata bosong pung bos jahat talalu , na , bosong musti dengar-dengar sang dia ju .
44006013	Description	Dong pung saksi palsu dong omong karang-karang so'al Stefanus , bilang , “ Ini orang maen omong jahat tarús-tarús so'al Ruma Sambayang Pusat . Deng dia ju suka omong bekin rusak Tuhan Allah pung parenta dong yang ba'i Musa su kasi turun datang sang kotong .
47005018	Faith	Samua ni , Tuhan Allah yang bekin . Dia yang bekin dame ko kotong babae kambali deng Dia , tagal Kristus su hapus buang kotong pung sala . Ais Dia ju kasi tugas sang kotong , ko kotong ju kasi tunju jalan ko biar orang laen ju bisa badame kambali deng Tuhan Allah .
59005010	Recommendation	Sodara dong ! Iko conto dari Tuhan pung jubir dong . Biar dong dapa susa macam-macam , ma dong tahan susa tarús .
44002021	Faith	
66007012	Faith	deng manyanyi , bilang , “ Batúl ! Batúl tu ! Botong ju puji-puji sang Tuhan Allah ! Botong ju angka tinggi-tinggi Tuhan pung nama ! Tuhan pung akal tu , jitu talalu . Tuhan pung kuasa tu , bésar sakali . Tuhan pung kuat tu , hebat talalu . Botong minta tarima kasi sang Tuhan tarús-tarús . Botong kasi hormat sang Tuhan sonde putus-putus . Batúl ! Andia tu ! ”
60003003	Recommendation	Parampuan pung manis tu , bukan dari apa yang kantara dari luar . Conto ke : bagaya bekin rambu deng model macam-macam , ko , bastél lebe-lebe pake mas-perak , ko , pake pakean mahal-mahal yang sonde sopan .
55001008	Faith	Jadi , jang malu omong so'al kotong pung Bos . Deng jang malu tagal beta ni orang bui . Te beta maso bui ni , gara-gara beta layani sang Dia . Naa ! Kalo lu pi kasi tau itu Kabar Bae , lu musti siap-siap ko pikol susa sama ke botong . Kalo lu dapa susa bagitu , Tuhan nanti bekin kuat sang lu .
43017019	Description	Beta jaga Beta pung diri ko barisi tarús kasi sang Bapa . Deng bagitu , Beta pung orang ju jaga dong pung diri ko barisi tarús kasi sang Bapa . Te Bapa pung Kata-kata yang batúl , yang bekin dong sarakan dong pung diri anteru-anteru sang Bapa . ”
66003002	Recommendation	Jadi bangun su ! Bekin tamba kuat bosong pung parcaya yang su amper abis tu . Te Beta su pareksa apa yang bosong su bekin tu , ma sonde ada yang batúl di Tuhan Allah pung mata .
66016004	Description	Ais , ana bua nomer tiga po'a buang dia pung bokor pung isi pi kali deng mata aer dong . Ju itu aer samua jadi dara .
45005002	Faith	Kristus kasi tunju Dia pung hati bae sang kotong bagitu , tagal kotong parcaya sang Dia dolo . Andia ko kotong pung hati bisa jadi kuat . Deng kotong ju hati babunga , tagal botong tau , bilang , nanti Tuhan mau angka kotong ko iko rasa Dia hebat .
49005005	Sin	Inga bae-bae ! Te Tuhan Allah sonde tarima orang yang idop kamomos , deng orang yang maen serong deng orang yang bukan dia pung laki , ko dia pung bini ! Dong sonde bisa maso jadi Kristus pung orang , deng Tuhan Allah sonde jadi dong pung Raja . Tuhan Allah ju sonde tarima orang saraka , tagal dong seti buang sang Dia , deng angka tinggi-tinggi hal laen dong .
58011008	Faith	Ba'i Abraham ju parcaya sang Tuhan Allah . Tagal itu Tuhan Allah pange sang dia , bilang , “ Bram , é ! Kaluar kasi tenga lu pung kampong ko pi di satu tampa yang nanti Beta kasi tunju sang lu . Te itu tana nanti jadi pusaka kasi lu pung turunan dong . ” Dengar bagitu ju , dia bekin iko Tuhan pung mau , biar dia sonde tau mau pi mana .
49005018	Recommendation	Jang mabo , te nanti itu minuman yang ator sang bosong . Ma buka bosong pung hati ko biar Tuhan Allah pung Roh Barisi yang ator sang bosong .
61002002	Sin	Biar bagitu , ma banya orang nanti iko sang dong , deng bekin sambarang-sambarang yang sonde tau malu . Nanti orang omong tar bae so'al ajaran yang batúl , gara-gara dong pung bekin-bekin tu .
49002018	Faith	Jadi , botong orang Yahudi deng bosong yang bukan Yahudi sama-sama dapa jalan ko pi di kotong pung Allah Bapa , tagal Yesus su buka jalan kasi kotong samua . Deng Tuhan Allah pung Roh Barisi ju ada kasi tunju itu jalan sang kotong samua .
44021025	Recommendation	Ma buat orang bukan Yahudi yang su parcaya sang Tuhan Yesus , kotong su kirim surat kasi sang dong . Kotong su kasi tau kotong pung putusan tempo hari tu , bilang , dong sonde parlú iko kotong pung atoran adat Yahudi samua . Yang dong musti inga ko bekin iko , andia : jang maen serong deng orang yang bukan dong pung laki , ko , dong pung bini . Jang campor deng barang sosonggo , deng jang makan yang bekin sodara orang Yahudi dong noju sang bosong . Conto ke : jang makan daging sosonggo ; jang makan dara ; deng jang makan daging dari binatang yang mati taceke . ”
44005003	Sin	Ma Petrus togor sang dia , bilang , “ Weh ! Ananias ! Lu pung talalu lai ! Karmana ko lu sampe hati sambunyi doi dari tana yang lu su jual tu ? Lu pung hati su talalu jahat , tagal lu iko setan dong pung bos pung mau . Lu barani putar-balek deng Tuhan Allah pung Roh yang Barisi !
49004014	Recommendation	
46006009	Sin	Bosong tingka ke sonde mangarti ini hal dong ! Padahal , orang yang sonde suka bekin yang batúl , sonde mungkin bisa maso jadi Tuhan Allah pung kelu dong . Jang kasi biar bosong pung diri kaná tipu , ko bosong bekin sala ! Orang yang maen parampuan , yang maen songgo , yang maen serong deng orang yang bukan dong pung laki ko bini , laki-laki yang batidor deng laki-laki ,
58010025	Recommendation	Te beta su dengar ada orang saparu yang sonde mau bakumpul lai deng dong pung sodara orang parcaya dong . Ma jang bagitu ! Te bosong musti bakumpul ko kasi kuat satu deng satu pung hati . Lebe-lebe lai , tagal Tuhan pung waktu datang kambali su deka-deka . Kasi inga sang dong bagitu !
51003005	Sin	Andia ko bosong musti angka buang bosong pung kapingin bekin jahat dong . Conto ke : kapingin maen serong deng orang yang bukan lu pung laki ko lu pung bini ; kapingin bekin hal-hal kamomos dong ; kapingin bekin iko lu pung hawa nafsu ; kapingin bekin jahat macam-macam ; deng saraka yang cuma mau samua jadi lu pung sa ( padahal itu sama ke lu ada songgo , te lu angka tinggi-tinggi sang hal laen yang seti buang sang Tuhan ) .
52005008	Faith	Ma bosong jang bagitu , te kotong ni su idop dalam taráng . Bosong musti jaga diri . Kalo bosong parcaya tarús sang Tuhan , deng basayang , itu sama ke tantara yang pake pele dada . Deng kalo bosong harap tarús sang Tuhan Yesus yang kasi salamat sang bosong dari Tuhan Allah pung mara , itu sama ke tantara yang pele kapala pake topi waja .
55001007	Grace	Te Tuhan Allah pung Roh sonde bekin kotong jadi orang pana'u . Ma Dia bekin kotong jadi orang yang mampu deng parcaya diri , yang tau basayang , deng yang tau kekáng diri bae-bae .
62002004	Sin	Orang bisa sa omong , bilang , “ Beta ada kanál sang Tuhan Allah . ” Ma kalo dia sonde bekin iko Tuhan pung parenta , na , dia tu , tukang putar-balek yang omong laen , bekin laen .
50002002	Faith	Kalo bosong bekin bagitu , na , beta pung hati babunga . Lebe-lebe lai , kalo bosong idop basayang deng satu hati , idop deng satu tujuan , deng ba'akór ko karjá sama-sama .
43007030	Description	Ais ju , dong coba tangkap sang Dia . Ma sonde ada yang bisa pegang ame sang Dia , te Dia pung waktu balóm pas .
54006018	Recommendation	Kasi tau sang dong ko pake dong pung harta ko bekin yang bae . Dong musti rajin-rajin bekin yang bae . Dong musti buka tangan ko tolong orang laen dong , deng suka bagi-bagi berkat yang Tuhan kasi sang dong .
43018030	Description	Ju dong manyao , bilang , “ Bagini , pak . Kalo Dia ni , bukan orang jahat , pasti botong sonde datang ganggu sang pak . Apalai sarakan sang Dia pi di pak pung tangan . ”
45014006	Faith	Kalo orang yang pikir ada hari yang lebe bae dari hari laen dong , dia bekin bagitu ko kasi tunju hormat sang kotong pung Bos . Orang yang makan daging deng makanan laen dong , bisa makan ko kasi tunju hormat sang kotong pung Bos , te dia minta tarima kasi sang Tuhan . Bagitu ju deng orang yang sonde makan daging . Dia ju mau kasi tunju hormat sang kotong pung Bos , deng dia ju minta tarima kasi sang Tuhan .
45012012	Recommendation	Bosong pung hati musti sanáng siang-malam , te bosong su tau Tuhan mau bekin karmana kasi sang bosong . Batahan kalo dapa susa . Sambayang siang-malam ; jang cape .
44024023	Description	Ais dia suru parwira satu ko pi tahan sang Paulus . Ma dia parenta ko kasi sadiki bebas sang dia , deng jang larang dia pung tamán dong ko datang layani sang dia .
46013007	Description	Sayang tu , tahan banting . Sayang tu , parcaya tarús . Sayang tu , baharap tarús . Sayang tu , batahan tarús .
47004013	Faith	Dalam Tuhan pung Tulisan Barisi ada yang tulis , bilang , “ Tagal beta parcaya sang Tuhan , andia ko beta omong . ” Botong pung pikiran , ju sama . Tagal botong parcaya sang Tuhan , andia ko botong musti omong kasi tau orang so'al Dia .
52005014	Recommendation	Sodara dong ! Masi ada lai barapa hal yang botong mau kasi inga bagini : itu pamalas dong , togor sang dong ko dong karjá batúl-batúl . Yang tawar hati dong , bekin kuat sang dong . Yang lemá dong , bela sang dong . Ais sabar deng orang dong samua .
66016010	Description	Ais , itu ana bua nomer lima po'a buang dia pung bokor pung isi pi di itu binatang buas pung korsi parenta . Takuju sa ju , galáp gulita tutu ame samua orang yang songgo sang dia , sampe dong makan gigi , ko biar dong bisa tahan sangsara .
48006016	Grace	Beta minta ko Tuhan Allah kasi tunju Dia pung sayang sang samua orang yang iko beta pung ajaran ni , ko dong bisa idop aman deng dame . Te dong su jadi Tuhan Allah pung bangsa yang baru .
44018025	Faith	Dia parná dengar carita so'al Yesus , deng dia suka carita ulang kasi orang laen . Dia carita deng samangat , deng apa yang dia omong tu , memang batúl . Cuma dia balóm mangarti samua hal . Dia cuma tau Yohanis sarani orang , kalo dong su barenti dari dong pung sala-sala dong .
46010031	Recommendation	Jadi , bosong mau makan ko , minum ko , bekin apa sa , na , bekin samua-samua ko bosong kasi tunju Tuhan Allah pung nama bae .
62002027	Recommendation	Bosong su tarima Tuhan pung Roh Barisi , deng bosong ju su idop ta'ika deng Dia . Jadi , bosong sonde parlú orang laen ko ajar sang bosong lai . Te Tuhan pung Roh su cukup , tagal Dia bisa ajar samua hal yang batúl . Dia sonde putar-balek , sama ke itu tukang tipu dong . Jadi , pegang kuat-kuat sang apa yang Dia su ajar , ko bosong idop satu hati tarús deng Kristus .
59002026	Faith	Parcaya yang sonde ada pung hasil tu , sama ke badan yang sonde ada pung napas , andia , mati . Bagitu ju , kalo orang bilang dia parcaya sang Tuhan , ma sonde ada bekin hal yang bae ju , itu omong kosong sa ! Itu bukan parcaya yang idop .
44027035	Description	Omong abis bagitu , ju Paulus angka ame roti . Ais Dia sambayang minta tarima kasi sang Tuhan di dong samua pung muka . Abis itu , dia ame satu potong ko makan .
44015020	Sin	
44023003	Sin	Ju Paulus balas sang Ananias , bilang , “ Nanti Tuhan Allah tampar balas sang lu . Te lu memang manusia macam ke tiang yang baru kaná cet di luar , ma ane-ane su makan bekin hol dia pung dalam . Lu dudu di sini , ko bekin diri pura-pura suci . Abis , lu mau hukum sang beta iko kotong pung atoran adat . Ma lu sandiri langgar itu atoran waktu lu suru dong tampar sang beta . ”
45008001	Description	Jadi , Tuhan Allah sonde kasi hukum sang orang yang ta'ika deng Yesus Kristus !
52005009	Grace	Tuhan Allah sonde pili ame sang kotong ko kaná Dia pung hukum . Ma Dia pili ame sang kotong ko dapa salamat , tagal kotong parcaya sang Yesus Kristus , kotong pung Bos .
66020008	Violence	Ais dia pi putar-balek bangsa-bangsa yang dong subu , bilang , Gog deng Magog , yang datang dari mana-mana di dunya . Nanti dia kumpul dong pung orang ko pi baparáng . Dong pung banya , sama ke biji pasir di laut pung pinggir .
46006011	Grace	Padahal , dolu bosong saparu memang bagitu ju ! Ma Tuhan Allah su hapus buang bosong pung sala-sala dong ko bekin barisi sang bosong . Deng Dia ju su buka jalan ko bosong bisa babae kambali deng Dia . Dia bekin samua tu , tagal bosong ta'ika deng kotong pung Bos Yesus Kristus , deng tagal bosong ju ta'ika deng Tuhan pung Roh .
55001012	Faith	Itu samua bekin beta sangsara di dalam ini bui . Ma beta sonde malu ! Tagal beta tau sapa yang beta parcaya , andia Tuhan Yesus . Deng beta ju tau batúl , bilang , Dia yang taro ini tugas di beta pung tangan , Dia yang mampu jaga ini tugas , deng Dia yang bekin beta mampu kasi jalan ini karjá sampe Dia datang kambali lai .
49006018	Faith	Kalo bosong mau badiri kuat-kuat , na , bosong musti sambayang tarús-tarús pake Tuhan Allah pung Roh Barisi pung kuasa . Bajaga tarús , deng jang barenti sambayang kasi sang Tuhan pung orang samua di mana sa .
52001001	Grace	Salam dari beta , Paulus , deng dari beta pung tamán , Silas deng Timotius . Ini surat , botong kirim kasi bosong jama'at samua di kota Tesalonika . Bosong tu , yang pili ko iko sang Tuhan Allah , kotong pung Bapa , deng iko sang Yesus Kristus , kotong pung Bos . Botong minta ko Tuhan Allah kasi tunju Dia pung hati bae sang bosong , ko biar bosong bisa idop aman deng dame .
50004005	Faith	Bosong ju musti hati manis sang samua orang . Deng jang lupa , bilang , Tuhan Yesus su deka-deka mau datang kambali .
46011026	Faith	Tiap kali bosong bekin ini acara ko makan roti bagini deng minum dari galás bagini , sampe Beta datang kambali , itu sama ke bosong ada carita ulang so'al Beta pung mati . ”
59005015	Faith	Deng kalo bosong sambayang kasi orang saki , deng parcaya batúl-batúl sang Tuhan , nanti Tuhan bekin bae sang itu orang . Deng kalo itu orang su bekin sala , Tuhan nanti hapus buang dia pung sala-sala dong .
55001003	Faith	Siang-malam , beta sambayang kasi sang lu . Beta salalu minta tarima kasi sang Tuhan Allah , tagal lu iko tarús sang Dia . Beta layani sang Dia deng hati barisi , sama ke kotong pung ba'i-ba'i dong layani sang Dia .
66006016	Description	Dong suru sang gunung-gunung deng batu bésar dong , bilang , “ Biar jato ko tutu ame sang botong su ! Sambunyi sang botong ko Dia yang dudu di atas itu korsi parenta bésar tu , sonde bisa dapa lia sang botong lai . Deng itu Domba Ana sonde bisa hukum sang botong lai .
66002017	Description	Naa ! Dengar bae-bae apa yang Tuhan pung Roh ada kasi tau sang Dia pung jama'at dong . Orang yang batahan iko sang Beta sampe dia mati , nanti Beta kasi dia makan roti manna dari sorga yang ada tasimpan bae-bae . Nanti Beta ju kasi sang dia batu puti satu yang ada tatulis dia pung nama baru . Cuma dia sandiri sa yang tau itu nama , ma orang laen sonde tau . ’ ”
61002003	Sin	Itu guru putar-balek dong , tukang balalas . Dong bakarang macam-macam ko dong bisa tipu ame bosong pung doi . Ma jang lupa , te Tuhan Allah jadi Tukang Putus Parkara yang sonde parná tidor . Dari dolu , Dia su siap ko hukum sang dong . Nanti dong ancor buang .
53002011	Sin	Andia ko Tuhan Allah tutu dong pung hati dari yang batúl , ko biar dong parcaya itu putar-balek dong samua .
45002024	Sin	Te dari dolu , ada tatulis dalam Tuhan pung Tulisan Barisi , bilang , “ Tagal bosong orang Yahudi pung jahat , andia ko orang laen dong suka bekin hina sang Tuhan Allah pung nama bae . ”
55003008	Sin	Lu inga carita Yanes deng Yamres , to ? Itu waktu dong dua bamalawan deng ba'i Musa . Itu guru yang sakarang tu , dong pung model ju bagitu . Dong malawan ajaran yang batúl . Dong pung pikiran su rusak , deng dong pung parcaya palsu .
66003019	Recommendation	Kalo orang yang Beta sayang bekin sala , Beta togor deng hukum sang dong , ko biar dong jadi bae . Jadi bosong musti bekin lurus bosong pung hati , ko bosong batúl-batúl samangat iko sang Beta .
45005001	Faith	Jadi , tagal kotong parcaya sang Tuhan Allah , andia ko Dia cap sang kotong orang hati lurus . Ais kotong pung hati su jadi barisi kasi sang Tuhan , tagal kotong pung Bos Yesus Kristus , yang Tuhan su kirim datang , ada buka jalan ko kotong bisa badame bagitu .
54004016	Recommendation	Jaga ko lu salalu idop lurus . Deng jaga ko lu salalu ajar yang batúl . Kalo lu bakuat deng itu samua , nanti Tuhan buka jalan kasi lu deng orang-orang yang dengar sang lu , ko biar bosong talapás dari hal yang jahat dong .
44026011	Violence	
48005019	Sin	Orang yang bekin-bekin iko manusia pung mau tu , conto ke : orang yang maen serong deng orang yang bukan dia pung laki ko dia pung bini , orang yang pung pikiran kotor , yang sonde tau malu ,
46003007	Grace	Jadi , orang yang tanam bibit sonde ada pung arti . Deng yang siram itu bibit ju sonde ada pung arti . Cuma satu hal yang ada pung arti . Andia Tuhan Allah . Tagal Dia yang bekin itu bibit batumbu .
46001007	Faith	Jadi , bosong su tarima samua hal yang bae , yang Tuhan bagi kasi Dia pung orang dong . Sonde kurang satu apa ju . Ais bosong batunggu-tunggu itu hari , yang nanti Tuhan buka kasi tunju kotong pung Bos Yesus Kristus , sang samua orang .
66014002	Description	Ais beta dengar satu suara dari langit . Dia pung bunyi tu , bésar sama ke aer tarjún deng karás sama ke guntur . Ma itu suara tu pung bagus lai , sama ke ada banya orang maen sasando .
44010043	Faith	Dari dolu kala , Tuhan Allah pung jubir samua ju tunju sang ini Yesus , bilang , samua orang yang parcaya sang Dia , nanti Tuhan Allah tarima sang dong , deng Tuhan nanti hapus buang dong pung sala-sala dong . ”
45002007	Faith	Te orang yang bekin hal bae tarús-tarús , nanti Dia kasi sang dong , idop yang batúl yang sonde putus-putus . Dong yang tarima hormat , nama bae , deng idop tarús-tarús deng Dia .
66001004	Grace	Salam dari beta kasi Tuhan pung tuju jama'at di propinsi Asia . Beta minta ko Tuhan Allah kasi tunju Dia pung hati bae ko bosong bisa idop aman , dame , deng tanáng . Te Tuhan Allah su ada memang dari dolu kala . Dia ada sakarang , deng nanti Dia ada tarús sampe salamanya . Beta ju minta ko Dia pung Roh kasi tunju Dia pung hati bae ko bosong bisa idop aman , dame , deng tanáng . Beta lia Dia pung Roh tu , sama ke ada tuju roh yang mangada Tuhan Allah pung korsi parenta .
44019004	Faith	Ju Paulus kasi tau , bilang , “ Dengar dolo ! Yohanis sarani orang ko bekin tanda , bilang , dong su barenti dari dong pung sala-sala dong . Ma inga bagini ! Tiap hari dia sandiri yang ajar sang orang Isra'el dong , bilang , dong musti parcaya sang Yesus , itu Orang yang nanti Tuhan mau kirim datang . ”
61002009	Violence	Itu conto samua kasi tunju , bilang , Tuhan Allah tau cara kasi salamat sang orang yang suka dengar sang Dia dari coba'an macam-macam . Dia ju tau kasi jato hukuman yang barát pi sang orang yang idop babengko dong . Deng Dia bekin bagitu tarús sampe dia pung waktu ko Dia putus samua orang pung parkara .
58011016	Grace	Ma itu tana-aer yang dong su rindu tu , andia tana-aer yang lebe hebat di sorga . Tagal itu , Tuhan Allah tarima bae sang dong ko dong jadi Dia pung orang . Te Dia su siap memang satu kota kasi sang dong di sorga .
54004007	Recommendation	Jang buang-buang waktu deng carita omong kosong yang sonde ada pung hubungan deng Tuhan Allah . Jang toe deng nene tua dong pung carita pamali macam-macam . Lebe bae lati bae-bae lu pung diri ko biar lu idop iko Tuhan pung mau dalam samua hal .
66020009	Violence	Ais itu , tantara Gog deng Magog babaris ko maju sampe jao-jao di bumi pung huk-huk sana . Ais dong kapúng kuliling Tuhan pung kota yang Dia sayang , deng Dia pung orang dong . Ma Tuhan kasi turun api dari langit ko bakar bekin abis itu tantara dong samua .
44010048	Description	Ais Petrus suru ko dong sarani Kornelis deng orang-orang yang ada di situ dong , ko dong maso jadi Tuhan Yesus pung orang . Abis , dong minta ko Petrus tenga deng dong barang barapa hari lai , baru dong lapás sang dia pulang pi Yerusalem .
45002019	Grace	Bosong parcaya diri , bilang , bosong bisa kasi tunju jalan sang orang yang sonde tau mau pi mana . Bosong anggap diri sama ke taráng yang bacaya kasi samua orang yang idop dalam galáp .
62002025	Grace	Deng Dia sandiri su janji sang kotong , bilang , nanti kotong idop tarús-tarús deng Dia .
59003017	Description	Ma bijaksana yang turun datang dari Tuhan tu , bagini : partama-partama dia bekin kotong idop barisi . Ais dia bekin kotong ko idop deng kapala dingin , sadia mangala , salalu sabar , deng kalam . Dia pung hasil ju bekin kotong bae hati , suka tolong orang , sonde barát sablá , deng sonde muka-balakang deng orang laen dong .
43003035	Faith	Te Bapa di sorga sayang mati sang Dia pung Ana . Deng Dia sarakan samua-samua di itu Ana pung tangan .
61003009	Grace	Kalo kotong pung Bos janji mau bekin satu hal , na , Dia bekin pas deng dia pung waktu , deng sonde tunggu-tunggu . Ada orang saparu yang pikir Dia karjá lambat sa . Padahal sonde ! Te Dia sabar sa , ko tunggu dia pung waktu . Kotong pung Bos mau ko samua orang tobat dolo , ko kasi tenga dong pung sala-sala , ais bale iko sang Dia . Te Dia sonde mau ko orang tapisa buang dari Dia .
46007007	Grace	Iko beta pung pikir , ada lebe bae orang sonde kawin , sama ke beta . Ma Tuhan Allah kasi tiap orang karunya yang pas deng dia . Ais ada orang yang Dia kasi dong kawin . Deng ada orang laen yang Dia kasi dong sonde kawin .
46014001	Recommendation	Usaha ko basayang dalam samua hal . Te sonde ada hal laen yang lebe pantíng lai . Cari jalan ko Tuhan pung Roh kasi bosong kuasa deng karunya ko bosong bisa bekin hal-hal yang bae . Deng yang bagus , andia , kalo bosong dapa karunya ko kasi tau Tuhan pung pasán .
47004006	Grace	Dolu-dolu , Tuhan Allah yang parná omong , bilang , “ Musti ada taráng yang bacaya di tampa galáp . ” Ais , Dia bekin Dia pung taráng ko basinar dalam kotong pung hati . Te Dia suka kasi Dia pung taráng sang kotong . Itu , dia pung arti , bilang , waktu kotong ada pikir so'al Kristus , kotong ju ada inga Tuhan Allah pung hebat .
44018024	Description	Itu waktu , ada orang Yahudi satu dari kota Aleksandria di propinsi Masir sana . Dia pung nama Apolos . Dia tu , orang yang pintar omong . Dia ju tau abis Tuhan Allah pung Tulisan pung isi . Dia baru sampe di kota Efesus .
58013012	Grace	Bagitu ju deng Yesus . Dia ju jadi korban ko Tuhan Allah bisa hapus buang manusia pung sala . Deng waktu Dia sangsara tu , dong ju hela bawa sang Dia , ko pi bunu sang Dia di luar kota Yerusalem .
56002015	Recommendation	Jadi Titus , ajar ini samua kasi jama'at dong . Kasi samangat sang dong ko dong iko itu ajaran samua . Sapa yang bekin sala , na , tunju jalan bae kasi dong . Orang sonde bole pandang enteng sang lu , tagal lu ada pung hak ko bekin itu hal dong .
62004009	Grace	Tuhan kasi tunju Dia pung sayang sang kotong bagini : Dia kirim Dia pung Ana satu biji datang dalam ini dunya , ko buka jalan kasi kotong . Deng bagitu , kotong bisa idop tarús-tarús deng Tuhan .
43017024	Grace	Bapa . Beta kapingin ko samua orang yang Bapa su sarakan sang Beta tu , ada sama-sama deng Beta . Te Beta mau ko dong bisa lia Bapa angka tinggi-tinggi sang Beta . Te Bapa su sayang memang sang Beta , waktu Kotong balóm bekin ini dunya .
45003016	Sin	Dong pi di mana , na , dong suka bekin kaco di situ , deng bekin susa macam-macam sang orang .
58004014	Faith	Kotong musti pegang kuat-kuat kotong pung parcaya , tagal Tuhan Allah pung Ana , Yesus , su jadi kotong pung kapala agama paling tinggi . Te Dia su ada di Tuhan Allah pung muka di sorga , ko bela sang kotong .
61001017	Grace	Satu kali , botong ada sama-sama deng Yesus di Tuhan pung gunung barisi . Ju Allah Bapa sandiri yang kasi tau so'al Yesus pung hebat . Te itu waktu , botong ada dengar satu suara yang talalu bagus kaluar dari langit , bilang , “ Ini ni , Beta pung Ana yang Beta sayang . Dia bekin sanáng Beta pung hati . ”
46012011	Description	Ma cuma satu Roh yang bekin ko dong samua bisa bekin itu tugas dong . Dia kasi orang satu-satu ko dong mampu karjá iko Roh pung mau .
66008012	Description	Ais , itu ana bua nomer ampa tiop dia pung tarompet . Takuju matahari deng bulan deng bintang dong kaná pukul , ju dong jadi galáp . Jadi , pas siang hari , satu bagian dari tiga bagian waktu siang jadi galáp , tagal matahari su sonde basinar batúl lai . Deng pas malam hari , satu bagian dari tiga bagian waktu malam jadi galáp buta , tagal bulan deng bintang dong su sonde bacaya batúl lai .
44018017	Violence	Ju orang Yunani dong di situ tangkap ame satu orang , nama Sostenes . Dia tu , kapala dari orang Yahudi pung ruma sambayang . Tarús dong hela bawa sang dia , ko papoko sang dia di gubernor pung muka . Ma itu gubernor sonde toe sang dong .
43010039	Violence	Ais dong coba ulang ko mau tangkap sang Dia , ma Dia lolos .
47004016	Faith	Andia ko kotong batahan tarús , deng sonde ilang samangat . Biar kotong pung badan dong jadi rusak , ma Tuhan Allah bekin kotong pung hati batamba kuat tiap hari .
43012003	Description	Ais Maria ame satu botol minya wangi asli yang mahal . Ju dia po'a ame di Yesus pung kaki . Ais dia pake dia pung rambu ko lap Yesus pung kaki . Ju itu ruma anteru jadi baboo wangi .
58011009	Faith	Waktu dia sampe di itu tana , ju dia kasi badiri dia pung tenda , ko tenga sama ke orang luar di itu tana yang Tuhan su janji mau kasi sang dia . Ais dia pung ana Isak deng dia pung cucu Yakob ju tenga di situ , te Tuhan su janji kasi itu tana ko jadi dong pung pusaka .
50003017	Recommendation	Sodara dong samua ! Bosong musti conto beta pung cara idop . Bosong saparu di situ pung jalan idop ju su sama ke beta . Ma yang balóm , bisa balajar bae-bae dari dong , ko bekin iko bagitu ju .
48006002	Recommendation	Kalo orang dapa susa , na , bosong yang laen bantu sang dia . Te deng bagitu bosong bekin iko Kristus pung atoran .
59002024	Faith	Su taráng , wuang ! Kotong tau , bilang , Tuhan tarima orang kalo dia pung parcaya sang Tuhan yang bekin dia suka bekin hal bae dong ju . Parcaya to ' sonde cukup .
45009014	Faith	Jadi , kotong mau bilang apa ? Mangkali ada yang mau bilang , “ Tuhan putus parkara deng sonde adil ? ” Sonde mungkin !
45014001	Recommendation	Ada orang yang su parcaya sang Tuhan , ma dia pung parcaya balóm kuat deng dia balóm mangarti banya hal . Buka tangan ko tarima sang dia deng bae-bae . Jang bakanjar so'al dia pung pikiran . Biar ko dia batamán deng bosong sa .
66012007	Violence	Abis itu ju jadi paráng bésar di sorga . Tuhan Allah pung ana bua dari sorga deng dong pung panglima Mikael baparáng lawan itu ular naga deng dia pung ana bua dong .
49004026	Recommendation	Kalo mara , na , jang mara sampe bosong bekin sala . Lebe bae bosong babae su ! Jang simpan mara sampe matahari tanggalám !
60003009	Recommendation	Jang balas jahat deng jahat . Kalo orang maen karitik sang bosong , jang karitik bale sang itu orang . Ma minta ko Tuhan bekin yang bae kasi sang dia . Te Tuhan su pange ame sang bosong jadi Dia pung orang , ko biar bosong bisa tarima yang bae dari Dia .
43008029	Grace	Yang utus sang Beta ju ada sama-sama deng Beta tarús . Dia sonde parná kasi biar Beta sandiri , tagal Beta salalu bekin iko Dia pung mau . ”
49006014	Recommendation	Jadi , bosong musti pasang kaki ko badiri kuat ! Parcaya sa deng Tuhan pung Kata-kata yang batúl , te itu sama ke bosong ada pake tantara pung ika pinggang . Idop lurus , te itu sama ke bosong ada pake baju besi pele dada .
66001020	Description	Beta kasi tau dolo dia pung arti bagini : itu tuju lampu mas tu pung arti , andia tuju jama'at . Deng itu tuju bintang yang lu dapa lia di Beta pung tangan kanan tu , andia tuju ana bua dari sorga yang bawa kabar dari Tuhan kasi itu tuju jama'at dong . ”
58002009	Grace	Ma ada Satu yang bisa parenta samua-samua . Dia tu , andia Yesus . Dia datang tenga tahan di bumi , ko jadi manusia yang pikol sangsara sampe mati . Dia mati bagitu , ko kasi tunju Tuhan Allah pung hati bae sang manusia . Ais itu ju , Tuhan Allah puji-puji sang Dia deng angka nae tinggi-tinggi sang Dia , ko Dia parenta samua yang Tuhan Allah su bekin tu .
50002013	Grace	Te Tuhan Allah sandiri yang ada karjá di bosong pung hati . Dia yang buka jalan ko bosong dengar sang Dia . Deng Dia yang kasi kuasa ko bosong bisa bekin sanáng Dia pung hati .
43015011	Grace	Beta kasi tau ini hal dong sang bosong dari dolu , ko biar bosong pung hati bisa babunga , sama ke Beta pung hati babunga . Te Beta pung mau ko bosong pung hati babunga bam-banya !
54001001	Description	Timotius yang bae ! Salam dari beta , Paulus . Tuhan Allah su angka ame sang beta jadi Yesus Kristus pung utusan . Deng kotong ada baharap sang Tuhan Yesus tu , yang kasi kotong idop tarús-tarús deng Dia , tagal Tuhan Allah su kasi salamat sang kotong dari kotong pung sala-sala . Tius ! Lu su sama ke beta pung ana sandiri , tagal beta yang tunju jalan ko lu ju parcaya sang Kristus . Beta sambayang minta ko Tuhan Allah , kotong pung Bapa , deng Yesus Kristus , kotong pung Bos , kasi tunju Dong pung hati bae deng rasa kasian , deng kasi lu idop dame deng tanáng .
54002009	Recommendation	Bagitu ju deng parampuan dong . Beta mau ko dong ator diri yang pantas , deng pake pakean yang sopan . Sonde usa bagaya ko bekin orang pasang mata sang dong , deng pake model rambu macam-macam , ko , pake pakean mahal-mahal yang sonde sopan , ko , bastél lebe-lebe pake mas-perak deng mutiara dong . Te yang bekin parampuan dong jadi manis tu , andia dong pung hati yang barisi , deng dong salalu bekin yang bae . Itu yang pantas kasi parampuan yang sémba sang Tuhan Allah .
43002015	Violence	Ju Dia ame tali barapa urat ko bekin jadi cambuk . Ais Dia usir kasi kaluar sang dong samua dari itu kintal . Dia ju foo buang itu sapi deng domba dong . Dia kasi tabanting itu meja dong , deng po'a kasi tasiram buang itu doi dong .
49002010	Grace	Kotong ada , tagal Tuhan Allah yang bekin sang kotong . Ais , Yesus Kristus kasi idop baru sang kotong , ko biar kotong bekin hal-hal bae yang Tuhan su putus memang dari dolu .
60004012	Recommendation	Sodara sayang dong ! Jang heran kalo dapa coba'an yang barát . Te itu ada uji bosong pung parcaya . Jang pikir , bilang , cuma lu sandiri sa yang dapa coba'an bagitu .
66019007	Recommendation	Sakarang , kotong pung hati su sanáng . Sakarang , kotong pung hati su babunga . Kotong puji-puji sang Dia , tagal Domba Ana pung hari kawin su sampe . Kotong angka tinggi-tinggi Dia pung nama , tagal Domba Ana pung baroit su siap .
49006017	Recommendation	Pegang kuat-kuat bosong pung parcaya , bilang , bosong su dapa salamat dari Tuhan Allah , te itu sama ke tantara ada pake topi waja . Pegang kuat-kuat Tuhan Allah pung Kata-kata dari Dia pung Roh Barisi , te itu sama ke tantara pegang kalewang .
44007024	Violence	Waktu dia pi kaluar ju , dia dapa lia satu orang Isra'el kaná papoko dari satu orang Masir . Ais dia pi tolong dia pung orang satu bangsa , ju dia bunu bekin mati itu orang Masir .
53003013	Recommendation	Sodara dong samua ! Bosong jang bosan-bosan bekin apa yang bae , é !
46016013	Faith	Bosong musti jaga diri bae-bae ! Bosong musti batahan ko parcaya tarús sang Tuhan ! Jang taku ! Bekin kuat diri !
44007043	Sin	Bosong bukan puji-puji sang Beta ! Tiap hari bosong maen songgo bosong pung sosonggo dong sa . Bosong suka maso-kaluar pi di setan Molok pung ruma songgo . Bosong ju suka songgo sang bintang satu pung setan , nama Refan . Jadi , bosong maen songgo apa yang bosong su bekin deng bosong pung tangan sandiri ! Andia ko nanti Beta pasti angka buang jao-jao sang bosong pi Babel pung sablá sana . ’ ”
53002015	Recommendation	Sodara dong ! Batahan tarús deng pegang bae-bae samua yang botong su kasi tau sang bosong . Inga ju samua yang botong tulis di surat .
47005005	Grace	Tuhan Allah tu , yang bekin kotong siap tarima ame itu idop baru . Dia ju kasi kotong Dia pung Roh , ko jadi satu jaminan dari Dia pung Janji tu .
54002011	Recommendation	Kalo jama'at dong bakumpul ko dengar ajaran , na , parampuan dong ju iko atoran ko pasang talinga bae-bae ko dengar itu ajaran batúl-batúl . Jang bakusu-kusu deng bekin baribut .
54005019	Recommendation	Kalo ada yang tudu orang yang pimpin jama'at , na , jang tarima bagitu sa ! Musti ada dua-tiga saksi yang omong sama , baru lu tarima ko urus sang dia .
45016016	Recommendation	Kalo bosong bakumpul , basambut satu deng satu pake ciom manis yang pantas kasi orang parcaya dong . Kristus pung jama'at samua di sini dong ju ada titip salam manis kasi sang bosong .
66018019	Description	Dong ra'u abu ko taro di dong pung kapala tagal dong pung hati susa . Dong manangis makarereu , tagal dong pung hati ancor . Ais dong omong , bilang , ‘ Aduu ! Kasian Babel , é ! Aduu ! Kasian kota hebat , ó ! Botong su balayar pi-datang bawa barang kasi sang lu , sampe botong ju iko jadi kaya . Botong su pikol bawa lu pung muatan , sampe botong ju iko idop mewa . Ma cuma dalam satu jam sa , samua tu , su ilang buang . Cuma sabantar sa , samua tu , su ancor abis . ’
62003001	Grace	Co bosong pikir Bapa di sorga pung sayang sang kotong ! Te Dia pung sayang tu , hebat talalu , sampe Dia angka sang kotong jadi Dia pung ana-ana . Batúl tu ! Ma orang idop iko dunya pung mau , sonde mangarti kotong ni sapa , tagal dong sonde kanál sang Tuhan Allah .
60005005	Recommendation	Orang muda dong ! Bosong ju musti dengar-dengar sang jama'at pung pamimpin dong . Bosong samua jang angka-angka diri . Te Tuhan pung Tulisan Barisi ada tulis , bilang , “ Tuhan malawan sang orang yang angka-angka diri dong , ma Dia suka kasi tunju Dia pung hati bae sang orang yang randá hati . ”
45003004	Faith	Sonde mungkin ! Te biar samua orang di ini dunya tukang putar-balek , ma Tuhan sandiri omong yang batúl tarús ! Inga , te ada tatulis dalam Tulisan Barisi so'al Tuhan pung diri , bilang , “ Ada orang yang lempar sala , bilang , Dia sonde putus parkara deng adil . Ma nanti dong dapa tau , bilang , apa yang Dia omong tu , memang batúl . Dia pasti manáng , tagal Dia sonde mungkin omong sala . ”
44009014	Violence	Sakarang botong dengar lai , bilang , itu kapala agama dong pung bos-bos ada kasi sang dia kuasa ko datang tangkap sampe abis orang dong yang su maso iko Tuhan Yesus pung Jalan Idop tu . ”
61002001	Sin	Dolu , ada orang Isra'el saparu yang bilang , dong jadi Tuhan Allah pung jubir . Padahal dong putar-balek . Nanti bosong ju dapa katumu orang bagitu di bosong pung teng-tenga . Te ada orang saparu bilang , dong ajar so'al Tuhan , ma dong putar-balek sa . Dong ajar deng sambunyi-sambunyi dong pung akal busuk . Andia ko dong bisa kasi maso dong pung ajaran babengko dong . Kalo bosong dengar-dengar dong pung ajaran , nanti bosong ancor buang . Dong manyangkal , bilang , Tuhan Yesus tu , bukan dong pung tuan . Padahal , Dia yang su tabús ame sang dong pake harga mahal . Tagal dong pung bekin bagitu , nanti dong sandiri ancor capát .
43005018	Violence	Tagal orang Yahudi dong pung bos-bos su cap , bilang , Yesus ada langgar dong pung atoran hari barenti karjá , andia ko dong cari jalan lebe karás ko mau bunu bekin mati sang Dia . Lebe-lebe lai , Dia ju bilang , Tuhan Allah tu , Dia pung Bapa . Deng omong bagitu , Dia angka Dia pung diri sama ke Tuhan .
46011002	Faith	Beta angka jempol sang bosong , tagal biar karmana ju , bosong inga sang beta tarús . Deng samua hal yang beta su ajar kasi bosong , bosong masi bekin iko . Talalu bae !
44002025	Faith	Dolu-dolu raja Daud su tulis memang so'al Yesus tu , bagini : ‘ Beta tau Tuhan salalu ada sama-sama deng beta . Andia ko sonde ada satu apa ju yang bisa kasi jato sang beta , tagal Tuhan Allah salalu ada di beta pung sablá .
60001023	Grace	Sakarang , bosong su dapa idop baru . Ma ini idop baru ni , bosong sonde dapa dari bosong pung mama-bapa di ini dunya yang nanti mati , ma bosong dapa dari kotong pung Bapa di sorga yang sonde tau mati . Bosong pung idop baru ni , bosong dapa lewat Tuhan pung Kata-kata . Dia pung Kata-kata ni , ada bawa idop yang batúl , deng ada batahan tarús .
59005016	Recommendation	Kalo ada di bosong yang bekin sala , na , bosong musti bamangaku bosong pung sala dong . Deng bagitu , bosong basambayang satu kasi satu , ko biar bosong jadi bae . Orang yang pung hati barisi , dia pung sambayang ponu deng kuasa , deng bisa bawa hasil yang bae .
43006047	Faith	Batúl ! Beta ju kasi tau memang sang bosong ! Orang yang parcaya sang Beta , nanti dapa idop yang batúl yang sonde tau putus-putus .
43014018	Grace	Deng bagitu , Beta sonde kasi tenga sang bosong sandiri , sama ke ana yang sonde ada pung mama-bapa . Ma inga , te Beta nanti datang kambali pi sang bosong .
45003002	Grace	Batúl ! Jadi orang Yahudi ada pung ontong dalam banya hal . Partama , tagal Tuhan Allah kasi tugas sang orang Yahudi ko tulis deng jaga bae-bae Dia pung Kata-kata .
49006005	Recommendation	Bagitu ju , orang karjá dong ! Bosong musti taku sang bosong pung bos yang parenta sang bosong di ini dunya , deng dengar-dengar sang dia . Jang karjá satenga-satenga sa , ma iko batúl-batúl sang bos pung mau , sama ke bosong ju iko batúl-batúl sang Kristus pung mau .
45002004	Grace	Tuhan Allah ada kasi tunju Dia pung hati bae sang lu . Deng Dia talalu sabar so'al lu pung bekin-bekin . Ma akurang ko lu lia sang Dia deng mata sablá ? Mangkali lu sonde mangarti , bilang , Dia kasi tunju Dia pung hati bae sang lu , ko lu kasi tenga lu pung sala-sala dong , deng kambali pi sang Dia .
62005014	Faith	Kalo kotong sambayang sang Tuhan Allah deng minta apa sa yang iko Dia pung mau , na , kotong bisa yakin Dia dengar apa yang kotong minta tu .
45015013	Faith	Tuhan jadi akar dari samua yang kotong baharap . Kalo bosong parcaya sang Dia , na , Dia yang bekin bosong pung hati sanáng deng tanáng . Biar ko Tuhan pung Roh yang Barisi pung kuasa tu , bekin bosong tamba yakin so'al apa yang Dia mau bekin .
43019041	Description	Naa , sonde jao dari itu tampa yang Yesus mati tu , ada satu táman . Di itu táman , orang baru pahat abis satu kuburan . Dong balóm parná kasi maso mayat di situ .
66019020	Violence	Ma itu Orang yang dudu di atas itu kuda puti tu , tangkap ame itu binatang buas deng dia pung jubir tukang putar-balek . Itu jubir tu , andia yang dolu bekin tanda heran macam-macam ko putar-balek orang yang su tarima itu binatang buas pung cap deng yang su songgo dia pung patong . Ma sakarang , itu Orang yang dudu di atas itu kuda puti tu , pi lempar buang itu binatang buas deng dia pung jubir tu , pi dalam laut api balerang yang manyala sonde pake barenti .
45012020	Recommendation	Ada lebe bae , bekin iko apa yang Tulisan Barisi kasi tau dari dolu , bilang , “ Kalo lu pung musu lapar , na , kasi dia makan . Kalo lu pung musu aus , na , kasi dia minum . Te kalo bekin bagitu , nanti dia malu hati , deng hormat bale sang lu . ”
51003016	Recommendation	Kristus pung Kata-kata dong ju musti ator bosong pung hati deng bosong pung idop . Itu Kata-kata dong sama ke harta yang mahal , yang Dia kasi sang bosong . Dong kasi tunju jalan ko bosong bisa mangarti banya hal , iko Tuhan pung pikiran . Ais , bosong bisa pake sang dong ko ajar deng kasi inga bosong satu deng satu . Kalo ajar sang bosong pung orang dong , jang ajar deng kasar , ma pake hati manis yang ponu deng rasa sukur . Pake lagu pujian dong , lagu rohani dong , deng lagu-lagu yang bosong sandiri karang ko angka puji-puji sang Tuhan Allah .
51003019	Recommendation	Laki dong ! Bosong musti sayang bosong pung bini , deng jang takán-takán sang dia , ko bekin dia pung hati saki .
54005016	Recommendation	Kalo ada parampuan yang parcaya sang Tuhan , yang ada pung kelu su jadi janda , na , itu parampuan musti bantu itu mama janda . Jang kasi biar jama'at yang tanggong sang dia . Deng bagitu , jama'at dong bisa bantu janda laen dong , yang memang su sonde ada pung sapa-sapa lai .
62005011	Grace	Tuhan pung Kata-kata pung isi bagini : Dia su kasi kotong idop yang batúl yang sonde tau putus-putus . Deng kotong dapa itu idop , tagal kotong parcaya sang Dia pung Ana .
62005012	Faith	Jadi , orang yang ta'ika deng Tuhan Allah pung Ana , dapa idop tarús-tarús deng Dia . Ma orang yang sonde ta'ika deng Tuhan Allah pung Ana , sonde dapa idop bagitu .
43008036	Grace	Jadi , kalo Beta , andia Tuhan pung Ana , hapus buang bosong pung sala-sala dong , na , bosong su bebas , deng su sonde jadi sala pung budak lai . Deng bagitu , bosong bebas batúl , deng sonde usa iko sala pung mau lai !
49003013	Faith	Inga , é ! Beta sangsara tagal beta layani sang bosong orang bukan Yahudi . Biar bagitu ju , ma bosong pung hati jang jadi tawar . Tagal beta pikol ini sangsara ko biar bosong yang tarima dia pung bae .
45016018	Sin	Dong sonde karjá kasi kotong pung Bos Yesus Kristus . Dong cuma karjá ko dong sandiri yang dapa dia pung hasil . Dong bamulu minya deng orang yang balóm mangarti mana yang bae deng mana yang jahat . Dong bamulu manis ko tipu orang .
45001029	Sin	Dong pung idop jadi ponu deng jahat macam-macam . Dong sonde tau bekin yang bae , ma cuma tau bekin jahat sa . Dong balalas . Dong basimpan hati . Dong tukang camburu . Dong bunu orang . Dong suka maen bakanjar . Dong putar-balek . Dong tukang tipu . Dong tukang badodol .
55001014	Recommendation	Tuhan Allah su taro satu harta yang mahal di lu pung tangan , andia ajaran yang batúl . Jadi , piara bae-bae itu harta , ó ! Pake Tuhan Allah pung Roh yang Barisi yang ada dalam kotong pung hati , ko biar Dia bantu sang lu piara itu harta bae-bae .
48006008	Faith	Bagitu ju , kalo orang bekin hal jahat iko dia pung mau , nanti dia dapa kambali idop yang ancor . Ma kalo orang bekin hal bae iko Roh Barisi pung mau , nanti itu orang dapa kambali idop yang batúl yang sonde tau putus-putus .
46010009	Recommendation	Kotong jang coba-coba bekin jahat macam-macam dolo , ko cari tau , Kristus mau hukum sang kotong , ko sonde . Te orang Isra'el dong saparu mau coba sang Tuhan bagitu , ais Dia kirim datang ular baracon bam-banya yang patok bekin mati sang dong .
46013005	Recommendation	Sayang tu , sonde kasar . Sayang tu , sonde mau manáng sandiri . Sayang tu , sonde gampang mara . Sayang tu , sonde tau simpan hati .
66009009	Description	Tingka ke dong ada pake pele dada dari bési , tingka ke ikan pung sisik . Dong pung sayap babunyi bésar sama ke satu batalyon tantara pung kuda hela bawa lari kareta paráng .
43015022	Sin	Kalo Beta sonde parná datang omong deng dong , ais kasi tunju jalan idop yang batúl sang dong , na , dong pikir tarús , bilang , dong sonde ada pung sala apa-apa . Ma Beta su datang , deng su omong bagitu . Jadi , sakarang , kalo dong ada bekin sala , na , dong su sonde ada pung alasan lai ko omong , bilang , ‘ We ! Botong ni , sonde tau , yang botong bekin tu , sala . ’
51004005	Recommendation	Idop deng bae-bae di teng-tenga orang yang balóm parcaya sang Kristus dong . Pake bae-bae tiap kasampatan yang Tuhan kasi sang bosong .
45006006	Faith	Dolu , kotong jadi orang yang bekin sala macam-macam . Ma kotong pung idop lama tu , su ancor abis , sama ke dong su paku mati sang kotong di kayu palang sama-sama deng Kristus . Sakarang , jahat di kotong pung hati sonde ada pung kuasa ko ator sang kotong lai . Sakarang , kotong sonde ta'ika ko bekin sala lai . Te kotong su sonde sama ke budak yang sonde ada pung hak pili mau bekin apa .
62003010	Sin	Deng bagitu , kotong bisa tau sapa yang ba'akar di Tuhan Allah , deng sapa yang ba'akar di setan dong pung bos . Te orang yang sonde bekin iko apa yang batúl , deng orang yang sonde tau sayang sang dia pung sodara , itu jadi tanda , bilang , dia sonde ba'akar di Tuhan Allah .
45008007	Sin	Kotong manusia pung mau-mau sandiri bamalawan karás deng Tuhan pung mau . Ais , kotong sandiri sonde tondo ko mau dengar sang Tuhan , tagal kotong sandiri sonde bisa .
44002026	Faith	Andia ko beta pung dalam hati sanáng ; ju beta puji-puji tarús sang Dia , deng beta tanáng-tanáng tunggu sang Tuhan sa .
46010020	Sin	
44013001	Description	Di kota Antiokia , banya orang su parcaya sang Tuhan Yesus . Ada barapa orang yang Tuhan Allah ada pake sang dong jadi Dia pung jubir , deng ada barapa lai yang Dia pake ko ajar orang . Dong tu , andia : Barnabas , Simeon , yang orang biasa pange sang dia ‘ Si Itam ’ , Lukius , dari kota Kirene , Menahem , yang dong piara dari kici sama-sama deng raja Herodes , deng Saulus .
49005006	Recommendation	Jang kaná bodo deng orang yang omong kosong , bilang , “ Sonde usa idop barisi ! ” Te Tuhan Allah pasti mara sang orang yang sonde idop iko Dia pung mau .
56001011	Sin	Dong su hela bawa kelu dong saparu jao dari Tuhan pung ajaran yang batúl , pake dong pung ajaran yang sala . Dong tu , cuma mau cari doi deng cara pakane'o sa ! Tutu orang macam bagitu dong pung mulu , ko biar dong jang tarús-tarús ajar yang sala .
43013011	Sin	( Yesus omong bagitu , tagal Dia su tau sapa yang mau jual buang sang Dia . Andia ko Dia kasi tau , bilang , “ Sonde samua yang barisi . ” )
43010001	Sin	Yesus omong pake satu umpama , bilang , “ Yang Beta kasi tau sang bosong ni , batúl . Domba ada pung kandang . Kalo ada orang yang sonde maso lewat pintu , ma nae ko maso lewat pagar , na , su jalás , dia tu , pancuri .
61002015	Sin	Dolu , itu guru putar-balek dong tu , orang yang iko jalan lurus , ma lama-lama dong jalan serong . Deng bagitu , dong sama ke Balaam dolu-dolu , andia Bosor pung ana . Dia tu , Tuhan pung jubir satu . Ma dia talalu suka cari doi , andia ko dia bekin hal yang sonde batúl dong . Satu kali , Balaam ada nae binatang keledai . Naa , keledai dong sonde bisa ba'omong . Ma itu waktu Tuhan bekin itu keledai ko omong sama ke manusia ! Ais , itu keledai togor sang Balaam , tagal dia pung bekin jahat . Itu keledai mau ko dia barenti , ko biar dia jang bekin babengko lai , sama ke orang gila .
44014005	Violence	Ais ada barapa orang Yahudi yang fanatik dong basakongkol deng orang laen dong , deng dong pung bos-bos ju , ko bekin susa sang Tuhan pung utusan dong . Dong ju mau lempar Paulus dong deng batu .
43021017	Description	Ais ju Yesus tanya ulang lai sang dia , bilang , “ Simon , Yohanis pung ana . Karmana ? Lu ni , Beta pung tamán , ko ? ” Ju Petrus hati susa memang , tagal Yesus su tanya tiga kali , bilang , “ Lu sayang sang Beta , ko ? ” Ais dia manyao , bilang , “ Bos yang tau samua hal . Jadi , Bos su tau , bilang , beta ni , Bos pung tamán . ” Tarús Yesus pasán sang dia , bilang , “ Kalo bagitu , na , foo bae-bae Beta pung domba ko dong dapa makan .
66021027	Sin	Ma yang sonde bole maso pi situ , andia samua yang jahat , tingka ke tukang songgo-songgo , tukang maen serong , deng tukang putar-balek dong . Yang bole maso , andia cuma orang yang dong pung nama ada tatulis di itu Domba Ana pung tulisan yang daftar nama dari orang yang idop tarús-tarús deng Tuhan Allah .
66017004	Sin	Itu parampuan ada pake pakean alus yang warna mera deng warna ungu . Dia pung barias dong dari mas , batu mangkilat yang mahal , deng mutiara . Dia ada pegang satu cangkir mas yang ponu deng anggor di dia pung tangan kanan . Itu anggor tu , andia dia pung hohongge , deng samua hal jahat deng kotor yang laen yang dia bekin .
51003014	Recommendation	Inga , te sayang tu , lebe pantíng dari samua . Ais bosong musti pake sayang di bosong pung hati , sama ke orang pake pakean di badan . Te sayang tu , sama ke banáng yang kotong pake tanún ko bekin jadi kaen yang paling bagus . Itu yang ika sang kotong jadi satu .
43012023	Description	Ais Yesus kasi tau sang dong , bilang , “ Beta pung waktu su datang . Jadi , Beta musti mati dolo , baru Tuhan Allah mau angka tinggi-tinggi sang Beta . Batúl tu ! Kotong banding deng satu bibit . Kalo kotong tanam satu bibit padi , na , dia musti ancor dalam tana dolo , baru dia idop , ko dia kasi kaluar hasil bam-banya . Te kalo sonde bagitu , dia masi tatáp padi satu biji sa .
45002022	Sin	Bosong ajar , bilang , “ Jang maen serong deng orang yang bukan lu pung laki ko lu pung bini . ” Ma akurang ko bosong sandiri maen serong ? ! Bosong binci mati sang barang sosonggo dong , ma akurang ko bosong sandiri se'ok barang dari ruma sosonggo ? !
45007008	Sin	Ma , tagal ada atoran yang bilang bagitu , itu tingka ke hal-hal jahat dalam beta pung hati ada bekin beta kapingin mau ame orang pung milik macam-macam . Kalo sonde ada atoran yang larang , na , sala ju sonde ada pung kuasa ko ator orang .
44026017	Grace	Nanti lu dapa susa macam-macam . Ma Beta jaga sang lu dari orang-orang yang mau bekin susa sang lu , bae dari orang Yahudi , bae dari orang laen dong . Batúl ! Beta utus sang lu pi di orang-orang yang bukan Yahudi dong .
56003003	Sin	Te dolu , waktu kotong balóm kanál sang Tuhan Yesus , kotong ju sonde mangarti apa-apa , deng gampang kaná tipu . Kotong sonde mau dengar orang laen . Kotong idop iko kotong pung hati yang jahat sa , sampe hiki diri deng kotong pung nafsu macam-macam . Kotong culas deng orang laen . Kotong pung idop ponu deng iri hati . Kotong suka simpan hati , ais , orang ju simpan hati bale sang kotong .
54005021	Recommendation	Kasi jalan ini sarat samua dalam jama'at deng sonde pili muka , deng sonde barát sablá . Beta taro ini tugas di lu pung tangan di muka Tuhan Allah , deng Yesus Kristus . Ana bua di sorga yang Tuhan su pili dong , ju jadi saksi !
58010035	Recommendation	Andia ko bosong musti pegang kuat-kuat bosong pung parcaya tu . Te nanti Tuhan balas bam-banya kasi sang bosong .
46004002	Faith	Naa , orang yang jaga dia pung bos pung barang , dia musti jadi orang yang bekin iko apa yang batúl .
44009043	Description	Petrus tenga di situ barapa hari lai di satu orang pung ruma . Itu orang , nama Simon . Dia pung karjá , tukang bekin barisi kulit binatang .
46003016	Grace	Bosong musti mangarti , bilang , bosong ju sama ke Tuhan pung ruma sambayang satu , deng Dia pung Roh ju ada tenga di dalam .
58010019	Faith	Jadi bagini , sodara dong ! Yesus su kasi tumpa Dia pung dara ko bekin dingin Tuhan Allah pung hati . Andia ko sakarang , kotong su sonde usa taku-taku lai datang mangada sang Dia di Dia pung Tampa Paling Barisi di sorga .
43008021	Sin	Yesus omong tamba sang dong , bilang , “ Nanti Beta kasi tenga sang bosong , ko pi di tampa laen . Bosong nanti cari-cari sang Beta , ma sonde dapa , te bosong sonde ada pung hak pi itu tampa . Ais nanti kalo bosong mati , bosong masi pikol bosong pung sala . ”
51003012	Recommendation	Tuhan Allah su pili ame sang bosong , tagal Dia sayang sang bosong . Dia pung maksud ko bosong jadi Dia pung orang barisi yang beda dari manusia biasa . Andia ko bosong musti jadi orang yang pung hati manis , hati bae , hati randá , hati lumbu , deng hati sabar .
43012026	Faith	Orang yang mau layani sang Beta , dia musti iko tarús sang Beta . Andia , Beta ada di mana , na , Beta pung orang suru-suru ju ada di situ . Te kalo ada orang yang layani sang Beta , nanti Beta pung Bapa di sorga taro hormat sang dia . ”
54003004	Description	Dia musti bisa ator dia pung ruma tangga deng bae . Dia pung ana dong musti hormat deng dengar sang dia .
52005011	Recommendation	Tagal itu , pake beta pung kata-kata ni , ko hibur deng kasi kuat satu deng satu , sama ke yang bosong ada bekin dari dolu .
62003011	Recommendation	Dari dolu-dolu , bosong su dengar memang ini pasán yang bilang , “ Basayang satu deng satu ! ”
46007026	Recommendation	Sakarang kotong dapa sangsara macam-macam . Jadi , kalo orang karmana , na , biar bagitu su . Beta pung maksud bagini :
43003001	Description	Ada satu orang dari partei agama Farisi , dia pung nama Nikodemus . Dia tu , orang Yahudi dong pung guru bésar satu .
59002025	Description	Conto laen lai dari mama Rahab , itu parampuan nakal dari jaman dolu . Waktu orang kota Yeriko dong cari ko mau bunu bekin mati orang Isra'el pung mata-mata tu , Rahab pi sambunyi ame sang dong . Deng dia suru sang dong ko lari kaluar iko jalan laen , ko orang jang dapa tangkap sang dong . Ais Tuhan tarima sang dia salaku parampuan yang pung hati lurus , tagal dia pung bekin hal bae tu .
54002015	Faith	Biar bagitu ju , ma parampuan dong bisa dapa salamat , tagal dong barana ana . Asal dong parcaya batúl sang Kristus , idop basayang , idop deng hati barisi , deng idop pantas .
44013017	Grace	Tuhan Allah su pili ame kotong bangsa Isra'el pung nene-moyang dong dari dolu . Waktu dong pi tenga di tana Masir , yang bukan dong pung negrí sandiri , Tuhan kasi sang dong tenga deng sejahtara , sampe dong pung turunan tamba banya . Abis ju , Tuhan pake Dia pung kuasa bésar ko bawa kasi kaluar sang dong dari Masir .
44015008	Grace	Tuhan kanál kotong manusia satu-satu pung hati . Deng Dia yang kasi Dia pung Roh yang Barisi sang dong , sama ke Dia su kasi sang kotong . Deng bagitu , kotong tau , bilang , Tuhan ju tarima sang dong .
59002011	Sin	Tuhan su kasi atoran , bilang , “ Jang maen serong . ” Dia ju yang kasi atoran laen , bilang , “ Jang bunu bekin mati orang . ” Jadi , kalo bosong sonde maen serong , ma ada bunu bekin mati orang , itu sama sa deng bosong su langgar Tuhan pung Hukum .
43010028	Grace	Beta kasi sang dong idop yang batúl yang sonde tau putus-putus , deng dong ju sonde tapisa buang dari Tuhan . Sonde ada satu orang ju yang bisa rampas ame sang dong dari Beta .
45016020	Grace	Tuhan Allah tu , yang bisa kasi kotong idop aman , dame , deng tanáng . Dia yang nanti kasi ancor setan dong pung bos bésar pung kuasa , deng kasi tunju , bilang , bosong yang manáng . Itu su sonde lama lai . Beta sambayang minta ko kotong pung Bos Yesus Kristus kasi tunju Dia pung hati bae sang bosong .
55003005	Sin	Dong bagaya alim , padahal kosong . Tuhan pung kuasa sonde ada di dong pung hati . Jang deka-deka deng orang macam bagitu dong !
45012005	Description	Bagitu ju deng kotong yang ta'ika deng Kristus . Kotong banya orang , ma kotong ta'ika jadi sama ke satu badan . Deng tiap orang pung tugas laen-laen , sama ke badan pung bagian dong . Satu parlú sang satu . Conto ke , tangan yang tapotong putus dari badan , su sonde ada pung guna lai , to ?
56003008	Faith	Yang beta omong ni , memang batúl bagitu . Apa yang beta ajar ni , ada dia pung guna kasi samua orang . Andia ko lu musti dorong orang dong ko iko itu ajaran batúl-batúl . Samua orang yang parcaya sang Tuhan musti salalu cari jalan ko bekin yang bae .
59002023	Faith	Jadi , ini samua jadi sama ke yang ada tatulis dalam Tulisan Barisi , bilang , “ Abraham parcaya sang Tuhan , ais Tuhan tarima sang dia salaku orang yang pung hati lurus . ” Deng ada tulis , bilang , “ Abraham tu , Tuhan pung tamán . ”
59002001	Faith	Sodara dong ! Karmana ko bosong bisa bilang bosong parcaya sang Yesus Kristus , kotong pung Bos yang hebat tu , kalo bosong maen bapili muka ? Jang bagitu !
45003013	Sin	Dong pung omong , baboo busuk , sama ke kubur yang orang su gali ulang . Dong pung mulu cuma tau kasi kaluar putar-balek sa . Dong pung kata-kata yang kaluar dari dong pung mulu , sama ke ular pung racon .
49005028	Recommendation	Bagitu ju , laki dong ! Bosong musti sayang sang bosong pung bini dong , sama ke bosong sayang bosong pung badan sandiri . Te kalo laki sayang sang dia pung bini , dia pung arti , bilang , dia sayang dia pung badan sandiri .
45009030	Faith	Jadi , kotong mau bilang apa ? Bilang , kata , orang bukan Yahudi dong dari mana-mana , yang dolu sonde cari-cari ko mau babae deng Tuhan , sakarang su babae deng Dia , tagal dong parcaya sang Yesus Kristus .
54003009	Faith	Dong pung hati musti barisi , deng dong musti pegang karás ajaran yang Tuhan su buka kasi tunju sang kotong , orang parcaya dong .
54006002	Recommendation	Ada budak pung tuan yang parcaya sang Tuhan Yesus . Budak dong sonde bole pandang enteng dia pung tuan tagal itu tuan parcaya sang Tuhan Yesus . Karmana ju dong musti layani lebe bae lai dong pung tuan , tagal dong deng dong tu , sama-sama orang parcaya yang musti idop basayang . Ajaran yang sala , deng upa yang bae Tius ! Ajar ini samua , deng kasi samangat jama'at dong ko bekin iko itu samua .
45003003	Faith	Jadi , karmana ? Mangkali bosong ada pikir , kata , Tuhan sonde bisa bekin iko apa yang Dia omong , tagal ada orang Yahudi saparu yang sonde parcaya sang Dia , ko ?
43019034	Violence	Ma tantara satu ame dia pung tombak , ju tusu maso di Yesus pung rebis . Tarús ada dara kaluar , deng ada aer ju kaluar .
43015012	Recommendation	Beta pung parenta bagini : bosong musti basayang satu deng satu , sama ke Beta ju su sayang sang bosong .
45006013	Recommendation	Deng jang sarakan lu pung diri ko bekin hal yang sonde batúl dong , te itu ju sala . Ma sarakan lu pung diri kasi pi Tuhan Allah sa , ko Dia yang ator sang lu . Tingka ke lu su mati , ais idop kambali . Jadi , pake lu pung diri anteru-anteru ko bekin hal yang batúl dong , kasi sang Tuhan .
58010039	Faith	Ma kotong ni , bukan orang yang ondor diri dari Tuhan Allah . Te orang macam bagitu , nanti tapisa buang dari Dia . Ma kotong ni , orang yang parcaya sang Tuhan Allah . Ais kotong dapa salamat ko idop tarús deng Dia .
45011026	Grace	Jadi , kalo itu waktu su datang , nanti Tuhan kasi salamat sang samua orang Yahudi dari dong pung sala-sala . Itu sama ke su tatulis dalam Tulisan Barisi , bilang , “ Nanti ada satu Orang datang , yang kasi salamat sang kotong dari calaka . Dia datang dari gunung Sion , di kota Yerusalem . Dia yang nanti bekin Yakob pung turunan dong bartobat . Te dong ada idop sonde toe sang Beta , deng dong su bale balakang sang Beta pung jalan idop yang batúl .
52002015	Violence	Ada orang Yahudi yang sonde pusing deng Tuhan Allah pung mau . Andia waktu Tuhan Allah kirim datang Dia pung jubir-jubir kasi sang dong , dong bekin sangsara deng bunu bekin mati itu jubir dong . Bagitu ju dong bunu bekin mati sang Tuhan Yesus . Sakarang dong cari-cari jalan ko mau tola buang sang botong lai . Dong bamusu deng samua orang , ju Tuhan Allah sonde suka sang dong .
58010026	Sin	Sodara sayang dong ! Kotong su tau sampe alus-alus so'al Yesus Kristus pung jalan yang batúl . Ma kalo kotong bale balakang sang Yesus , deng maen bekin sala tarús-tarús , na , dia pung arti , bilang , su sonde ada korban laen lai yang bisa hapus buang kotong pung sala dong .
49002006	Grace	Yesus Kristus mati , ma Tuhan Allah kasi idop kambali sang Dia . Ais Tuhan angka nae sang Dia ko pegang parenta di sorga . Naa ! Tuhan ju bekin bagitu sang kotong . Dia kasi idop baru sang kotong , ais Dia angka kasi nae sang kotong , deng kotong pegang parenta sama-sama deng Kristus di sorga .
49004025	Recommendation	Jadi sakarang , barenti baputar-balek su ! Omong yang batúl satu deng satu , te kotong samua su ta'ika jadi satu , sama ke satu badan ada pung kaki-tangan mulu-idong .
48002005	Faith	Biar dong paksa bagitu , ma botong sonde mau tarima sadiki ju . Deng bagitu , bosong bisa parcaya tarús itu Kabar Bae yang beta su ajar tu . Te itu memang batúl .
46014013	Recommendation	Jadi , orang yang omong pake bahasa laen , ada lebe bae kalo dia sambayang minta ko Tuhan ju kasi dia karunya ko bisa kasi tau itu bahasa laen pung arti .
44009001	Violence	Itu waktu , Saulus maen ancam tarús deng bekin sangsara sang orang dong yang iko sang Yesus . Dia ju cari jalan ko mau bunu bekin mati sang dong . Andia ko dia pi di kapala agama Yahudi dong pung bos bésar
43017013	Description	Sakarang , Beta mau pulang kambali pi Bapa . Beta kasi tau ini hal dong waktu Beta masi ada di ini dunya . Deng bagitu , Beta pung orang dong pung hati bisa sanáng tarús , sama ke Beta pung hati ada sanáng .
60004013	Recommendation	Ma bosong bisa hati babunga , te bosong dapa sangsara sama ke Kristus ju dapa sangsara . Deng bagitu , nanti bosong pung hati babunga batúl waktu samua orang dapa lia Kristus pung hebat .
44011006	Description	Waktu beta maloi pi dalam itu isprei , ju beta dapa lia binatang macam-macam , andia binatang yang kaki ampa , binatang marayap , deng burung macam-macam . Samua tu , kotong orang Yahudi pung binatang pamali .
51003008	Recommendation	Ma sakarang , bosong musti angka buang bosong pung rasa kapingin bekin jahat samua . Conto ke : suka mara ; hati panas ; simpan hati ; omong bekin rusak orang pung nama bae ; deng mulu kotor .
44018003	Description	
45006012	Sin	Jang kasi biar ko jahat di lu pung hati ada kuasa ko bisa ator sang lu , ko lu cuma iko lu pung badan pung mau-mau ko bekin jahat dong . Te lu nanti mati .
53003012	Recommendation	Orang macam bagitu dong , botong kasi inga pake Tuhan Yesus Kristus pung nama , ko dong barenti tapaleuk . Lebe bae dong mulai karjá , ko cari makan deng dong pung karingat sandiri .
44007009	Sin	Ais satu kali , kotong pung nene-moyang dong saki hati sang dong pung adi Yusuf , sampe dong jual buang sang dia ko pi jadi budak di tana Masir sana . Ma Tuhan Allah sonde parná kasi tenga sang dia .
44011028	Description	Dari itu jubir dong , ada satu orang , nama Agabus . Tuhan pung Roh ada kasi tau sang dia , bilang , “ Nanti ada musim lapar yang hebat di anteru dunya , sampe di huk-huk dong . ” Ju dia pi kasi tau ulang sang orang dong . ( Dia pung omong tu , jadi batúl waktu Roma pung raja bésar Keser , nama Klaudius , ada pegang parenta . )
44020036	Description	Paulus omong abis bagitu , ju dia tikam lutut , ais sambayang sama-sama deng dong , deng minta ko Tuhan jaga sang dong samua .
48005024	Faith	Orang yang su maso jadi Yesus Kristus pung orang , dia su sonde iko manusia pung mau lai . Te itu kapingin bekin jahat dong su tapaku mati di kayu palang sama-sama deng Yesus .
59001002	Recommendation	Sodara dong ! Beta mau kasi tau bagini : kalo bosong kaná susa macam-macam , na , jang pata samangat . Tarima sa deng hati sanáng , te nanti dia pung hasil bae .
62001006	Sin	Kalo kotong omong , bilang , “ Kotong idop satu hati deng Tuhan , ” padahal kotong masi idop bekin hal jahat , na , itu sama ke kotong idop dalam galáp . Te kotong omong putar-balek , deng sonde idop iko jalan yang batúl .
44010011	Description	Dia lia sama ke langit tabuka , ais satu isprei bésar muncul , yang ada tagantong di dia pung jiku ampa-ampa . Ju itu isprei mulai turun datang .
44002009	Description	Kotong ni , datang dari propinsi Partia , Media , Elam , Mesopotamia , Yudea , Kapadokia , Pontus , Asia ,
51001010	Faith	Deng bagitu , bosong bisa idop pantas , deng bawa Tuhan Allah pung nama bae . Deng bosong ju bisa bekin sanáng Tuhan pung hati dalam samua hal . Kalo bosong kasi tunju hati bae sang orang , nanti Tuhan kasi bosong hasil yang bae . Deng bagitu , bosong bisa tamba kanál sang Tuhan .
54001018	Recommendation	Ana Timotius yang bae ! Beta mau kasi tau sang lu , apa yang lu musti bekin deng lu pung tugas dong . Ini samua ni , iko apa yang Tuhan pung jubir dong su omong memang so'al lu pung diri . Kalo lu iko itu kata-kata deng batúl , lu tingka ke tantara satu , yang pintar baparáng , lawan yang jahat dong .
66019001	Faith	Itu ana bua omong abis bagitu , ju beta dengar ada suara bésar tingka ke ada koor bésar manyanyi di sorga . Dong manyanyi , bilang , “ Haleluya ! Haleluya ! Kotong angka puji sang kotong pung Allah , tagal Dia yang paling hebat . Haleluya ! Haleluya ! Kotong angka puji sang kotong pung Allah , tagal Dia yang paling kuasa . Tuhan yang kasi salamat sang kotong , dari kotong pung sala-sala dong . Tuhan yang bekin beres kotong dari kotong pung idop babengko .
49002001	Grace	Dolu , bosong langgar Tuhan Allah pung parenta dong , deng bekin sala macam-macam . Andia ko Dia anggap bosong sama ke orang yang su mati .
46010021	Sin	Kalo bosong ta'ika deng Tuhan , ais minum dari itu galás di Tuhan pung meja , na , bosong sonde bole pi bacampor deng roh jahat dong , deng minum dari dong pung galás waktu orang ada songgo sang dong . Te itu dia pung arti , bilang , bosong ada ta'ika deng roh jahat dong . Bagitu ju , kalo bosong makan di Tuhan pung meja , bosong sonde bole iko makan di dong pung meja . Te itu dia pung arti , bilang , bosong ada ta'ika deng roh jahat dong ! Bodo , é !
49005003	Recommendation	Bosong ni , ju Tuhan Allah pung orang barisi . Jadi , jang idop kamomos ! Pikir hal kamomos ju , jang ! Jang maen serong deng orang yang bukan lu pung laki , ko lu pung bini ! Jang saraka !
56001015	Sin	Inga bae-bae ! Buat orang yang hati barisi , samua barisi . Ma buat orang yang hati kotor , deng yang sonde parcaya sang Tuhan , sonde ada satu hal ju yang barisi . Tagal dong pung hati deng pikiran dong su kamomos memang .
44009021	Description	Samua orang dong heran deng bingung dengar Saulus omong bagitu . Ju dong ba'omong , bilang , “ Ko dia ni yang su bekin ancor Yesus pung orang dong di Yerusalem , wuang ? Ais dia datang di sini ko mau tangkap bawa sang dong pi di kapala agama Yahudi dong pung bos-bos ! Su karmana ni ? ”
58008006	Description	Ma Yesus pung tugas jao lebe hebat dari kapala agama model lama dong . Te sakarang , Tuhan Allah su ika janji yang lebe bae . Dia ju pake Yesus jadi jambatan ko manusia bisa badame deng Tuhan Allah .
50001021	Faith	Te beta ada pikir bagini : kalo beta idop , na , biar beta idop ta'ika deng Kristus , deng beta kasi jalan tarús Dia pung karjá . Itu bae . Ma kalo beta mati , beta dapa ontong lebe lai . Tagal beta bisa kasi tenga ini dunya , deng idop kambali ko tenga sama-sama deng Kristus di sorga . Andia ko beta pung hati bacabang , deng beta sonde tau mana yang paling bae !
50001006	Faith	Itu kasi tunju , bilang , Tuhan Allah su mulai karjá di bosong pung hati . Deng beta tau batúl , bilang , Dia kasi jalan tarús Dia pung karjá yang bae tu , sampe abis samua nanti waktu Yesus Kristus datang kambali .
62005020	Faith	Kotong tau , bilang , Tuhan Allah pung Ana su datang ko kasi kotong mangarti ini hal dong , ko biar kotong bisa kanál Tuhan Allah yang batúl . Sakarang kotong su bisa idop babae deng Dia , tagal kotong idop satu hati deng Dia pung Ana , Yesus Kristus . Te Dia tu , ju Tuhan Allah yang batúl . Deng Dia yang kasi orang idop tarús-tarús .
45012018	Recommendation	Kalo bisa , na , cari jalan ko idop badame deng samua orang .
58010023	Faith	Mari ko kotong ju pegang kuat-kuat samua yang kotong mangaku so'al Tuhan Allah . Deng kotong ju musti baharap sang Dia deng sonde usa pikir-pikir , te Dia pasti bekin iko Dia pung janji .
43014027	Grace	Nanti , kalo Beta su pi , Beta bekin ko bosong bisa idop badame , deng hati tanáng . Cuma Beta sa yang bisa kasi hati tanáng macam bagitu . Samua yang ada di ini dunya sonde bisa bekin bosong pung hati tanáng bagitu . Jadi , jang kasi biar bosong bapikiran , deng taku .
47005006	Faith	Tagal itu , kotong yakin tarús . Kotong mangarti , bilang , salama kotong masi ada dalam kotong pung badan sakarang , kotong ju masi jao dari Tuhan .
43012047	Grace	Kalo ada orang yang dengar Beta pung Kata-kata , ma sonde bekin iko , na , Beta sonde putus dia pung hukuman . Te Beta pung maksud datang di ini dunya , bukan mau putus orang dong pung hukuman , ma Beta mau kasi salamat sang orang dari dong pung sala-sala dong .
62003012	Sin	Masi inga Kaen deng Habel pung carita , to ? Naa , jang bekin iko Kaen , te dia ba'akar di jahat pung ba'i , sampe dia bunu bekin mati dia pung adi Habel . Akurang ko dia bekin bagitu ? Itu , tagal dia bekin hal-hal yang jahat , ma dia pung adi bekin hal-hal yang batúl .
66016020	Description	Itu waktu pulo-pulo dong tanggalám bagitu sa , deng gunung-gunung dong ju ilang buang samua .
58011012	Description	Tagal itu , biar dia su tua ganggók ju , dia masi bisa barana ame turunan bam-banya , sampe sonde ada orang yang bisa itong ame sang dong . Te dong pung banya sama ke bintang di langit , deng pasir di pante .
54001017	Faith	Puji Tuhan ! Cuma Dia sa , Allah ; sonde ada yang laen lai ! Raja yang parenta tar abis-abis . Dia yang idop tarús-tarús . Dia yang sonde kanál mati . Dia yang orang sonde bisa lia deng mata kapala . Samua hormat deng puji kasi sang Dia , sampe salamanya ! Amin .
66014007	Faith	Dia batarea karás-karás , bilang , “ Bosong musti kasi hormat sang Tuhan Allah ! Bosong musti angka tinggi-tinggi Dia pung nama yang hebat ! Tagal dia pung waktu su sampe , ko Tuhan pareksa samua orang pung bekin-bekin . Puji sang Dia ! Angka tinggi-tinggi Dia pung nama ! Tagal Dia yang bekin langit deng bumi . Deng Dia yang parenta ko laut deng mata aer dong jadi samua . ”
44006001	Description	Itu waktu , Tuhan Yesus pung orang dong su batamba banya . Ma dong ada dua kalompok bahasa . Dong saparu , andia orang Yahudi yang omong pake bahasa Aram . Deng saparu lai , andia orang Yahudi yang omong pake bahasa Yunani . Lama-lama timbul parkara di ini dua kalompok . Kalompok yang pake bahasa Yunani dong sonde bagitu sanáng deng kalompok yang pake bahasa Aram . Dong bilang , “ Ini ni , sonde batúl ! Kalo bosong ada bagi makan hari-hari , na , bosong jang barát sablá ! Te botong pung mama-mama janda dong sonde dapa dong pung bagian . ”
60002021	Grace	Te Kristus ju kapingin ko bosong idop bekin yang batúl , biar bosong kaná susa . Te Dia ju pikol susa kasi sang kotong . Deng bagitu , Dia jadi conto , ko kotong iko sang Dia , sama ke kotong ada jalan iko Dia pung bakás kaki .
53003010	Recommendation	Tempo hari , botong ju su kasi tenga atoran sang bosong , bilang , “ Sapa sonde mau karjá , sonde usa makan . ”
43003016	Grace	Te Tuhan Allah talalu sayang sang samua orang di ini dunya . Andia ko Dia utus sang Beta , Dia pung Ana satu biji ni , ko biar samua orang yang parcaya sang Beta sonde tapisa buang dari Tuhan . Deng bagitu , dong dapa idop yang batúl yang sonde tau putus-putus .
44019015	Description	Ais satu kali , waktu Sakewa pung ana dong parenta bagitu , ju ada setan jahat yang manyao , bilang , “ Beta kanál sang Yesus . Beta ju kanál sang Paulus . Ma bosong ni , sapa ? ”
66019019	Violence	Abis itu , beta dapa lia itu binatang buas yang dolu kaluar dari laut tu . Dia pi basakongkol deng samua raja-raja di bumi , deng dong pung tantara dong . Ais dong pi baparáng lawan itu Orang yang ada dudu di atas itu kuda puti tu , sama-sama deng Dia pung tantara dari sorga dong .
44027002	Description	Itu waktu , beta ( andia Lukas ) pi iko antar sang Paulus . Ais masi ada satu sodara lai , orang Makedonia dari kota Tesalonika , nama Aristarkus , ju pi iko . Botong samua nae satu kapal yang datang dari kota Adramitium . Iko rancana , itu kapal nanti singga-singga di banya tampa di propinsi Asia .
58013003	Recommendation	Jang lupa taro mata sang orang di bui , te dong kaná tangkap tagal dong parcaya sang Kristus . Andia ko bosong musti tolong sang dong , sama ke bosong sandiri yang kaná tangkap . Deng jang lupa tolong orang yang kaná siksa . Urus sang dong deng bae-bae , sama ke bosong sandiri yang tarima itu sangsara .
51003017	Recommendation	Bosong ni , su jadi Yesus Kristus pung wakil . Jadi inga , te samua yang bosong omong , ada bawa Dia pung nama . Deng samua yang bosong bekin , ju bawa Dia pung nama . Ais , jang lupa bekin samua-samua “ atas nama ” bosong pung Bos Yesus Kristus . Deng minta tarima kasi tarús sang Dia pung Bapa , Tuhan Allah .
48006006	Recommendation	Ma orang yang tarima Tuhan pung ajaran , dia musti bagi dia pung karjá pung hasil , ko bantu orang yang ajar sang dia .
44007005	Description	Itu waktu , Tuhan Allah sonde bagi kasi tana satu jingkal ju dari ini negrí ko jadi ba'i Abraham pung tana pusaka . Ma Tuhan Allah su janji memang , bilang , nanti Dia kasi ini tana sang dia jadi dia pung turunan dong pung tana pusaka . Padahal itu waktu dia sonde ada ana barana satu ju .
44007019	Description	Itu raja inja barmaen sang kotong pung bangsa . Dia kajám mo mati deng kotong pung nene-moyang dong . Deng dia paksa sang dong ko buang kasi tenga dong pung ana-ana mea dong , ko biar dong mati .
43020003	Description	Ju beta deng Petrus lari pi di itu kuburan .
44024016	Faith	Andia ko beta salalu usaha deng karás ko biar beta bisa idop deng hati lurus di Tuhan Allah deng manusia pung muka . Deng bagitu , sonde ada orang yang bisa bekin jato sang beta .
65001013	Description	Dong pung karjá cuma tau bekin malu sang kotong sa . Te dong sama ke ombak bésar yang kasi tenga itu fafudik dadolek iko-iko pante . Dong ju sama ke bintang yang pal-pi pal-datang di langit , yang kaná hukuman ko Tuhan taro sang dong pi di satu tampa yang galáp buta , ais dong ilang buang di sana .
48001012	Description	Beta sonde tarima dari manusia , deng sonde ada manusia yang ajar sang beta . Te Yesus Kristus sandiri yang buka kasi tau dia pung arti sang beta .
45007005	Sin	Te dolu , kotong cuma bekin iko kotong pung diri pung mau-mau sa . Tagal kotong tau atoran , itu bekin kotong suka langgar itu atoran dong , ko bekin hal-hal yang sonde batúl . Naa ! Kotong pung sala tu , yang bekin Tuhan Allah bale balakang sang kotong .
54002007	Faith	Ais Tuhan Allah su pili ame sang beta jadi Dia pung utusan , ko jalan pi kasi tau orang yang bukan Yahudi dong di mana-mana , deng ajar sang dong ko biar dong ju parcaya sang Tuhan Yesus deng idop iko jalan yang batúl . Apa yang beta kasi tau ni , batúl bagitu . Beta sonde omong kosong .
62003024	Faith	Orang yang bekin iko Tuhan Allah pung parenta dong , dia idop ta'ika deng Tuhan Allah . Deng Tuhan ju ada ta'ika deng dia . Kotong tau Dia ada di kotong pung hati , tagal Dia pung Roh ada idop di situ .
46010024	Recommendation	Jang cuma cari ontong kasi lu pung diri sandiri . Ada lebe bae , cari ontong kasi orang laen ju .
45012016	Recommendation	Idop basayang deng satu hati . Jang tinggi hati . Ada lebe bae , bosong batamán deng orang tar laku-laku dong . Jang angka-angka diri ko pikir , bilang , cuma lu sandiri yang tau .
49004031	Recommendation	Jadi , jang simpan hati deng orang laen ! Jang makan gigi deng orang ! Jang bamara ! Jang babakalai ! Jang omong bekin rusak orang pung nama ! Deng jang bekin hal jahat yang laen dong !
51001025	Faith	Tuhan Allah su kasi beta tugas ko layani Dia pung orang dong . Andia ko beta ajar Dia pung Kata-kata kasi bosong sampe alus-alus .
66001014	Description	Dia pung rambu , puti barisi sama ke kapas . Dia pung mata , manyala sama ke api .
47004015	Grace	Tuhan bekin ini hal dong samua ko tolong sang bosong . Dia ju mau kasi tunju Dia pung hati bae sang orang dong , deng tamba hari tamba banya . Nanti dong ju minta tarima kasi bam-banya sang Dia . Ais , dong ju mangaku Dia pung hebat .
43006056	Faith	Jadi , orang yang makan Beta pung badan , deng minum Beta pung dara tu , ada idop ta'ika deng Beta . Deng Beta ju ta'ika deng dia .
43011027	Faith	Dia manyao , bilang , “ Iya , Bos ! Beta parcaya , bilang , Bos ni , andia Kristus , itu Orang yang Tuhan Allah su tunju memang dari dolu . Deng Bos ni , Tuhan pung Ana , yang Dia su janji mau kirim datang di ini dunya . ”
44002042	Faith	Dong suka bakumpul sama-sama deng orang-orang laen yang iko Yesus . Deng dong bae-bae satu deng satu . Tiap-tiap hari dong rajin dengar Tuhan Yesus pung utusan dong pung ajaran . Dong suka sambayang sama-sama . Deng dong ju suka makan sama-sama .
58001009	Grace	Lu pung hati sanáng lia orang yang idop lurus . Ma Lu pung hati susa lia orang yang idop pakane'o . Andia ko Beta pung hati sanáng , ko Beta po'a minya di Lu pung kapala , ko angka sang Lu jadi Raja lebe dari yang laen dong . ”
44012002	Violence	Dia parenta orang ko dong pi bunu bekin mati sang Yakobis pake kalewang . Yakobis tu , Yohanis pung bu .
55002016	Recommendation	Ondor jao-jao dari omong yang sonde ada pung ujung-pohon , deng dari omong yang sonde ada pung hormat sang Tuhan . Te itu cuma bekin orang tamba jahat sa .
62003015	Sin	Te orang yang binci dia pung sodara , dia ju sama ke orang yang bunu bekin mati orang . Naa , bosong su tau , bilang , orang macam bagitu sonde dapa idop tarús-tarús deng Tuhan Allah .
43021015	Faith	Waktu dong su makan abis , Yesus tanya sang Simon Petrus , bilang , “ He , Simon , Yohanis pung ana . Karmana ? Lu sayang sang Beta lebe dari ini tamán dong sayang sang Beta , ko ? ” Dia manyao , bilang , “ Batúl , Bos ! Bos su tau beta sayang sang Bos . ” Ju Yesus pasán sang dia , bilang , “ Kalo bagitu , na , foo bae-bae Beta pung domba ana ko dong dapa makan . ”
46012008	Grace	Dia kasi Dia pung Roh pung kuasa di Dia pung orang dong . Saparu tarima kuasa ko dong bisa pikir panjang , ais kasi nasiat yang pas . Saparu tarima kuasa ko kasi tau deng taráng , apa yang dong mangarti .
44007013	Description	Béli abis , ju dong pulang . Waktu dong pung makanan tu su abis , ju Yakob suru dong pi ulang lai ko coba béli makanan di tana Masir . Baru itu kali Yusuf buka kartu , bilang , dia ni , dong pung adi barana Yusuf . Ais itu , baru dia kasi kanál dia pung kelu dong sang Raja Masir .
60003010	Recommendation	Te ada tatulis di Tuhan pung Tulisan Barisi , bilang , “ Orang yang cuma mau idop sanáng , ko cuma mau idop ena-ena tiap hari sa , itu orang musti jaga dia pung mulu ko jang bagatal , deng jang omong putar-balek .
44004032	Description	Abis ju , samua orang yang parcaya sang Yesus tu , dong satu hati , deng dong idop basayang satu deng satu . Sonde ada yang sakikir , ais dong suka bakasi apa-apa pi di yang laen . Satu-satu orang yang ada pung barang sandiri , dia ator ko dong pake sama-sama .
46015003	Grace	Beta ju su ajar sang bosong hal-hal yang paling pantíng , yang dolu orang su parná ajar sang beta . Andia : Kristus , yang Tuhan Allah su kirim datang tu , su mati ko kasi salamat sang kotong dari kotong pung sala-sala , parsís ke Tuhan pung Tulisan Barisi ada tulis dari dolu .
66018024	Violence	Babel su dapa hukum barát ni , tagal dia maen bunu mati Tuhan pung jubir dong . Itu kota hebat su ancor , tagal dia maen siksa mati Tuhan pung orang dong . Ada ju Tuhan pung orang yang kaná bunu di tampa-tampa laen dong . Ma Babel yang musti pikol itu sala samua . Itu kota hebat tu yang musti pikol tanggong-jawab . ”
44013048	Faith	Waktu orang-orang bangsa laen yang bukan Yahudi dong dengar bagitu , ju dong sanáng mo mati . Tarús dong puji-puji sang Tuhan Allah , bilang , “ Puji Tuhan ! Tuhan pung Kabar Bae tu , talalu bae ! ” Deng di situ ada orang-orang yang Tuhan Allah su putus dari dolu ko bisa idop tarús deng Dia . Ais dong samua parcaya sang Tuhan Yesus .
66022020	Description	Yesus sandiri yang su buka kasi lia ini hal samua . Dia su janji , bilang , “ Batúl tu ! Sonde lama lai , te Beta su mau datang . ” Naa , Tuhan Yesus , datang su !
50004009	Recommendation	Beta su ajar bosong iko Tuhan pung jalan idop . Bosong ju musti conto beta pung idop , deng bekin iko samua yang beta parná omong deng bekin . Kalo bosong iko bagitu , na , Tuhan Allah kasi kuat bosong pung hati , ko bosong pung hati tanáng deng bisa idop dame .
53003015	Recommendation	Cuma , bosong jang lia sang dong sama ke bosong pung musu . Ma togor sang dong deng bae-bae , sama ke bosong pung sodara sandiri .
51002008	Recommendation	Ati-ati ko bosong jang iko orang laen yang pake manusia pung akal , ko bawa serong sang bosong kaluar dari jalan lurus . Deng jang iko manusia pung ajaran pintar yang sonde ada pung dasar . Te dong pung ajaran tu , cuma datang dari manusia pung akal , deng dari dunya pung atoran dong . Ma itu ajaran dong , sonde tatanam dalam Kristus .
50003014	Faith	Ma beta lari ukur kuat tarús sampe di garis finis , ko dapa piala . Beta pung hadia tu , andia : Tuhan Allah nanti tarima sang beta di sorga , tagal beta parcaya sang Yesus Kristus .
56002014	Faith	Dia su sarakan Dia pung diri jadi korban ko kasi bebas sang kotong dari kotong pung sala-sala samua , ko bekin kotong jadi Dia pung orang yang idop deng hati barisi , deng yang salalu mau bekin yang bae .
43005024	Faith	Batúl ! Beta kasi tau memang . Orang yang dengar Beta pung omong , deng parcaya sang Tuhan Allah yang utus sang Beta , na , dia su dapa idop yang batúl yang sonde tau putus-putus . Tuhan sonde hukum sang dia lai . Te itu orang sonde kaná hukuman mati lai , ma dia su maso jadi orang yang idop tarús deng Tuhan .
66021015	Description	Ais , itu ana bua yang omong sang beta , ada pegang ame satu tongkat ukur dari mas , ko mau ukur itu kota deng dia pung pintu garbáng deng dia pung tembok .
50003019	Sin	Te nanti Tuhan tola buang sang dong , ais lempar buang sang dong pi api naraka , tagal dong pung hati sonde ta'ika deng Dia . Dong cuma pegang hal-hal jahat , deng cari-cari jalan ko bekin puas dong pung badan sandiri sa , sampe dong kapala bésar deng dong pung jahat . Dong sonde ada pung rasa malu . Dong cuma tau pikir macam ke orang yang sonde kanál sang Tuhan .
54003006	Sin	Lebe bae pili orang yang su dewasa dalam Kristus . Jang angka pimpinan jama'at dari orang yang baru parcaya sang Tuhan Yesus . Te dong gampang kapala bésar . Jang sampe Tuhan toki sang dia , sama ke Tuhan toki setan dong pung bos bésar .
65001003	Recommendation	Sodara sayang dong ! Dolu , beta ada kapingin mau tulis kasi bosong , samua-samua so'al Tuhan Allah kasi salamat sang kotong . Ma sakarang ada timbul parkara , jadi tarpaksa beta tulis laen . Tuhan Allah su kasi sang kotong jalan idop yang lurus . Dia kasi itu jalan idop satu kali sa , deng Dia sonde roba-roba . Dia kasi itu jalan idop sang Dia pung orang parcaya dong . Jadi , sakarang beta minta ko bosong bajuang deng pasang kaki ko orang jang coba-coba oba itu jalan idop dari Tuhan .
44004002	Description	Itu orang bésar dong mara tagal dong dua suka kasi tau orang dong samua , bilang , “ Yesus su idop kambali dari Dia pung mati ! Deng bagitu , Dia buka jalan kasi orang mati dong , ko dong ju bisa idop kambali . ”
66018005	Sin	Tagal dong pung jahat su talalu banya . Deng dong pung sala su balapis-lapis sampe di langit . Sakarang Tuhan Allah su sonde lupa lai dong pung jalan idop yang jahat tu . Sakarang Tuhan Allah su siap ko mau hukum sang dong .
43004046	Description	Ais Yesus dong jalan tarús pi ulang lai di kampong Kana di propinsi Galilea . Dia parná bekin aer jadi anggor di situ . Itu waktu tu , ada satu pagawe di kota Kapernaum . Dia pung ana laki-laki ada saki .
45012011	Recommendation	Kalo bosong karjá , na , karjá deng samangat , jang satenga-satenga . Biar ko bosong pung hati babunga waktu bosong ada karjá . Deng karjá kasi sang kotong pung Bos .
60001008	Faith	Biar bosong balóm lia langsung sang Yesus , ma bosong sayang sang Dia . Biar bosong sonde lia sang Dia sakarang , ma bosong parcaya sang Dia . Bosong ju ada pung hati babunga lebe-lebe , biar sonde ada kata yang pas ko kasi tau orang so'al bosong pung hati sanáng .
62004013	Grace	Tuhan Allah su kasi Dia pung Roh di kotong pung hati . Andia ko kotong tau , bilang , kotong idop satu hati deng Dia , deng Dia ju satu hati deng kotong .
43019029	Description	Naa , di situ ada anggor asam dalam satu kumbang kici . Ais , tantara dong ame lumut ko calóp pi dalam itu anggor , ju taro di kayu sapotong pung ujung , ju sorong pi Dia pung bibir .
51001013	Grace	
45016017	Recommendation	Sodara dong ! Beta minta bosong ati-ati , ó ! Jaga bae-bae , te ada orang bekin bosong tapica-pica , yang mau hiki kasi jato sang bosong . Apa yang dong kasi tau sang bosong tu , ada malawan deng apa yang botong su ajar sang bosong . Jadi , jang batamán deng orang macam ke dong !
45012007	Recommendation	Kalo Tuhan kasi karunya sang lu ko layani orang laen , lu musti layani pake itu kuasa . Kalo Dia kasi karunya sang lu ko ajar orang so'al Dia , na , lu musti ajar pake itu kuasa .
43016023	Faith	Deng kalo itu hal su jadi , na , bosong sonde batanya apa-apa sang Beta lai . Batúl ! Beta kasi tau lai sang bosong , bilang , kalo bosong minta apa sa dari Beta pung Bapa , bawa Beta pung nama , na , nanti Dia bekin bagitu kasi sang bosong .
66021019	Description	Itu 12 batu fanderen tu , ada hias deng macam-macam batu mangkilat yang mahal . Yang partama tu , ada pake batu yaspis yang manyala warna ijo . Nomer dua , ada pake batu nilam yang manyala warna biru . Nomer tiga , ada pake batu mirah yang manyala warna mera . Nomer ampa , ada pake batu samrud , yang manyala warna ijo .
59004017	Sin	Inga bae-bae ! Orang yang su tau apa yang batúl , ma sonde bekin iko bagitu , itu sama sa deng dia tu , su bekin sala .
66019005	Faith	Ais beta dengar satu suara lai datang dari itu korsi parenta , bilang , “ Hei , Tuhan Allah pung orang suru-suru dong ! Hei , Tuhan Allah pung ana-ana dong ! Mari ko kotong angka tinggi-tinggi Tuhan Allah pung nama . Mari samua kici-bésar puji sang Dia . ”
47005002	Faith	Te kotong su cape deng kotong pung badan sakarang di ini dunya . Deng kotong rindu mau dapa badan baru yang kotong nanti pake di sorga .
48006004	Recommendation	Jadi , satu-satu orang musti pareksa apa yang dia bekin . Kalo apa yang dia bekin tu , su bae , nanti dia puas sandiri . Jang banding-banding deng orang laen .
46007036	Recommendation	Kalo laki-laki ada pung calon bini yang su cukup umur ko dia kawin , na , biar dong kawin sa . Apalai kalo itu laki-laki sonde bisa tahan dia pung diri . Dong sonde bekin sala apa-apa bagitu . Jang sampe dong tunda-tunda tarús , ais dia pung ahir , itu laki-laki bekin hal-hal yang sonde batúl .
43016002	Violence	Nanti orang Yahudi dong usir buang sang bosong dari dong pung ruma sambayang . Bukan cuma bagitu sa , te nanti ju ada jaman yang , kalo orang bunu bekin mati sang bosong , dong pikir dong ada bekin yang bae kasi sang Tuhan Allah .
66015001	Description	Ais itu , beta dapa lia satu hal di langit yang luar biasa , sampe beta heran mo mati . Ada tuju ana bua dari sorga , satu-satu pegang kuasa ko kirim calaka bésar pi bumi . Ini tuju calaka ni , andia calaka tarahir . Kalo dong samua su jadi , na , dia pung arti , bilang , Tuhan Allah pung hati su dingin , sampe Dia su sonde mara lai sang manusia .
43018023	Description	Ju Yesus kasi tau sang dia , bilang , “ Kalo Beta su omong sala , na , kasi tunju itu sala yang mana . Ma kalo Beta omong yang batúl , na , akurang ko lu tampeleng sang Beta ? ”
50004003	Recommendation	Tamán karjá , é ! Beta minta ko lu urus itu dua sodara parampuan tu , sampe dong babae . Te dolu , dong parná karjá karás ko tolong beta kasi tau orang so'al Tuhan pung Kabar Bae . Dong ju parná karjá bagitu sama-sama deng Klemens , deng tamán-tamán laen . Dong samua pung nama su tatulis di Tuhan pung buku daftar nama orang-orang yang nanti idop sama-sama deng Dia di sorga .
66016006	Sin	Orang dong su kasi tumpa Tuhan pung orang pung dara . Orang dong su bunu mati Tuhan pung jubir dong . Andia ko , Tuhan su paksa ko dong ju minum dara . Andia ko , Tuhan su balas deng kasi hukum yang batúl . ”
45006002	Sin	Sonde mungkin ! Sonde pantas kalo kotong bekin sala tarús , te kotong su putus , bilang , kotong su bale balakang kasi tenga kotong pung sala-sala dong . Tagal kotong su sonde ta'ika deng jahat lai , itu sama ke kotong su mati na ! Te orang yang su mati sonde bisa bekin sala lai , to ? Kalo kotong su mati bagitu , na , karmana ko kotong bisa idop bekin sala lai ? Sonde bisa , to ?
66017011	Violence	Sakarang beta kasi tau so'al itu binatang buas yang dolu idop , ma sakarang su mati tu . Dolu dia ju maso itu tuju raja tu , ma nanti dia kambali pegang parenta ko jadi raja nomer dalapan . Nanti dia ju kaná ancor buang .
48004030	Recommendation	Tuhan pung Tulisan Barisi ada tulis , bilang , “ Usir buang itu budak deng dia pung ana . Te budak pung ana sonde ada pung hak tarima pusaka . Cuma bini pung ana sa yang ada pung hak . ”
54006009	Sin	Ma orang yang kapingin jadi kaya , gampang kaná goda macam-macam , deng kaná hiki kiri-kanan , tagal dong cuma pikir harta sa . Itu samua bekin calaka deng bekin ancor dong pung idop .
66017016	Violence	Itu sapulu raja deng itu binatang buas tu nanti mulai binci sang itu parampuan muka tabal yang sonde tau malu tu . Nanti dong rampas ame dia pung pakean deng barang samua , ais kasi tenga sang dia talanjang bulat di situ . Ais dong ju makan dia pung daging . Tarús , dia pung badan pung sisa tu , dong lempar buang pi dalam api .
46008003	Faith	Ma kalo ada orang yang sayang sang Tuhan Allah , Tuhan su kanál sang dia . Itu yang pantíng .
45003009	Sin	Jadi , karmana ? Bosong pikir kotong yang orang Yahudi lebe bae dari orang bukan Yahudi dong ? Sonde mungkin ! Te beta su kasi tunju sang bosong , bilang , samua orang jato sala , biar dia orang Yahudi ko , orang bukan Yahudi ko .
44007041	Sin	Ais dong bekin ame itu sosonggo . Dia pung model sama ke sapi ana satu . Ais dong horo binatang kasi itu sosonggo . Tarús dong bekin pesta rame-rame , tagal dong pung hati puas deng itu barang yang dong su bekin deng dong pung tangan sandiri .
66009020	Sin	Ma masi ada manusia laen dong di bumi , yang sonde kaná bunu deng itu calaka dong . Biar bagitu ju , ma dong sonde mau kasi tenga dong pung jahat . Dong songgo setan tarús-tarús , deng songgo barang yang dong bekin dari mas , perak , tambaga , batu deng kayu . Biar itu barang dong sonde bisa lia , sonde bisa dengar , deng sonde bisa jalan , ma dong songgo tar pake barenti !
47005011	Faith	Tagal botong inga nanti Kristus pareksa botong pung idop , andia ko botong taku deng hormat sang Dia . Deng botong ada karjá banting tulang ko buju-buju orang ko dong parcaya sang Kristus . Tuhan Allah su tau botong pung hati barisi . Beta mau ko bosong ju tau botong pung hati barisi .
49002003	Sin	Dolu , kotong ju idop bagitu , sampe apa sa yang kotong rasa ko , pikir ko , kotong bekin iko kotong pung mau-mau sa . Kotong bekin jahat sama ke orang laen dong , andia ko Tuhan Allah mara bésar sang kotong ,
44002040	Recommendation	Petrus masi omong panjang lebar sang dong bagitu ko kasi tau sang dong , bilang , “ Sakarang , banya orang su serong dari jalan idop yang batúl . Andia ko bosong musti ati-ati , ko bosong jang iko orang jahat dong pung jalan . Ma bosong musti iko Tuhan Allah pung jalan lurus sa . Deng bagitu bosong dapa salamat ko idop tarús deng Dia . ”
45008013	Faith	Te kalo kotong idop iko jahat yang ada di kotong pung hati sa , tantu Tuhan mau bale balakang sang kotong , deng hukum mati sang kotong ! Ma , kalo kotong kasi biar Tuhan pung Roh kasi ancor kuasa dari sala yang ada dalam kotong pung hati , nanti baru kotong bisa idop batúl .
45010011	Faith	Di Tuhan pung Tulisan Barisi ada tatulis , bilang , “ Orang yang parcaya sang Tuhan Allah , nanti sonde dapa malu , te Tuhan mau bekin jadi , samua hal yang Dia su omong . ”
45001008	Faith	Beta buka beta pung surat ni , deng minta tarima kasi bam-banya sang Tuhan Allah , tagal Yesus Kristus ada karjá di bosong pung hati . Beta ju minta tarima kasi , tagal orang yang tenga di pamarenta Roma pung da'era samua , ada ba'omong so'al bosong pung parcaya sang Yesus .
52001004	Faith	Sodara dong ! Botong tau Tuhan Allah sayang sang bosong . Andia ko Dia pili ame sang bosong jadi Dia pung kelu .
60004008	Recommendation	Yang pantíng , bosong musti idop basayang tarús satu deng satu . Te biar orang laen bekin sala bam-banya , ma bosong masi bisa bakawan kalo bosong sayang sang dia .
44027001	Description	Abis itu , gubernor Festus putus ko kirim sang Paulus pi mangada sang raja bésar di Roma , ko putus dia pung parkara di sana . Ais dia sarakan sang Paulus , deng barapa orang bui laen dong , pi di satu komandán tantara , nama Yulius , ko antar sang dong pi di propinsi Italia . Yulius tu , satu komandán dari tantara yang jaga sang Keser .
66015003	Faith	Ais dong manyanyi satu lagu dari ba'i Musa , andia Tuhan Allah pung orang suru-suru dolu-dolu . Itu orang dong ju manyanyi satu lagu ko puji-puji sang Yesus . Te dolu orang bunu bekin mati sang Dia , sama ke orang bunu domba ana di Tuhan Allah pung Ruma Sambayang ko bekin dingin Dia pung hati . Dong manyanyi , bilang , “ Botong puji-puji Tuhan Allah ! Botong angka tinggi-tinggi Dia pung nama ! Tagal Tuhan pung kuasa , luar biasa . Deng Tuhan pung hebat , talalu heran . Tuhan su pegang parenta sang samua bangsa di bumi . Tuhan su jadi Raja kasi samua suku di dunya . Tuhan pung bekin , luar biasa ! Tuhan pung karjá , bagus batúl ! Tuhan pung jalan , lurus mo mati ! Tuhan pung idop , paling batúl !
60002002	Faith	Ana mea dong rindu mau minum aer susu dari dong pung mama . Bagitu ju , bosong pung hati musti rindu mau mangarti Tuhan pung Kata-kata . Te itu yang bekin bosong pung parcaya tamba hari tamba kuat . Deng bagitu , bosong bisa batumbu jadi dewasa , yang idop iko Tuhan pung mau .
66014013	Faith	Ais beta dengar satu suara dari langit yang kasi tau sang beta , bilang , “ Yohanis ! Lu musti tulis bagini : Mulai sakarang , kalo orang yang parcaya sang Tuhan Yesus dong mati , na , dong dapa ontong . ” Ais Tuhan Allah pung Roh yang Barisi manyao , bilang , “ Batúl ! Nanti dong ontong batúl ! Te dong su dapa susa sangsara di dunya , ma dong batahan ko iko Tuhan tarús . Jadi , nanti Tuhan balas dong pung cape , deng dong sonde idop sangsara lai di sorga . ”
59001027	Faith	Te agama yang barisi tu , sonde ada pung kamomos apa-apa . Itu tu , yang bekin sanáng Tuhan Allah Bapa pung hati . Agama yang batúl bagitu , bekin orang suka bantu mama-mama janda deng ana yatim-piatu dong . Orang yang pung agama macam bagitu , sonde kasi biar orang dalam ini dunya pangaru sang dong deng parkara jahat .
51002004	Recommendation	Beta kasi tau sang bosong ini hal dong samua , ko biar jang ada orang yang datang putar-balek sang bosong deng mulu manis .
66005013	Description	Abis itu , beta dengar satu lagu laen lai . Dari samua-samua yang idop , mau di sorga , di langit , di bumi , deng di dalam laut , dong samua angka suara ko manyanyi . Dari orang mati pung tampa ju , dong iko manyanyi . Dong samua rame-rame manyanyi , bilang , “ Botong puji sang Tuhan Allah yang ada dudu di ini korsi parenta ni . Botong ju angka tinggi-tinggi sang ini Domba Ana ni . Botong kasi hormat sang Dong . Botong sémba sang Dong . Tagal Dong yang pegang parenta tarús-tarús ! Deng Dong pung kuasa sonde tau abis-abis na ! ”
66008008	Description	Waktu ana bua nomer dua tiop dia pung tarompet , ju ada satu barang sama ke gunung bésar yang manyala , talempar maso pi dalam laut , sampe satu dari tiga bagian di laut jadi dara .
44007058	Violence	Ais dong hela raroso bawa sang dia pi di luar kota . Tarús saksi-saksi dong buka dong pung baju luar , ko kasi pegang di satu orang muda . Dia pung nama Saulus , deng dia jadi dong pung tukang kipas . Ais ju , dong pi lempar barmaen sang Stefanus deng batu .
45015011	Faith	Di tampa laen di Tulisan Barisi , Daud tulis , bilang , “ Bosong yang dari bangsa laen dong . pi kasi tau samua orang so'al Tuhan pung hebat , ko dong ju iko puji sang kotong pung Bos . ”
45011036	Faith	Te samua-samua ba'akar di Tuhan Allah ! Samua jadi , tagal Dia ! Samua yang kotong bekin , kotong karjá kasi sang Dia . Kotong angka puji-puji sang Dia , sampe salamanya ! Batúl bagitu !
43001029	Faith	Dia pung beso , Yohanis lia Yesus ada jalan datang pi di dia . Ju dia omong , bilang , “ Lia itu Orang di sana do ! Dia tu , Tuhan Allah pung Domba Ana yang jadi korban ko hapus buang orang di ini dunya pung sala-sala dong .
58011031	Description	Ada ju Rahab yang dolu jadi parampuan nakal di itu kota . Tagal dia parcaya sang Tuhan Allah , andia ko dia tarima bae-bae orang Isra'el pung mata-mata , deng kasi sambunyi sang dong di dia pung ruma . Ais Tuhan kasi ancor samua orang Yeriko , tagal dong sonde mau dengar sang Dia . Ma Tuhan kasi salamat sang Rahab , tagal dia pung parcaya .
43010010	Grace	Pancuri dong cuma bekin kaco sa , te dong datang ko curi , bunu bekin mati , deng kasi ancor buang orang pung idop . Ma Beta bawa idop yang paling bae , te Beta datang ko biar orang bisa idop tanáng , deng idop yang batúl .
50003020	Faith	Bosong jang bekin iko sang dong , ma bekin iko sang botong . Tagal kotong su maso jadi Tuhan Allah pung orang , deng pegang hak warga di sorga . Sakarang kotong ada tunggu-tunggu kotong pung Bos Yesus Kristus . Te nanti Dia mau turun datang kambali dari sorga ko kasi salamat kotong dari Tuhan Allah pung mara .
45015007	Recommendation	Jadi , bosong deng bosong musti tarima satu deng satu , sama ke Kristus ada tarima sang bosong . Te kalo bosong idop bagitu , nanti orang dong angka tinggi-tinggi sang Tuhan pung nama .
44021024	Recommendation	Naa , kalo bisa , bu Paul maso sama-sama deng dong pi di Tuhan Allah pung Ruma Sambayang Pusat . Bu ju iko sang dong , ko bekin iko itu adat bekin barisi diri . Bu ju musti tanggong bayar dong pung ongkos bekin iko itu adat . Kalo bu bekin bagitu , nanti orang dong tau , bilang , bu masi pegang karás atoran agama Yahudi yang ba'i Musa kasi turun sang kotong . Deng dong ju nanti tau itu carita yang bilang , bu larang orang ko dong jang iko adat Yahudi tu , omong kosong samua !
45004012	Faith	Abraham ju buka jalan kasi botong orang Yahudi yang kaná sunat . Bukan tagal botong sunat , ma tagal botong parcaya sang Kristus , sama ke Abraham parcaya sang Tuhan waktu dia balóm sunat .
44001026	Description	Abis dong buang lot pake itu dua orang pung nama . Ju itu lot jato kaná sang Matias . Andia ko dong angka sang dia , jadi utusan sama-sama deng dong sablás orang tu .
45004007	Grace	“ Biar ini orang dong su langgar Tuhan pung Atoran , ma Dia su hapus buang dong pung sala-sala . Andia ko dong paling ontong ! Orang yang bekin jahat dong , Tuhan su lupa buang dong pung sala-sala .
66011004	Description	Tuhan Allah pung jubir Sakaria su tulis memang dari dolu , so'al ini dua jubir ni . Dia pake gambar dua pohon saitun deng dua tampa taro lampu yang badiri mangada pi Tuhan Allah , andia samua orang di dunya pung Bos .
59004009	Recommendation	
64001011	Recommendation	Sodara sayang ! Lu musti conto orang yang bekin hal bae . Jang conto orang yang bekin hal jahat . Te orang yang bekin hal bae , Tuhan Allah pung orang . Ma orang yang bekin hal jahat , sonde kanál sang Tuhan Allah .
45004011	Faith	Batúl ! Waktu Abraham balóm sunat , Tuhan Allah su cap sang dia , orang hati lurus yang babae deng Tuhan . Lama-lama , baru dia sunat ko jadi tanda , bilang , dia jadi orang yang parcaya sang Tuhan . Deng bagitu , Abraham yang buka jalan kasi samua orang yang parcaya sang Tuhan Allah . Te Tuhan tarima sang samua orang yang parcaya sang Dia , ko dong babae deng Dia , biar dong sunat , ko sonde .
45006007	Grace	Kalo orang su mati , dia su bebas , to ? Sonde ada satu ju yang bisa paksa sang dia ko bekin sala lai .
47004010	Faith	Tagal botong su kaná siksa macam-macam , botong pi di mana , na , botong bisa kasi inga sang orang , bilang , Yesus ju kaná siksa bam-banya waktu Dia mati . Te , biar orang hantam macam-macam sang botong , ma botong idop tarús . Itu ju kasi inga , bilang , Yesus ada idop tarús dalam botong pung diri .
50002021	Sin	Dia tu , sonde sama ke sodara yang laen dong . Te dong tu , cuma pikir dong pung urusan sandiri sa , ma sonde urus hal-hal yang pantíng kasi Yesus Kristus .
58011011	Faith	Sara , ba'i Abraham pung bini , ju parcaya sang Tuhan Allah . Biar dia balóm parná barana , deng su tua kakaluk ju , ma Tuhan bekin ko dia bisa jadi nene-moyang kasi satu bangsa bésar . Te dia parcaya , bilang , Tuhan Allah pasti bekin iko apa yang Dia su janji tu .
43006039	Grace	Deng Dia pung mau , bagini : dari samua orang yang Dia su pili ko jadi Beta pung orang dong , Dia mau ko Beta kumpul ame sang dong samua . Beta sonde bole kasi biar satu ju yang ilang . Ma nanti di hari kiamat , Beta musti kasi dong idop kambali .
46008006	Faith	Ma kasi kotong , Tuhan Allah cuma satu sa . Dia tu , kotong pung Bapa . Samua-samua ba'akar di Dia . Kotong bekin samua kasi sang Dia . Deng kotong pung Bos , cuma satu sa . Andia , Yesus Kristus . Tuhan Allah pake sang Yesus , waktu Dia bekin samua-samua . Deng kotong ada idop , tagal Yesus yang kasi kotong idop .
52003006	Description	Sakarang Timotius su kambali dari Tesalonika , deng ada bawa kabar yang bekin sanáng sang botong . Dia ada carita , bilang , bosong parcaya tarús sang Kristus , deng basayang tarús satu deng satu . Ais , dia kasi tau , bilang , bosong ju ada rindu sang botong , sama ke botong ju ada rindu deng bosong .
60005004	Grace	Yesus tu , sama ke Kapala Gambala . Nanti kalo Dia su datang kambali , Tuhan Allah mau kasi bosong pung upa , tagal bosong urus bosong pung orang deng bae . Itu upa tu , sonde bisa rusak buang , te dia batahan tarús .
47003012	Faith	Botong samua yakin , bilang , Tuhan pung Janji Baru tu mau batahan tarús , sonde putus-putus . Andia ko botong ba'omong taráng-taráng , sonde pake pele-pele .
61002012	Sin	Ma itu guru putar-balek dong suka omong bekin busuk so'al hal-hal yang dong sandiri sonde mangarti . Ko dong sama ke binatang yang sonde tau pikir na ! Lebe bae , tangkap ame ko kasi ancor buang sang dong sa ! Te itu dong pung nasib . Pasti dong nanti ancor buang , tagal dong pung bekin-bekin .
43012006	Sin	Padahal , Yudas omong bagitu bukan tagal dia sayang sang orang malarat dong . Ma tagal dia tu , pancuri . Dia jadi Yesus dong pung bendahara , ma dia maen se'ok doi dari kas .
62004016	Faith	Kotong su tau , bilang , Tuhan sayang talalu sang kotong . Andia ko kotong parcaya , bilang , nanti Dia ju sayang tarús sang kotong . Tuhan sayang talalu sang orang . Jadi orang yang ada idop basayang , ju ada idop satu hati deng Tuhan Allah , deng Tuhan ju satu hati deng dia .
44011019	Description	Dolu , waktu dong su bunu bekin mati abis sang Stefanus , ju dong mulai bekin sangsara deng bekin susa Yesus pung orang dong . Andia ko dong lari tasiram pi mana-mana . Saparu lari pi propinsi Fenisia . Saparu ju lari pi di pulo Siprus , deng saparu lai lari jao-jao sampe di kota Antiokia di propinsi Siria . Orang-orang yang lari dong ni , ju kasi tau Tuhan Yesus pung Carita Bae pi mana-mana . Ma dong cuma kasi tau sang dong pung orang Yahudi sandiri sa . Dong sonde kasi tau sang orang laen dong .
54006006	Faith	Memang , agama bisa bekin manusia rasa ontong bésar . Te idop yang bekin sanáng Tuhan pung hati , campor deng orang rasa puas deng apa yang dong punya tu , itu baru agama yang batúl !
66013007	Violence	Tuhan ju kasi isin sang dia , ko baparáng lawan Tuhan pung orang dong , sampe bekin kala sang dong . Dia ju dapa kuasa ko parenta orang dari samua suku , samua bangsa , samua bahasa , deng samua negara di bumi .
60002020	Faith	Andekata bosong ada bekin sala , ais kaná pukul , na , dia pung ontong apa , kalo bosong batahan dalam itu susa ? Sonde ada , to ? Ma kalo bosong kaná susa tagal bosong bekin yang bae , ais bosong batahan , na , Tuhan ada taro hati sang bosong .
58009015	Grace	Tagal Kristus pung dara yang paling hebat tu , andia ko Tuhan Allah pake sang Dia , ko ika janji baru deng samua orang yang Tuhan Allah su pange ko jadi Dia pung orang . Te waktu Kristus mati ko kasi salamat orang , Dia ju tabús ame kotong pung nene-moyang dari sala yang dong bekin dolu-dolu tu , waktu Tuhan Allah ika janji lama deng dong . Tagal itu , dong ju su bisa idop tarús-tarús deng Tuhan Allah .
45006001	Sin	Jadi , sakarang mau bilang apa ? Bosong mangkali ada pikir , bilang , “ Tuhan su lupa buang botong pung sala , tagal Dia pung hati bae . Andia ko ada lebe bae botong bekin sala tarús , ko biar nanti Tuhan kasi tunju Dia pung hati bae lebe-lebe sang kotong . ”
49005004	Recommendation	Jang omong kotor ! Jang putar-balek ! Deng jang omong sambarang ! Te Tuhan pung orang sonde pantas omong bagitu . Lebe bae bosong omong yang bae sa , deng minta tarima kasi sang Tuhan .
66006008	Violence	Takuju , beta dapa lia satu kuda warna kuning pucat . Orang yang dudu di atas itu kuda , dia pung nama ‘ Mati ’ . Ada ju yang iko dia pung balakang , dia pung nama ‘ Tampa Orang Mati Dong ’ . Ais dong dua dapa kuasa ko pi bunu bekin mati orang di bumi pake kalewang , musim lapar , panyaki , deng pake binatang buas . Kalo itong dong samua yang mati tu , dia pung banya sama deng satu bagian dari ampa bagian samua manusia di bumi .
45004016	Faith	Andia ko kotong musti parcaya sang Dia . Itu , lebe pantíng dari samua . Te Tuhan suka kasi tunju Dia pung hati bae deng pardeo sang orang yang parcaya sang Dia . Deng kalo kotong parcaya sang Dia sama ke Abraham , tantu kotong mau tarima apa yang Dia janji , biar kotong orang Yahudi yang bekin iko Dia pung Atoran , ko sonde . Jadi , kotong samua yang parcaya tu , sama ke Abraham pung turunan .
44028018	Description	Pamarenta su pareksa beta pung parkara di sana . Ma dong sonde dapa beta pung sala satu ju , yang pantas deng hukum mati . Andia ko dong su mau lapás sang beta .
45009016	Grace	Jadi , itu orang sonde rasa Tuhan pung kasian tagal itu orang pung mau sandiri , ko tagal dia pung bekin sandiri . Ma tagal Tuhan sandiri yang mau kasi tunju Dia pung rasa kasian sang itu orang .
46010008	Sin	Kotong jang maen serong deng orang yang bukan kotong pung laki ko kotong pung bini . Te tempo hari , dong hohongge bagitu , ju ada 23.000 orang yang mati dalam satu hari sa .
45007023	Sin	Ma , tingka ke ada kuasa dalam beta pung hati yang bekin rusak sang beta . Te beta kapingin mau bekin yang bae , ma sonde jadi-jadi . Itu tingka ke kuasa jahat yang ada dalam beta pung hati ada tangkap ame sang beta , ko mau paksa beta iko sang dia sa .
58006001	Faith	Jadi , bosong musti balajar ajaran yang lebe dalam , tagal bosong su balajar cukup lama ajaran dasar dong so'al Kristus . Andia ko sakarang , su sonde usa balajar ulang-ulang ajaran dasar so'al orang musti kasi tenga dong pung sala-sala dong ; ajaran so'al orang parcaya sang Tuhan Allah ;
46016011	Recommendation	Jang kasi biar orang lia sang dia deng mata sablá . Tolong sang dia , sampe dia pulang deng salamat , ko dia bisa datang kambali di beta . Te beta deng sodara laen dong , ada tunggu-tunggu sang dia .
59002014	Faith	Sodara dong ! Kalo orang bilang dia ada parcaya sang Tuhan , ma sonde bekin apa-apa ko kasi tunju dia pung parcaya tu , itu sonde ada dia pung guna apa-apa . Parcaya macam bagitu sonde bisa kasi salamat sang dia .
43007025	Description	Ais itu , ada barapa orang dari kota Yerusalem batanya , bilang , “ Ini Orang ni , yang dong ada cari-cari ko mau bunu , ko ?
43020022	Faith	Dia omong ais bagitu , tarús Dia deka-deka sang dong , ju fuu Dia pung napas pi di dong satu-satu . Ais Dia bilang , “ Beta kasi Tuhan pung Roh yang Barisi sang bosong . Tarima ame sang Dia .
45010003	Sin	Tagal dong sonde mangarti jalan idop yang batúl , yang bekin orang bisa babae deng Tuhan , andia ko dong buka dong pung jalan sandiri ko mau coba-coba babae deng Dia . Deng bagitu , dong sonde mau dengar sang Dia .
62005010	Faith	Orang yang parcaya sang Tuhan pung Ana tu , dia pung arti , bilang , itu orang su tarima Tuhan pung Kata-kata so'al itu Ana . Ma orang yang sonde parcaya sang Tuhan , dia sama ke orang yang omong , bilang , “ Tuhan Allah tu , tukang putar-balek ! ” Deng bagitu , dia sonde tarima Tuhan pung Kata-kata so'al Tuhan pung Ana sandiri .
43014012	Faith	Beta pung omong tu , batúl ! Te orang yang parcaya sang Beta , nanti dia ju bekin hal sama ke yang Beta bekin . Ma , tagal Beta pi di Beta pung Bapa , apa yang itu orang bekin dong , nanti lebe hebat dari yang Beta bekin .
56002009	Recommendation	Ajar tukang suru-suru dong , ko dengar dong pung bos dalam hal apa sa , deng bekin sanáng itu bos dong pung hati . Dong ju jang basambung mulu deng bos dong .
58012015	Recommendation	Kasi samangat satu deng satu ko biar jang sampe ada dari bosong yang ondor diri sampe sonde rasa Tuhan Allah pung hati bae . Jaga bae-bae ko jang kasi biar ada rasa saki hati yang muncul di bosong pung teng-tenga . Te itu sama ke racon yang pait , yang bekin rusak banya orang .
54003007	Recommendation	Orang luar dong ju musti hormat sang pimpinan jama'at . Deng bagitu , dia sonde usa malu apa-apa . Deng setan dong pung bos bésar sonde bisa hiki bekin jato sang dia .
49004007	Grace	Ma Yesus Kristus su bagi kasi Dia pung kuasa sang kotong , ko biar kotong satu-satu kasi jalan Dia pung karjá .
66016003	Description	Ais , ana bua nomer dua po'a buang dia pung bokor pung isi pi laut . Takuju sa , aer di laut jadi dara baboo busuk , sama ke orang mati pung dara . Ju samua yang idop di laut , mati abis .
49006006	Recommendation	Te bosong ni , ju Kristus pung orang karjá . Jadi di dunya ni , jang rajin kabauk tagal bos ada lia sang bosong . Ma karjá batúl-batúl kasi sang dia , biar dia sonde ada ju . Te itu yang iko Tuhan Allah pung mau .
60003016	Recommendation	Ma bosong musti manyao dari hati yang manis , deng kasi tunju hormat sang dong , ko biar dong tau bosong ada bekin yang batúl dari hati barisi . Biar bosong bekin yang bae bagitu , ma pasti ada yang mau omong kasi jato sang bosong , tagal bosong ada ta'ika deng Kristus . Jadi , kalo bosong bekin yang bae tarús , na , dong yang olok-olok sang bosong nanti jadi malu .
43006040	Faith	Sama ke Beta bilang tadi , Beta pung Bapa mau ko samua orang yang kanál deng parcaya sang Beta , andia Dia pung Ana ni , na , dong bisa dapa idop yang batúl yang sonde tau putus-putus . Ais nanti di hari kiamat , Beta kasi idop kambali sang dong . ”
44012023	Violence	Takuju sa , Tuhan Allah pung ana bua satu dari sorga kirim kasi Herodes satu panyaki , tagal dia tarima dong pung puji sang dia , deng dia ju seti kasi ondor sang Tuhan Allah . Ju cacing dong makan buang sang Herodes pung badan sampe dia mati mampos .
47001003	Grace	Botong suka ko samua orang angka tinggi-tinggi sang Tuhan Allah pung nama . Te Dia tu , kotong pung Bos Yesus Kristus pung Bapa . Samua rasa kasian ba'akar dari Dia , deng Dia yang suka kasi kuat kotong pung hati .
54001006	Sin	Ma ada guru saparu yang su serong jao deng kasi tenga buang itu nasiat . Ais dong pi buang-buang waktu basambung mulu deng omong harba-biruk sa .
45001016	Faith	Beta sonde malu sadiki ju so'al Tuhan Yesus pung Kabar Bae . Te kalo orang parcaya sang Tuhan Allah , itu Kabar ada pung kuasa dari Dia ko kasi salamat sang itu orang dari dia pung sala-sala . Naa , orang Yahudi dong dapa tau ini hal lebe dolo , ais baru bangsa laen dong .
46003011	Description	Fanderen yang kuat su ada . Andia Yesus Kristus . Jadi , sonde ada orang yang bisa kasi bangun fanderen laen di bosong pung hati dong , te Tuhan su taro fanderen yang batúl .
49005033	Recommendation	Jadi , laki musti sayang sang dia pung bini sama ke dia sayang dia pung badan sandiri . Deng bini musti taro hormat sang dia pung laki .
51002013	Grace	Dolu , bosong sama ke su mati , tagal bosong ada pung sala macam-macam , deng bosong balóm maso jadi Tuhan Allah pung orang dong . Biar bagitu , ma Dia hapus buang bosong pung sala-sala dong samua , deng kasi idop baru sang bosong , sama ke Dia kasi idop kambali sang Kristus .
54004014	Recommendation	Pake bae-bae karunya yang Tuhan su kasi sang lu , yang lu tarima waktu pimpinan jama'at dong sambayang deng mua tangan di lu . Itu waktu , dong ju ada kasi tau Tuhan pung pasán so'al lu pung idop deng karjá . Jadi , jang kasi biar itu karunya yang lu su dapa tu .
66021001	Description	Ais beta lia langit model baru deng bumi model baru , te langit yang lama deng bumi yang lama su ilang buang . Laut ju su sonde ada lai .
52005016	Recommendation	Bekin hati sanáng tarús .
66009006	Description	Dalam lima bulan tu , nanti orang sangsara tar bisa-bisa lai , sampe dong minta mati sa . Biar bagitu ju , ma dong sonde mati .
52004014	Faith	Te kotong su tau , bilang , Yesus mati , abis Tuhan Allah kasi idop kambali sang Dia . Naa ! Kalo bagitu , tantu Tuhan Allah ju kasi idop kambali samua orang mati yang su parcaya , deng kumpul ame sang dong sama-sama deng Tuhan Yesus .
62004015	Faith	Samua orang yang mangaku , bilang , Yesus tu , Tuhan Allah pung Ana , dia idop babae deng Tuhan Allah , deng Tuhan ju babae deng dia .
49004022	Recommendation	Jadi , kasi tenga bosong pung jalan idop yang lama tu ! Te kalo bosong idop kamomos iko manusia pung mau-mau , na , bosong su kaná tipu tarús , andia tu . Bosong sonde ada pung hak di situ lai .
43010009	Grace	Ais , Beta sama ke itu pintu . Kalo ada yang mau maso lewat Beta , Tuhan Allah mau kasi salamat sang dia dari dia pung sala-sala dong . Itu sama ke dia maso pi di Tuhan pung tampa , lewat Beta yang jadi dia pung pintu . Deng orang yang maso lewat Beta , dia jalan bebas pi mana sa , deng dapa makan-minum yang batúl .
58011037	Violence	Ada yang mati , tagal kaná lempar deng batu . Ada yang mati , tagal orang gargaji balá dong pung badan . Ada yang mati , tagal kaná bunu deng kalewang . Ada yang idop miskin deng cuma pake pakean dari kulit binatang , tagal orang siksa deng bekin susa sang dong , sampe usir buang sang dong ,
62002029	Faith	Tagal bosong su tau , bilang , Dia salalu bekin apa yang batúl , andia ko bosong ju bisa tau , bilang , samua orang yang bekin iko apa yang batúl , dong ju jadi Tuhan pung ana-ana .
44013047	Grace	Te Tuhan Allah su utus sang botong , parsís ke Yesaya su tulis , bilang , ‘ Beta su angka sang bosong ko jadi sama ke lantera yang bawa taráng kasi bangsa-bangsa laen dong , yang bukan bangsa Yahudi , ko biar bosong senter bekin taráng itu jalan yang datang di Beta , ko biar Beta kasi lapás sang dong dari dong pung sala-sala dong . Deng bosong ju musti kasi tunju itu jalan di ini dunya dari ujung pi ujung . ’ ”
47004002	Faith	Jadi , dari dolu botong su putus bagini : botong su kasi tau taráng-taráng , bilang , botong sonde mau bekin hal-hal jahat , sama ke orang laen dong . Dong suka bekin sambunyi-sambunyi , ko biar orang sonde bisa lia . Deng dong ju sonde tau malu . Ma botong sonde mau putar-balek deng orang . Botong ju sonde omong kosong so'al Tuhan Allah pung Kata-kata , ma botong ajar taráng-taráng apa yang batúl . Deng bagitu , samua orang bisa pareksa sandiri botong pung omong di Tuhan pung muka , ais nilei sandiri botong ni , manusia macam apa .
44002033	Description	Deng sakarang ni , Tuhan Allah su angka sang Yesus ko pegang pangkat yang paling tinggi . Ais Dia ada dudu di Tuhan pung sablá kanan di tampa yang Tuhan su sadia memang . Deng Dia pung Bapa su kasi sang Dia , Bapa pung Roh yang Barisi tu , parsís ke Tuhan su janji memang dari dolu . Te Dia janji mau kasi Dia pung Roh Barisi tu , kasi sang kotong ju . Jadi , yang bosong ada dengar deng bosong ada lia sakarang ni , andia Tuhan ada kasi Dia pung Roh .
51003010	Recommendation	
43011004	Faith	Waktu Yesus dengar itu pasán , ju Dia omong , bilang , “ Ini panyaki sonde bekin dia mati . Tuhan Allah ada mau pake ini hal ko kasi tunju Dia pung hebat . Ko biar nanti orang dong ju angka tinggi-tinggi sang Beta , andia Tuhan pung Ana . ”
45001017	Faith	Itu Kabar ju kasi tunju Tuhan pung jalan ko bekin batúl orang sala . Itu samua bisa jadi , asal orang parcaya sang Dia . Te ada tatulis di Tuhan pung Tulisan Barisi , bilang , “ Orang musti parcaya sang Tuhan Allah dolo , baru dong bisa babae deng Dia . Te kalo dong idop parcaya sang Dia , baru dong dapa idop yang batúl . ”
43019017	Description	Ju Dia pikol ame Dia pung kayu palang kaluar dari kota . Dong pi di satu tampa yang dong subu , bilang , “ Tampa Tulang Kapala ” . ( Dalam dong pung bahasa Aram , itu tampa pung nama , Golgota . )
45012006	Faith	Beta pung maksud bagini : Tuhan kasi kuasa sang kotong samua ko kasi jalan tugas macam-macam , tagal Dia suka kasi tunju Dia pung hati bae sang kotong . Conto ke , kalo Tuhan kasi kuasa sang lu ko kasi tau Dia pung pasán , deng lu parcaya kuat sang Dia , na , lu ju musti kasi tau banya , so'al Dia pung pasán tu .
66004007	Description	Binatang partama pung muka tu , sama ke singa . Nomer dua pung muka , sama ke sapi laki . Nomer tiga pung muka , sama ke manusia . Deng nomer ampa pung muka , sama ke burung garuda tarbáng .
49005015	Recommendation	Tagal itu , lia bae-bae bosong pung idop , ko bosong jang sama ke orang bodo . Lebe bae pake akal bae-bae .
45010012	Grace	Orang Yahudi , deng orang bukan Yahudi dong , sama . Sonde ada beda . Te cuma ada satu Bos , deng Dia jadi Bos kasi samua bangsa . Dia mau kasi tunju Dia pung hati bae bam-banya kasi samua orang yang minta Dia tolong sang dong .
45010004	Faith	Kalo orang cuma bekin iko Atoran sa , ko biar Tuhan tarima sang dong , na , itu sonde cukup . Andia ko Kristus su bekin ganáp samua , ko biar kotong bisa babae deng Tuhan . Ais sakarang , samua orang yang parcaya sang Kristus bisa babae deng Tuhan Allah .
50004006	Recommendation	Kalo bosong dapa susa , na , bosong jang kawatir satu apa ju . Ma sambayang ko minta Tuhan Allah tolong sang bosong dalam samua hal . Deng samua yang bosong minta tu , na , jang lupa angka hati ko minta tarima kasi sang Dia .
46010006	Faith	Itu samua jadi ko kasi tunju conto , ko kotong jang kapingin bekin jahat sama ke dong .
66009002	Description	Dia buka itu lobang pung pintu , ju asap itam tabal kaluar sama ke asap utan tabakar . Itu asap nae kaluar kaboak-kaboak , sampe langit deng matahari jadi galáp .
52004006	Recommendation	Jang ada orang yang mau ame ontong , deng mau maen serong deng orang yang sama-sama parcaya sang Tuhan Allah . Te Tuhan tu , Bos yang nanti balas samua yang jahat bagitu . Ini samua botong su kasi tau sang bosong ulang-ulang , deng su kasi inga memang dari dolu .
47005017	Faith	Andia ko , orang yang ta'ika deng Kristus su jadi manusia baru , yang ada pung idop baru . Dia sonde sama ke dolu lai , te dia pung idop lama su ilang buang . Su sonde ada lai ! Te sakarang , yang baru su ada .
43005020	Faith	Beta pung Bapa di sorga sayang mati sang Beta , andia Dia pung Ana . Dia ju kasi tunju sang Beta samua-samua yang Dia ada bekin . Nanti Dia mau kasi tunju sang Beta hal-hal yang lebe hebat lai , ko biar bosong taheran-heran !
49004028	Recommendation	Orang yang suka pancuri , barenti su ! Lebe bae orang bagitu karjá bae-bae pake dia pung tangan sandiri , ko biar dia bisa bagi-bagi dia pung hasil karjá kasi orang kasian dong .
57001022	Recommendation	Ada satu hal lai . Tolong sadia kasi sang beta kamar satu do . Te beta parcaya Tuhan ada dengar bosong pung sambayang , deng nanti Dia buka jalan kasi kaluar sang beta dari ini bui , ko datang kambali lia sang bosong lai di situ .
58013009	Recommendation	Tagal itu , bosong jang iko-iko arus deng ajaran yang sala . Tuhan Allah bekin kuat bosong pung hati , tagal Dia su kasi tunju Dia pung hati bae sang bosong . Bukan tagal bosong iko atoran so'al makan-minum . Te atoran bagitu sonde ada pung guna .
52005012	Recommendation	Sodara dong samua ! Inga ko kasi hormat sang mama-bapa yang pimpin gareja dong . Te dong tu , karjá banting tulang kasi bosong , deng kasi inga sang bosong , ko biar bosong jang jato .
43009022	Description	Dong omong bagitu , tagal dong taku sang orang Yahudi pung bos-bos dong . Tagal dong tau , bilang , itu bos-bos su basakongkol , bilang , “ Kalo ada orang mangaku , bilang , Yesus tu , andia Kristus , na , botong musti usir buang itu orang yang mangaku bagitu dari kotong orang Yahudi pung ruma sambayang . ”
50003003	Faith	Te dong bilang Tuhan tarima orang tagal dong sunat . Ma itu sala ! Kotong su tau , bilang , Tuhan tarima orang tagal dong parcaya sang Yesus . Ais , Tuhan pung orang yang batúl dong , andia kotong yang parcaya sang Yesus ! Kotong yang sémba sang Dia iko Dia pung Roh Barisi . Kotong yang angka tinggi-tinggi sang Yesus Kristus , tagal Dia su buka jalan ko kotong bisa maso jadi Tuhan pung orang . Te kotong sonde bisa dapa salamat tagal iko manusia pung karjá .
62003023	Faith	Dia pung parenta bilang bagini : parcaya tarús sang Dia pung Ana Yesus Kristus , yang Dia su kirim datang . Deng sayang tarús satu deng satu , sama ke yang Yesus su parenta tu .
66013011	Description	Abis itu , beta dapa lia binatang buas yang laen , nae kaluar dari bumi . Dia pung tandok dua , sama ke domba pung tandok . Deng dia pung suara , sama ke ular naga pung suara .
46014020	Recommendation	Sodara sayang dong ! Kalo bosong mau coba mangarti hal , bosong musti balajar pikir ke orang dewasa . Jang bapikir sama ke ana kici dong ! Ma deng hal jahat , bosong musti ke ana kici , yang sonde tau bekin hal jahat dong , te dong hati barisi .
59005013	Recommendation	Kalo ada di bosong yang dapa susa , lebe bae dia sambayang . Deng kalo ada yang sanáng , lebe bae dia manyanyi puji-puji sang Tuhan .
58012012	Recommendation	Sodara dong ! Bekin kuat bosong pung tangan yang su cape , deng bekin ringan bosong pung kaki yang su barát , Jang lari babengko-re'o , ma lari lurus tarús , ko dong yang su tar bisa-bisa lai , ju dapa samangat ko bisa lari tarús . Bosong musti bekin kuat bosong pung hati ko batahan tarús deng parcaya sang Kristus .
60001017	Recommendation	Bosong suka ba'omong deng Tuhan Allah sama ke Dia tu , bosong pung Bapa . Dia ju jadi Tukang Putus Parkara yang nanti pareksa tiap orang pung idop . Ma Dia putus orang pung parkara deng fer , deng sonde barát sablá . Andia ko bosong musti idop deng ati-ati . Te bosong sama ke orang asing yang tenga tahan di ini dunya sa .
58010036	Recommendation	Jadi , batahan sa ! Te kalo bosong su bekin iko Tuhan pung mau tarús , nanti bosong tarima samua yang Dia su janji kasi sang bosong .
58011001	Faith	Kalo kotong parcaya sang Tuhan Allah , dia pung arti , bilang , kotong yakin tarús sang Dia . Te kalo Dia su janji mau bekin satu hal , na , kotong tau , bilang , Dia pasti bekin iko itu janji . Biar kotong balóm tarima apa-apa ju , kotong parcaya tarús sa .
49004017	Recommendation	Dengar bae-bae apa yang beta mau omong sakarang , tagal beta pung Bos sandiri yang kasi tau sang beta . Bosong jang idop lai sama ke orang yang sonde kanál sang Tuhan Allah . Te apa yang dong bekin tu , iko dong pung bodo sa .
51002016	Recommendation	Kalo orang mau kasi jato sang bosong so'al atoran makan-minum , na , jang toe sang dong . Deng kalo orang mau bekin parkara deng bosong so'al hari-hari bae , ko pesta bulan baru , ko atoran hari barenti karjá , na , jang dengar sang dong .
66007015	Faith	Tagal itu , dong badiri di muka Tuhan Allah pung korsi parenta . Dong layani sang Tuhan siang-malam di Dia pung Ruma Sambayang . Tuhan ada deng dong tarús-tarús . Tuhan jaga sang dong tarús-tarús .
44020010	Description	Ais Paulus turun , ju paló ame itu nyong . Ais dia omong , bilang , “ Sonde usa taku . Dia idop . ”
55002010	Faith	Jadi , beta sadia pikol sangsara macam-macam . Asal Tuhan pung orang yang Dia su pili dong , bisa dapa salamat . Te nanti Tuhan Allah angka kasi tinggi sang dong tarús-tarús , tagal dong jadi Yesus Kristus pung orang dong .
60005014	Recommendation	Kalo bosong bakatumu , na , togor pake ciom manis yang kasi tunju bosong pung sayang . Beta mau ko bosong samua yang parcaya sang Kristus bisa idop aman , dame , deng tanáng . Saloom , Petrus
49005021	Recommendation	Bosong samua musti dengar-dengar satu deng satu . Te deng bagitu , bosong kasi tunju hormat sang Yesus Kristus .
61003017	Recommendation	Sodara sayang dong ! Bosong su tau itu guru putar-balek dong pung jalan idop . Jadi , ati-ati , ó ! Te dong sonde mau dengar atoran apa-apa . Dong coba-coba ko putar-balek sang bosong ko biar bosong serong dari jalan lurus . Ma jang kasi biar dong ontong sang bosong bagitu . Te bosong musti batahan kuat .
51003018	Recommendation	Bini dong ! Bosong musti dengar-dengar sang bosong pung laki , tagal itu pantas kasi orang yang iko sang Yesus Kristus .
54005020	Recommendation	Kalo su togor sang dia , ma dia masi idop iko tarús deng itu sala , na , togor sang dia di muka jama'at . Deng bagitu , orang laen dong sonde barani iko-iko bekin sala bagitu .
45014013	Recommendation	Dolu , bosong di Roma maen lempar sala sang bosong pung sodara orang sarani dong . Jang bagitu lai ! Ada lebe bae , kotong putus bagini : kotong jang bekin kotong pung sodara dong ta'antok . Kotong jang coba hiki kasi jato sang dong , ko dong bekin sala .
45002010	Grace	Ma samua orang yang ada bekin hal bae , nanti Tuhan angka tinggi-tinggi sang dong , deng kasi hormat sang dong ko dong idop aman deng dame . Biar dong orang Yahudi ko , orang bukan Yahudi ko , dong samua dapa abis .
58011034	Violence	Ada yang kasi mati api yang manyala bésar . Ada yang Tuhan kasi salamat dari orang yang mau bunu sang dong pake kalewang . Ada yang sonde kuat , ma Tuhan Allah bekin kuat sang dong . Ada yang Tuhan bekin ko dong jadi hebat baparáng , sampe dong puku kasi ondor tantara musu dari tampa laen dong .
48006017	Faith	Jujur sa , beta su sonde mau ame pusing deng ini parkara lai . Te beta pung badan su ada bakás luka , tagal beta layani sang Yesus Kristus .
66018021	Violence	Ais itu , beta dapa lia satu ana bua dari sorga yang kuat batúl . Dia datang angka ame satu batu , bésar sama ke orang . Ais dia lempar kasi maso itu batu pi dalam laut . Dia ju kasi tau , bilang , “ Nanti dong kasi ancor buang Babel bagitu ju . Nanti dong kasi ilang buang itu kota hebat bagitu ju .
65001020	Faith	Ma sodara sayang dong ! Bosong musti kasi bangun bosong pung idop di atas fanderen dari bosong pung parcaya yang barisi . Deng kalo bosong sambayang , na , iko apa yang Roh Barisi kasi tunju sang bosong .
45012002	Recommendation	Jang kasi biar ko orang dunya sakarang suru bosong musti bekin karmana , ko idop karmana , iko dong pung mau-mau . Jang cuma iko buta-buta sa dong pung pikiran , dong pung idop , ko , dong pung adat . Ma ada lebe bae , bosong kasi biar ko Tuhan bekin bosong pung pikiran jadi baru , ko bosong lia samua tu , iko jalan baru . Deng bagitu , bosong bisa tau Tuhan pung mau kasi bosong . Te Tuhan pung mau tu , bae , sampurna , deng bekin sanáng Dia pung hati .
46015009	Sin	Tuhan pung utusan yang laen dong , samua lebe pantíng dari beta . Kalo iko yang batúl , sonde pantas beta jadi Dia pung utusan . Te dolu , beta yang bekin sangsara deng siksa sang Tuhan pung orang dong di mana-mana .
62002015	Recommendation	Bosong jang sayang dunya pung mau-mau , deng dunya pung barang . Te orang yang sayang sang dunya , sonde bisa sayang sang Allah Bapa .
45002001	Sin	Lu su dengar so'al jahat macam-macam tadi , wuang ? Ais , mangkali lu ada pikir , bilang , “ Awe ' ! Itu orang dong pung jahat su talalu ! ” Kalo lu su pikir bagitu , awas ó ! Te lu sandiri ju jahat bagitu . Andia ko lu sonde ada pung alasan ko bela diri , biar lu tu , sapa . Kalo lu ada bilang , orang laen dong jahat deng pantas kaná hukum , jang lupa , bilang , lu ju ada lempar sala di lu pung diri sandiri . Te lu ju bekin jahat bagitu na !
48002009	Description	Itu waktu , orang su anggap Yakobis , Petrus , deng Yohanis , pamimpin gareja . Waktu dong tiga dapa tau , bilang , Tuhan Allah su kasi tunju Dia pung hati bae sang beta , ju dong bangun badiri ko datang pegang tangan sang beta deng Barnabas , ko jadi tanda , bilang , botong samua su satu hati . Dong satuju ko botong pi bawa Kabar Bae kasi orang bukan Yahudi , deng dong yang pi bawa kasi orang Yahudi .
43019023	Description	Waktu tantara dong su paku tagantong sang Yesus di kayu palang , ju dong babagi Dia pung pakean ko taro di ampa tampa . Satu bagian kasi satu tantara . Ju dong ame Dia pung baju luar yang ada tanún anteru dari atas pi bawa , yang sonde pake jaitan .
45002021	Sin	Jadi , beta mau tanya bagini : bosong suka ajar orang laen dong , ma akurang ko bosong sandiri sonde mau balajar apa-apa ? ! Bosong suka nae mimbar , ko parenta , bilang , “ Orang jang pancuri . ” Ma akurang ko bosong sandiri pancuri ? !
46006019	Faith	Lu pung badan tu , sama ke Tuhan pung Roh yang Barisi pung ruma sambayang . Dia pung Roh tu , yang ada idop di bosong pung hati , te Tuhan Allah sandiri yang kasi Dia pung Roh sang bosong . Andia ko bosong sonde ada pung hak sandiri sa lai , ko jadi bos sang bosong satu-satu pung badan sandiri . Ma akurang ko bosong ada idop tingka ke sonde tau ini hal dong ?
47005014	Grace	Kristus sayang mati sang kotong . Itu yang kasi samangat sang botong ko kasi jalan botong pung tugas . Te botong parcaya , bilang , satu Orang , andia Kristus , mati ko ganti sang samua orang . Dia pung arti , bilang , itu sama ke kotong samua su mati ko kasi tenga idop yang lama , deng sonde ada pung hak apa-apa lai di ini dunya .
58003001	Faith	Jadi bagini , sodara dong ! Bosong ni , su idop barisi sama ke botong , deng nanti bosong ju idop deng Tuhan Allah di sorga . Tagal itu , botong musti pikir alus-alus so'al Yesus tu . Te kotong su mangaku , bilang , Dia tu , Tuhan Allah pung Utusan , deng Dia ju kotong pung Kapala Agama Paling Tinggi .
44020035	Recommendation	Jadi , deng samua hal ni , beta su kasi tunju jalan ko bosong ju iko tolong orang-orang kasian yang sonde mampu dong . Inga bae-bae Tuhan Yesus pung omong , bilang , ‘ Ada lebe bae kotong kasi , daripada kotong tarima . ’ ”
58013004	Recommendation	Kawin laki-bini tu , barisi . Ma jang sampe kawin yang barisi tu jadi kamomos . Te Tuhan Allah tantu kasi jato hukuman sang samua orang yang maen serong deng orang yang bukan dong pung laki ko bini .
43020005	Description	Ma beta sonde maso pi dalam . Beta cuma maloi maso sa . Di situ , beta lia itu kaen alus yang dong pake ko feo ame di Yesus pung mayat .
66016018	Description	Tarús ada kilat yang basambar , deng guntur yang babunyi bésar basambung . Deng tana goyang yang paling bésar yang balóm parná jadi di bumi , ju datang .
66019010	Faith	Ju beta jato tikam lutut ko mau sémba sang itu ana bua . Ma dia togor sang beta , bilang , “ Lu jang sémba sang beta bagitu ! Te beta ju Tuhan pung orang suru-suru sama ke lu , deng lu pung sodara dong yang kasi tau orang so'al Yesus . Te Yesus pung ajaran tu , sama deng itu ajaran yang dolu Tuhan Allah su kasi sang Dia pung jubir dong . Jadi , jang sémba sang beta , ma sémba sang Tuhan Allah sa ! ”
46002010	Grace	Memang dolu , orang sonde mangarti itu hal dong , ma sakarang Tuhan Allah su pake Dia pung Roh ko kasi tabuka itu hal kasi sang kotong . Naa , Tuhan pung Roh tu , mangarti samua hal . Te Dia ju pareksa sampe alus-alus Tuhan pung dalam hati .
50002029	Recommendation	Jadi , bosong musti tarima bae-bae sang dia , tagal dia tu , Tuhan pung orang . Deng bosong musti kasi hormat sang samua orang yang model sama ke dia . Te dia kasi jalan Kristus pung karjá , sampe amper mati . Deng dia sonde ondor sadiki ju , tagal dia mau tolong beta , ganti sang bosong . Jadi , bosong musti tarima kambali sang dia deng hati manis .
51003020	Recommendation	Ana-ana dong ! Bosong musti dengar-dengar bosong pung orang tua dalam samua hal , te itu yang bekin sanáng Tuhan pung hati .
47001012	Faith	Botong bisa omong bésar , tagal botong tau di botong pung dalam hati , bilang , apa yang botong bekin di ini dunya , iko Tuhan pung mau kasi botong . Botong sonde ondor dari itu tugas , ko biar samua orang bisa lia botong ada karjá deng hati barisi . Botong ju kasi jalan botong pung karjá , pake pintar yang turun dari Tuhan Allah , bukan pake pintar yang ba'akar di ini dunya . Te Tuhan kasi tunju Dia pung hati bae sang botong . Andia ko botong bisa karjá lebe karás lai waktu botong ada sama-sama deng bosong .
43014021	Faith	Orang yang tarima deng bekin iko Beta pung parenta dong , na , dia tu yang sayang sang Beta . Deng Beta pung Bapa ju sayang sang orang yang sayang sang Beta bagitu . Beta ju sayang sang dia , deng kasi tunju Beta pung diri sang dia . ”
51002023	Sin	Andekata orang bisa bekin iko itu atoran dong , dong kira nanti orang hormat sang dong , deng anggap dong talalu pintar , orang alim batúl , orang randá hati , deng tukang songgo yang rajin talalu . Padahal sonde ! Itu atoran dong sonde bisa ator bekin bae manusia pung pikiran deng manusia pung hati yang kapingin bekin jahat !
64001006	Recommendation	Orang yang su kambali datang , ada bacarita kasi jama'at di sini , bilang , lu tarima bae deng sayang sang dong . Sakarang beta minta ko lu tolong tarús bagitu , te itu bekin sanáng Tuhan Allah pung hati .
55002023	Recommendation	Beta kasi tau ulang lai ! Jang pi tasosok ko basambung mulu deng parkara yang sonde ada pung ujung-pohon . Te itu samua cuma bekin orang dong babakalai sa .
47003018	Faith	Deng bagitu , Dia bekin kotong tamba hari tamba hebat , sama ke Dia . Kotong pung muka sonde usa kaná tutu . Deng kotong bapikir tarús so'al kotong pung Bos pung hebat , te Dia pung Roh ada tolong sang kotong bagitu .
58009014	Grace	Naa ! Kalo binatang pung dara bisa bekin barisi orang pung badan luar yang kamomos , lebe-lebe lai deng Kristus pung dara ! Te Dia pung dara tu , su bekin kotong talapás dari sala-sala dong , deng ju bekin barisi kotong pung dalam hati . Te kotong pung sala bekin kotong tapisa buang dari Tuhan . Waktu Kristus mati bagitu , Tuhan Allah pung Roh yang idop tarús , ada tolong sang Dia ko Dia sarakan Dia pung diri kasi sang Tuhan , sama ke binatang korban yang sonde ada pung cacat sadiki ju . Jadi sakarang , kotong su bisa sémba deng batúl sang Tuhan Allah yang idop tarús .
44011017	Grace	Te Tuhan sandiri yang kasi Dia pung Roh sang itu orang laen dong , parsís ke Dia kasi sang kotong . Jadi , bosong pung mau beta lawan sang Tuhan , ko karmana ? Jadi , beta mau omong apa lai ? ”
49004030	Faith	Jang bekin saki hati sang Tuhan Allah pung Roh Barisi , te Dia ada di bosong pung hati . Deng Dia su cap sang bosong , bilang , bosong ni , Tuhan Allah pung milik . Dia pung Roh ju jamin , bilang , nanti sampe dunya kiamat , Tuhan Allah kasi salamat sang bosong ko bosong idop tarús-tarús deng Dia .
66003003	Recommendation	Jadi , jang lupa samua ajaran batúl yang bosong su dengar deng tarima dari dolu tu . Iko batúl-batúl Tuhan pung mau , deng kasi tenga bosong pung sala-sala dong ko bale iko sang Tuhan . Kalo bosong sonde bangun capát ko bekin bagitu , nanti takuju sa Beta datang sama ke pancuri , yang bosong sonde sangka-sangka .
62003007	Recommendation	Ana sayang dong ! Jang kaná tipu . Te orang yang idop bekin iko apa yang batúl , dia tu , orang hati lurus , sama ke Kristus .
62004001	Recommendation	Ana sayang dong ! Jang tarima bodo-bodo sa , kalo orang bilang dia ada bawa pasán dari Tuhan Allah . Ma bosong musti pareksa bae-bae ko dapa tau kalo dia pung omong tu , batúl-batúl datang dari Tuhan , ko sonde . Te sakarang su banya tukang putar-balek yang jalan kuliling di ini dunya . Dong tipu orang , bilang , dong tu , Tuhan Allah pung jubir .
44013038	Grace	Jadi , sodara dong , dengar bae-bae ! Itu Orang tu , andia Yesus ! Ais kalo kotong parcaya sang Dia , baru Dia mau pikol sala-sala , yang kalo iko dia pung batúl , kotong sandiri yang musti pikol . Deng bagitu Tuhan Allah hapus buang kotong pung sala-sala dong . Ma kotong su tau , bilang , biar kotong iko ba'i Musa pung atoran adat samua , itu sandiri sa sonde bisa bekin kotong batúl di Tuhan pung muka .
50003001	Recommendation	Sodara dong ! Dengar bae-bae ! Bosong pung hati musti sanáng , tagal bosong ta'ika deng Kristus . Biar beta tulis ulang-ulang bagini , ma beta sonde bosan-bosan kasi inga sang bosong ko jang kaná tipu !
46011034	Recommendation	Kalo ada yang lapar talalu , na , lebe bae makan di ruma dolo . Ais nanti , kalo bosong bakumpul sama-sama , na , bosong jang kaná hukum . So'al parkara yang laen dong yang bosong ada tanya tu , nanti beta datang di sana , baru beta ator .
43018031	Description	Ais gubernor kasi tau sang dong , bilang , “ Bagini . Biar bosong sa yang urus Dia pung parkara , iko bosong orang Yahudi pung atoran . ” Ju orang Yahudi pung bos-bos dong kasi tau , bilang , “ Sonde bisa , pak . Botong orang Yahudi sonde ada pung hak ko putus hukuman mati . Itu cuma bosong pamarenta Roma sa yang ada pung hak bagitu . ”
46012031	Faith	Naa ! Bosong musti siap sadia ko tarima deng pake karunya yang lebe barguna kasi banya orang dong . Biar bagitu , ma beta masi mau kasi tunju sang bosong jalan yang paling bae .
58007026	Description	Yesus tu , kapala agama paling tinggi yang paling cocok deng kotong . Tagal Dia tu , Orang barisi yang sonde ada pung sala apa-apa . Dia tu , sonde sama deng manusia biasa yang cuma tau bekin sala-sala . Te Tuhan Allah su angka tinggi-tinggi sang Dia , lebe dari samua yang ada di bumi deng di sorga .
50004013	Faith	Te beta bisa tanggong samua hal , tagal Kristus yang bekin kuat sang beta na !
52004003	Recommendation	Tuhan Allah pung mau bagini : idop barisi ! Jang idop kotor . Andia , jang maen serong deng orang yang bukan lu pung laki , ko , lu pung bini .
51004002	Recommendation	Bosong musti rajin sambayang tarús . Deng musti sadar so'al hal-hal yang bosong omong deng Tuhan Allah , deng sambayang pake hati yang ponu rasa sukur .
44007029	Description	Dengar bagitu , ju Musa bangun bongkar dari Masir . Ais dia pi tenga di orang Median dong pung negrí . Dia kawin di situ , ju dong dapa dua ana laki-laki .
46011007	Description	Coba pikir bagini : laki-laki sonde parlú tutu ame dia pung kapala , te Tuhan Allah bekin laki-laki iko Dia pung model . Andia ko laki-laki jadi hasil yang kasi tunju Tuhan pung hebat . Deng parampuan ju jadi hasil yang kasi tunju laki-laki pung hebat .
51003015	Faith	Kotong bisa badame deng Tuhan Allah , tagal Kristus . Jadi , bosong ju musti kasi biar Kristus pung dame tu , ator bosong pung hati . Te Tuhan mau ko bosong samua idop badame satu deng satu , tagal bosong samua ta'ika jadi satu badan . Deng bosong pung hati musti rasa sukur tarús , tagal Dia sandiri yang su pili ame sang bosong .
58002010	Grace	Jadi pantas Tuhan Allah kasi Yesus pikol sangsara , ko biar Yesus bisa buka jalan salamat kasi sang manusia . Te Tuhan Allah mau cari jalan ko banya orang bisa idop sama-sama deng Dia di sorga . Te Tuhan Allah yang bekin samua-samua . Deng samua yang idop , ada tagal Dia .
59004001	Sin	Bosong ada maen bakanjar deng babakalai satu deng satu . Dia pung pasal apa ? Itu tagal di bosong pung teng-tenga ada orang dong yang usaha karás ko mau cari sanáng kasi dia pung diri sandiri sa .
46005001	Sin	Beta dengar , bilang , ada satu orang dalam bosong pung jama'at yang maen parampuan . Padahal , yang dia bekin tu , lebe jahat dari orang yang sonde kanál sang Tuhan Allah . Te dia maen tidor deng dia pung mama tiri sandiri !
46010013	Faith	Tiap kali lu rasa kapingin bekin jahat , inga te , orang laen su parná rasa coba'an bagitu ju . Ma lu bisa parcaya sang Tuhan ko Dia bekin iko apa yang Dia omong . Te Dia sonde kasi biar lu dapa coba'an lebe dari yang lu bisa tahan . Tiap kali lu dapa coba'an bagitu , na , Dia kasi jalan kaluar sang lu . Dia mau bekin lu kuat batahan , ko lu jang jato .
44020029	Violence	Jadi sakarang , beta kasi tenga sang bosong . Ma inga , é ! Nanti ada orang datang ko ajar sambarang-sambarang di bosong pung teng-tenga . Dong maso sama ke anjing jahat yang maso pi dalam domba pung kandang .
53001004	Faith	Andia ko botong carita kasi Tuhan pung jama'at di mana-mana so'al bosong . Botong carita , bilang , biar orang laen dong tendes bekin sangsara sang bosong , ma bosong batahan tarús deng bosong pung parcaya .
62004012	Faith	Sonde ada satu orang ju yang parná lia taráng-taráng sang Tuhan Allah . Biar bagitu ju , ma kalo kotong basayang satu deng satu , dia pung arti , bilang , Tuhan Allah ada sama-sama deng kotong . Deng Dia pung sayang batamba di kotong pung idop , sampe jadi sayang yang batúl .
48001001	Description	Salam dari beta , Paulus . Beta kirim ini surat kasi sodara orang parcaya dong yang ada di jama'at-jama'at di propinsi Galatia . Sodara-sodara yang ada sama-sama deng beta di sini ju , ada titip salam kasi sang bosong . Beta kasi inga sang bosong , bilang , Allah Bapa deng Yesus Kristus yang utus sang beta , bukan manusia . Yesus Kristus tu , andia Orang yang Tuhan su kirim datang . Kristus mati , ma Tuhan kasi idop kambali . Ais , Dong tu , yang suru sang beta ko pi kasi tau orang-orang so'al Kabar Bae ni .
58012003	Recommendation	Biar orang bekin jahat sang Dia , ma Dia batahan tarús . Jadi , bosong jang lupa sang Yesus pung sangsara ni , ko biar bosong ju bisa batahan tarús .
45006005	Faith	Te itu sama ke kotong mati sama-sama deng Yesus . Jadi , kotong yang ta'ika deng Dia , tantu kotong ju nanti idop kambali dari kotong pung mati , sama ke Dia su idop kambali .
45015010	Recommendation	Di tampa laen di Tulisan Barisi ada tatulis , bilang , “ We ! Bosong orang luar dari tampa-tampa laen dong . Bekin bosong pung hati babunga , sama-sama deng Tuhan pung orang sandiri dong . ”
54004001	Sin	Ma Tuhan pung Roh su kasi tau taráng-taráng , bilang , nanti jama'at saparu tola buang apa yang kotong parcaya . Ais dong pi iko roh-roh yang tipu bekin sesát manusia , deng iko setan dong pung ajaran .
56003001	Recommendation	Kasi inga jama'at dong , ko dengar sang pamarenta deng orang yang pegang kuasa dong . Ais dong musti iko atoran dong . Deng musti siap salalu ko bekin yang bae .
61003005	Sin	Ma ada satu hal yang itu orang putar-balek dong sonde mau inga ame . Andia , dari mula-mula Tuhan cuma omong sa , ais langit ada memang . Ju Tuhan bekin aer . Ais Dia kasi pisa aer dari darat , ju bekin darat muncul datang dari aer . Tuhan su omong karmana , na , itu ada tarús . Lama-lama , Tuhan ju pake aer banjer ko kasi ancor buang samua orang di ini dunya yang ada idop di Noh pung jaman . Ma sakarang , Tuhan su kasi tau memang apa yang Dia mau bekin kasi langit deng bumi . Sakarang Dia ada tahan-tahan , ma nanti pas dia pung waktu , Dia mau bakar buang sang dong . Te Tuhan nanti kasi jato hukuman ko kasi ancor buang sang orang yang sonde mau toe sang Dia . Biar bagitu , ma itu orang putar-balek dong sonde mau inga , bilang , Tuhan Allah pasti bekin iko apa yang Dia su omong .
60003018	Grace	Te Kristus mati satu kali , tagal kotong manusia ada bekin sala . Dia yang idop lurus , su mati kasi sang kotong yang idop kamomos . Dia mati ko biar bosong bisa babae kambali deng Tuhan Allah . Kristus tu , manusia sama ke kotong ju , Orang bunu bekin mati sang Dia , ma , ais ju Tuhan pung Roh kasi idop kambali sang Dia .
61002021	Sin	Sonde bae kalo dong su tau jalan idop yang batúl , ais ondor , ju sonde bekin iko lai itu hal yang bae deng barisi , yang Tuhan su parenta sang kotong . Lebe bae , kalo dong sonde parná tau jalan yang lurus .
53003006	Recommendation	Sodara dong samua ! Beta kasi tau memang sang bosong pake Tuhan Yesus Kristus pung nama , é ! Bosong jang pi bakumpul deng itu pamokol yang suka tapaleuk dong . Te dong sonde iko conto dari botong pung karjá karás .
45005012	Sin	Jadi , dari dolu kala , manusia partama , andia ba'i Adam , yang mulai bekin sala . Andia ko Tuhan Allah sonde kasi biar dia idop tarús . Ais , mulai itu waktu , samua orang di ini dunya ju iko bekin sala sama ke dia . Deng tagal dong bekin sala sama ke dia , dong samua ju musti mati sama ke dia .
58011033	Faith	Dong samua parcaya sang Tuhan Allah . Tagal itu , ada yang manáng lawan raja-raja . Ada yang pegang parenta deng hati lurus , ko bela orang yang sonde ada pung sala , deng kasi hukum orang yang sala . Ada yang tarima apa yang Tuhan su janji . Deng ada yang kasi kala singa .
47004009	Faith	Biar orang bekin susa bam-banya sang kotong , ma Tuhan Allah sonde kasi tenga sang kotong sandiri-sandiri . Biar orang hantam sang kotong , ma dong sonde bisa kasi ancor buang sang kotong .
59004004	Sin	Dasar orang sonde satia ! Bosong sama ke pasangan yang sonde satia deng maen serong . Kalo bosong ika diri deng dunya pung mau-mau , bosong bekin diri bamusu deng Tuhan Allah . Itu su !
44016006	Description	Abis itu , Paulus dong jalan tarús . Dong pi di propinsi Frigia deng propinsi Galatia , tagal Tuhan pung Roh yang Barisi larang sang dong ko dong jang pi kasi tau Tuhan pung Carita Bae di propinsi Asia .
45010006	Faith	Ma Tuhan pung Tulisan Barisi ju ada kasi tunju jalan laen , bilang , orang bisa babae deng Tuhan asal dong parcaya sang Kristus . Ada tatulis , bilang , “ Sonde usa tanya , bilang , ‘ Sapa yang bisa nae pi sorga ? ’ ” ( Itu tingka ke orang mau nae pi kasi tau sang Kristus , bilang , kotong manusia ada kapingin ko Dia turun datang ko kasi salamat sang kotong . )
66016002	Violence	Dengar bagitu , ju ana bua yang partama po'a buang dia pung bokor pung isi pi bumi . Takuju sa , calaka kaná samua orang yang parná tarima itu binatang buas pung cap , deng orang yang songgo dia pung patong tu . Dong kaná luka puruk yang saki mo mati .
66005008	Description	Waktu itu Domba Ana ame ju , itu 4 binatang luar biasa , deng itu 24 katua tu , jato tikam lutut ko sémba di Dia pung muka . Dong satu-satu ada pegang alat musik sama ke sasando , deng satu mangko mas , yang ta'isi deng kamanyán yang dong bakar ko bekin asap wangi . Itu dara kayu wangi tu , andia Tuhan pung orang dong pung sambayang .
62005001	Faith	Samua orang yang parcaya , bilang , Yesus tu , memang Kristus , yang Tuhan Allah su kirim datang , dong tu , su jadi Tuhan Allah pung ana-ana . Te orang yang sayang satu orang yang jadi bapa , dia ju sayang sang itu bapa pung ana .
48005026	Recommendation	Andia ko kotong jang bagila hormat , jang suka bamalawan satu deng satu , deng jang ba'iri hati lai .
54005001	Recommendation	Jang togor orang yang lebe tua dari lu , pake suara karás . Ma pake bahasa yang manis , sama ke lu omong deng lu pung bapa sandiri . Deng orang yang lebe muda , na , kasi samangat sang dong , sama ke dong tu , lu pung sodara sandiri .
60002012	Recommendation	Jaga bae-bae ko bosong idop batúl di muka orang yang sonde kanál sang Tuhan . Deng bagitu , andekata dong mau tudu bosong sambarang , na , dong cuma dapa lia bosong pung bae sa . Ais , kalo Kristus datang kambali , dong sandiri yang nanti angka tinggi-tinggi sang Tuhan Allah , tagal bosong pung bekin bae tu .
50003006	Sin	
43004052	Description	Ais dia tanya sang dong , bilang , “ Dia mulai bae dari jam barapa ? ” Dong manyao , bilang , “ Mulai tenga hari kamaren jam satu , dia pung panas turun memang . ”
43019031	Violence	Itu hari kaná deng hari Jumat . Iko atoran agama , orang Yahudi musti basiap di itu hari , ko dia pung beso sambut dong pung hari sambayang . Andia ko dong sonde mau orang pung mayat tagantong tarús di kayu palang pas di hari sambayang . Te itu hari sambayang tu , hari bae . Jadi , orang Yahudi pung bos-bos minta gubernor ko dia suru orang puku bekin pata orang di kayu palang dong pung tulang kaki . Deng bagitu , dong bisa mati capát , ko biar orang bisa kasi turun dong pung mayat sedu-sedu .
43019012	Description	Mulai dari itu , gubernor ada cari-cari jalan ko kasi lapás sang Yesus . Ma orang Yahudi dong batarea rame-rame , bilang , “ Kalo pak kasi lapás sang ini Orang ni , su jalás pak bukan raja bésar Keser pung tamán . Te orang yang angka diri jadi raja ada malawan sang Keser . ”
43014001	Faith	Yesus omong tamba , bilang , “ Bosong jang pikiran . Parcaya sang Tuhan Allah . Deng parcaya sang Beta ju .
50001028	Faith	
43015016	Grace	Bosong sonde pili sang Beta . Ma Beta yang pili deng angka sang bosong ko kasi jalan ini tugas . Jadi , bosong musti pi bekin banya hal yang bae yang batahan lama . Itu sama ke pohon anggor satu yang kasi kaluar bua yang bae tarús-tarús . Kalo bosong bekin bagitu , na , bosong bisa minta apa sa di Beta pung Bapa , ais Dia bekin kasi sang bosong .
58011004	Faith	Habel parcaya sang Tuhan Allah . Tagal itu , dia bawa pemberian yang lebe bae dari dia pung kaka Kaen . Tuhan Allah tarima bae sang Habel deng dia pung pemberian tu , tagal dia pung hati lurus . Jadi , biar dia su lama mati , ma kotong masi bisa balajar dari dia , tagal dia pung parcaya tu .
46004001	Recommendation	Jadi , bosong musti anggap sang botong bagini : jang angka-angka sang botong , te botong ni , cuma Kristus pung orang suru-suru sa . Deng Tuhan Allah parcaya sang botong ko jaga bae-bae Dia pung hal-hal yang dolu tasambunyi .
66006013	Description	Bintang-bintang di langit dong jato turun di bumi , sama ke bua manta , yang jato dari pohon tagal angin karás .
46010014	Recommendation	Jadi , sodara sayang dong ! Kalo orang mau coba paksa sang bosong ko soya sang sosonggo dong , na , lari kaluar dari situ sa ! Jang ba'eok lai !
45012021	Recommendation	Jang kasi biar hal jahat dong ator sang lu . Ada lebe bae , hal bae dong yang ator sang lu sa . Deng bagitu , lu bisa kasi kala hal jahat dong .
55002014	Recommendation	Kasi inga orang parcaya dong , ko dong jang lupa ini hal samua . Suru sang dong deng Tuhan Allah pung nama , ko dong barenti basilat lida so'al kata pung arti . Te itu samua sonde ada pung guna apa-apa . Cuma bekin rusak sa orang yang dengar dong pung pikiran .
59004008	Recommendation	Usaha ko bosong idop satu hati deng Tuhan Allah . Deng bagitu , Dia ju deka-deka deng bosong . Weh , bosong yang idop kamomos dong ! Bosong musti bekin lurus bosong pung jalan idop . Deng bosong yang hati bacabang dong ! Bosong musti jalan lurus iko sang Tuhan , deng jang baserong kiri-kanan lai . Salama ini bosong idop sanáng-sanáng deng bakiki-kaka sa . Jadi sakarang bosong stop su ! Bosong su tau bosong pung hati bacabang deng bosong pung sala-sala dong . Lebe bae bosong manyasal deng manangis makarereu su .
59002009	Sin	Ma kalo bosong bapili muka deng cuma ame hati sang orang kaya sa , bosong su langgar itu atoran dari Tuhan . Bosong su sala , iko Tuhan pung Hukum .
52004007	Grace	Te Tuhan Allah su pange ame sang kotong , ko jadi Dia pung orang . Dia pung maksud tu , kotong musti idop barisi , bukan idop kamomos , sama ke tukang hohongge dong . Bukan bagitu !
45001018	Sin	Ma Tuhan Allah su kasi tau bagini : ada orang yang sonde toe sang Dia . Deng ada yang bekin hal jahat macam-macam . Ma Tuhan sonde tarima dong pung bekin-bekin tu . Di dong pung dalam hati , ini orang dong su tau mana yang batúl . Biar bagitu ju , ma dong maen bekin tarús hal-hal yang sonde batúl dong . Dong buju-buju orang sampe itu orang dong ju sonde tau mana yang batúl lai . Andia ko Tuhan mau kasi turun hukuman sang dong dari langit .
62004007	Faith	Ana sayang dong ! Kotong musti basayang satu deng satu , tagal sayang tu , ba'akar di Tuhan Allah . Samua orang yang sayang , dong ju ba'akar di Tuhan Allah , deng kanál bae sang Dia .
62002009	Sin	Orang bisa sa ba'omong , bilang , “ Beta idop dalam taráng . ” Ma kalo dia binci dia pung sodara , na , itu jadi tanda , bilang , dia masi idop dalam galáp .
60004014	Grace	Waktu orang omong bekin hina sang bosong tagal bosong ta'ika deng Kristus , bosong ontong , tagal Tuhan Allah pung Roh yang hebat ada di bosong .
44021019	Grace	Botong bakasi hormat satu deng satu , ais Paulus carita panjang lebar samua yang Tuhan su bekin di mana-mana , kasi orang bukan Yahudi dong . Bilang , Tuhan Yesus su buka jalan ko dong parcaya sang Dia . Dia ju carita karmana Tuhan su pake sang dia deng dia pung tamán samua dalam ini karjá .
43008046	Sin	Coba ! Sapa dari bosong yang bisa kasi tunju bukti , bilang , Beta su bekin sala ? Heran , é ! Kalo Beta omong yang batúl , akurang ko bosong sonde mau parcaya sang Beta ?
58010017	Grace	Ais Dia kasi tau tamba , bilang , “ Nanti Beta sonde inga lai dong pung sala dong . Deng Beta lupa buang dong pung bekin-bekin tu , waktu dong langgar Beta pung atoran dong . ”
46001005	Grace	Ais Dia su kasi bosong mampu kasi jalan samua macam tugas , tagal bosong pung parcaya tu . Itu bekin bosong jadi kaya dalam bosong pung hati . Andia ko bosong mangarti batúl hal-hal yang pantíng so'al Dia pung jalan idop . Bosong ju tau cara apa yang paling bae ko kasi tau orang so'al Kristus .
45015030	Recommendation	Sodara dong ! Tagal Yesus Kristus jadi bosong pung Bos , deng tagal Tuhan pung Roh bekin bosong basayang satu deng satu , andia ko beta minta ko bosong sambayang batúl-batúl ko Tuhan tolong sang beta .
43007020	Violence	Ais , orang banya dong tanya , bilang , “ Lu omong apa , ni ? Mangkali lu ada takaná setan , ko ? Sapa yang ada cari jalan ko mau bunu sang lu ? ”
45003025	Grace	Tuhan Allah su kasi tunju sang Yesus ko jadi korban tutu malu yang hapus buang kotong pung sala-sala dong . Ma kotong musti parcaya sang Dia , bilang , Dia tarima kotong pung hukuman . Jadi , Dia kasi tumpa Dia pung dara , deng mati ganti sang kotong . Deng bagitu , Tuhan Allah kasi tunju , bilang , apa yang Dia putus ame tu , batúl . Dolu , Dia talalu sabar , ais Dia pili ko lupa buang sala-sala yang orang bekin dolu . Ma kalo Dia sonde hukum orang yang sala , Dia sonde adil . Jadi , Dia buka jalan ko biar Yesus Kristus bisa pikol kotong orang sala pung hukuman . Sakarang , Dia kasi tunju sang samua orang , bilang , Dia bekin yang bae tarús . Ais , samua orang sala , yang parcaya sang Yesus , Dia putus ko cap sang dong ke orang hati lurus .
43018018	Description	Itu waktu , su dingin . Andia ko orang jaga deng orang suru-suru dong ada badiri panggang api . Ju Petrus pi , ko panggang api sama-sama deng dong .
49006011	Recommendation	Tantara dong pake sanjata ko lawan dong pung musu . Bagitu ju Tuhan ada mau pake sang bosong sama ke tantara . Te Dia mau ko bosong lawan samua akal jahat yang setan dong pung bos bésar ada bekin . Andia ko bosong musti basiap pake Tuhan pung sanjata langkáp .
43013037	Faith	Petrus tanya , bilang , “ Bos , é ! Akurang ko beta balóm bisa iko pi sakarang ? Te beta su siap ko mati kasi sang Bos na ! ”
50004007	Faith	Kalo bosong bekin bagitu , nanti Tuhan bekin bosong pung hati jadi tanáng . Memang manusia sonde bisa mangarti batúl-batúl hati tanáng yang kotong dapa dari Tuhan . Ma , tagal bosong parcaya sang Yesus Kristus , Tuhan yang kasi tanáng bosong pung hati , mau jaga ko bosong pung hati deng bosong pung pikiran jang kaco .
59003009	Faith	Deng mulu yang sama , orang puji-puji deng bamaki . Itu sonde pantas ! Kotong pake mulu ko puji sang Tuhan , Allah Bapa . Ais , deng itu mulu ju , kotong maki-maki orang , yang Tuhan su bekin iko Dia pung model . Karmana bisa bagitu ?
46005010	Sin	Beta sonde ada pung maksud , ko bosong jang bacampor deng samua orang di ini dunya yang sonde toe sang Tuhan Allah , ko orang balalas , ko orang putar-balek yang tipu ame orang pung barang , ko tukang songgo dong . Te kalo bagitu , na , bosong musti bekin diri tapisa dari samua orang di ini dunya .
44026009	Sin	Dolu memang beta bekin apa sa , ko malawan deng karás samua orang yang iko sang Yesus , orang Nasaret .
61002014	Sin	Dong pung mata manyala ko cari parampuan yang mau maen serong deng dong . Dong cuma idop bekin jahat tarús . Dong suka cari orang yang pung parcaya sang Tuhan sonde kuat , ais pancing ko dong iko bekin jahat . Dong cari-cari jalan ko balalas tarús . Tuhan pasti hukum sang dong !
43010012	Description	Ma orang karjá yang bukan itu domba dong pung tuan , kalo dia lia ada satu anjing utan datang , ju dia lari fuik , ko kasi tenga itu domba dong di situ . Ais , anjing utan tangkap ame sang domba , ju domba yang laen dong lari tasiram .
59001019	Recommendation	Sodara sayang dong ! Inga , é ! Parinsip yang bae , bagini : orang jang omong asal babunyi sa . Ada lebe bae , kalo orang laen omong yang bae , dia pasang talinga ko dengar bae-bae dolo ! Deng orang jang gampang nae dara .
46009014	Recommendation	Bagitu ju , Tuhan ada pasán , bilang , orang yang pung tugas kasi tau Kristus pung Kabar Bae , dong bisa idop dari dong pung hasil karjá . Itu yang batúl .
43012046	Grace	Beta datang ko jadi sama ke taráng di ini dunya . Ko biar samua orang yang parcaya sang Beta sonde idop di galáp .
43005014	Description	Sonde lama , ju Yesus nae katumu itu orang di Ruma Sambayang Pusat pung kintal . Ais Yesus kasi tau , bilang , “ Dengar , é ! Sakarang lu su bae . Jang bekin sala lai , ko biar lu jang dapa kaná hal yang lebe tar bae . ”
46016014	Recommendation	Bosong bekin apa sa , na , kasi tunju bosong pung sayang .
43014015	Recommendation	Yesus omong tamba , bilang , “ Kalo bosong sayang sang Beta , na , bosong bekin iko Beta pung parenta dong .
58012025	Recommendation	Pasang talinga bae-bae ko dengar apa yang Tuhan Allah mau omong kasi sang bosong . Jang bekin sama ke kotong pung nene-moyang dong , yang tola buang ba'i Musa pung omong , waktu dia jadi Tuhan Allah pung jubir di ini dunya . Ais Tuhan kasi jato hukuman sang dong . Apa lai deng kotong ! Kalo kotong sonde mau dengar Dia pung omong dari sorga , pasti Dia kasi hukuman lebe barát sang kotong !
48004008	Sin	Dolu , waktu bosong balóm kanál sang Tuhan Allah , bosong bekin diri jadi budak ko songgo hal-hal yang sonde batúl dong .
44003026	Grace	Tuhan Allah utus Dia pung Ana yang Dia su pili tu , ko kasi tunju jalan ko biar bosong kasi tenga bosong pung sala-sala dong . Deng bagitu , Dia kasi tunju Dia pung hati bae sang bosong . Tuhan kirim itu Ana lebe dolo kasi sang bosong , baru Dia kirim kasi sang bangsa laen dong . Itu jadi berkat kasi kotong samua . ”
44010039	Violence	Ko botong ni , yang lia deng mata biji sandiri , apa yang Dia su bekin di kota Yerusalem deng di orang Yahudi pung tana anteru . Biar bagitu ju , ma orang masi paku kasi tagantong sang dia di kayu palang sampe mati .
46001010	Recommendation	Sodara sayang dong ! Dalam ini hal , beta ba'omong bawa kotong pung Bos Yesus Kristus pung nama . Jadi , beta minta deng sunggu-sunggu ko bosong barenti bakanjar su . Ma usaha ko bosong idop satu hati , deng jang tapica-pica . Bosong musti pikir panjang sama-sama , ko biar bosong dapa mangarti , bilang , bosong ada pegang tujuan yang sama .
51001021	Sin	Dolu , bosong sandiri idop di luar , jao dari Tuhan Allah . Bosong bamusu deng Dia , ais idop tapisa dari Dia , tagal bosong pung hati busuk deng bosong pung bekin jahat tu , ada malawan sang Dia tarús .
55002022	Recommendation	Orang muda dong gampang tahiki deng dong pung nafsu dong . Ma lu , Timotius , lu musti jaga diri bae-bae , ko jang iko nafsu bagitu . Salalu cari ko bekin yang bae . Parcaya tarús sang Tuhan . Idop basayang deng badame deng orang dong . Samua orang yang parcaya sang Tuhan , yang idop deng hati barisi tu , dong suka bekin yang bae tarús . Jadi , lu , Timotius , lu musti idop sama ke dong , é !
51003001	Faith	Tuhan Allah su kasi bosong idop baru , sama ke Dia bekin bosong idop kambali sama-sama deng Kristus . Sakarang , Kristus ada dudu di tampa paling hormat di Tuhan Allah pung sablá kanan . Andia ko bosong musti bapikir hal-hal yang bekin sanáng Tuhan pung hati .
66008007	Violence	Waktu ana bua nomer satu tiop dia pung tarompet , ju ujan es deng api yang bacampor deng dara , jato tapo'a pi di bumi , sampe pohon-pohon deng tanaman-tanaman dong tabakar . Rumput ju tabakar . Kalo kotong bagi samua pohon deng tanaman di bumi jadi tiga bagian , na , yang tabakar tu , satu bagian .
66011017	Faith	deng manyanyi , bilang , “ O Tuhan Allah ! Botong pung Bos ! Botong pung Allah ! Tuhan yang parenta samua . Tuhan yang kuasa samua . Tuhan yang ada dari dolu kala . Tuhan yang ada sakarang . Botong minta tarima kasi sang Tuhan , tagal Tuhan su pake Tuhan pung kuasa yang bésar , ko pegang parenta di bumi .
43004010	Grace	Yesus kasi tau , bilang , “ Bagini . Kalo susi tau apa yang Tuhan Allah mau kasi samua orang , deng tau Beta yang minta minum ni , Sapa , tantu susi minta bale aer dari Beta . Ais Beta kasi aer yang bawa idop . ”
51003004	Grace	Kristus ada idop dalam bosong , deng Dia ju bekin bosong idop batúl . Nanti , waktu Dia datang kambali , bosong ju muncul sama-sama deng Dia . Itu samua tu , talalu hebat !
43020031	Faith	Ma hal yang beta su tulis dalam ini buku ni , beta tulis ko biar bosong parcaya , bilang , Yesus tu , andia Kristus yang Tuhan Allah su janji memang ko mau kirim datang . Yesus ju , andia Tuhan Allah pung Ana . Deng waktu bosong parcaya sang Dia , bosong dapa idop yang batúl yang sonde tau putus-putus , tagal bosong jadi Dia pung orang dong .
62004006	Faith	Ma kotong ba'akar di Tuhan . Andia ko orang yang kanál sang Tuhan mau dengar sang kotong . Ma orang yang sonde ba'akar di Tuhan , dong sonde mau dengar sang kotong . Deng bagitu , kalo orang bilang dia ada bawa pasán dari Tuhan , kotong bisa tau mana yang batúl , yang ba'akar di Tuhan pung Roh , deng mana yang putar-balek .
65001012	Description	Kalo ini orang dong bakumpul deng bosong ko inga Tuhan pung sayang waktu bosong ada makan sama-sama , na , dong sonde tau malu deng dong pung balalas . Jadi , bosong musti ati-ati , ó . Te dong tu , sama ke batu piak di laut yang bisa bekin ancor kapal . Dong ke awan itam di atas tana karíng yang sonde kasi jato coba ujan satu titik ju . Dong cuma omong bésar sa , ma sonde bekin apa-apa yang bae . Dong tingka ke pohon yang sonde ada pung guna apa-apa . Kalo dia pung musim baboa , dong sonde kasi kaluar satu bua ju ; tau-tau te dong su tacabu buang sampe di akar-akar .
44005015	Description	Itu waktu su jadi bagitu macam , sampe orang dong bawa datang orang saki dong , ko taro di atas tikar di pinggir jalan . Tagal dong pikir , kata , “ Wee ! Kalo Petrus deng Yohanis jalan lewat di sini , biar kaná dong dua pung bayangan sa ju , ini orang saki dong bisa jadi bae . ”
49006016	Faith	Parcaya tarús-tarús sang Tuhan , te itu sama ke sanjata buat batangkis . Deng itu sanjata , bosong bisa kasi mati setan jahat pung pana api samua yang dong ser pi di bosong .
51003023	Recommendation	Bosong ada bekin apa sa , na , karjá yang batúl deng samangat . Bosong musti karjá macam ke bosong ada karjá kasi sang bosong pung Bos Yesus Kristus , bukan kasi manusia . Te bosong layani sang Dia . Deng nanti Dia yang balas bosong pung upa deng kasi pusaka sang bosong .
58012016	Recommendation	Deng ati-ati deng jaga ko jang ada yang maen serong . Ais ati-ati deng jaga ko jang ada yang idop sonde toe sang Tuhan Allah , sama ke Esau . Esau tu , ba'i Isak pung ana sulung . Satu hari , Esau pulang deng parú karoncong . Dia minta makanan satu piring dari dia pung adi Yakob , deng bayar pake dia pung hak sulung .
43018040	Sin	Dong samua batarea rame-rame , bilang , “ Jang kasi lapás ini Orang ! Kasi lapás sang Barabas sa ! ” Padahal , Barabas tu , satu orang yang jahat mati pung .
55003004	Sin	suka jual buang dong pung tamán dong , sonde pikir panjang , balaga tau , suka iko nafsu pung mau lebe dari iko Tuhan pung mau .
50002009	Grace	Tagal Dia randá hati bagitu , andia ko Tuhan Allah angka tinggi-tinggi sang Dia . Deng kasi Dia nama yang paling hebat . Te sonde ada satu nama ju yang lebe hebat dari Dia .
61001016	Description	Dolu , beta deng beta pung tamán dong su carita kasi bosong so'al kotong pung Bos Yesus Kristus . Botong ju carita , bilang , nanti kalo Dia datang kambali , Dia datang deng kuasa yang hebat . Batúl , to ? Ma itu bukan carita dongeng . Te botong cuma carita kasi bosong so'al apa yang botong parná lia deng mata kapala sandiri na ! Andia ko botong tau Yesus pung hebat tu , sama ke satu raja bésar .
61003016	Sin	Tiap kali Paulus tulis surat , dia ju omong ini hal dong . Dari dia pung surat dong , memang ada hal yang kotong susa tangkap dia pung maksud . Ada ju orang yang bekin taputar Paulus pung maksud . Dong ju ada bekin taputar hal-hal laen dalam Tuhan pung Tulisan Barisi . Dong tu , andia orang pamalas , deng orang yang pung parcaya sonde kuat dong . Orang macam bagitu dong , nanti ancor buang .
44014014	Description	Ma waktu dong dapa tau , bilang , itu orang dong mau songgo sang dong , ju Paulus deng Barnabas protes sang dong . Ais dong lari pi di itu orang banya dong pung muka , tarús dong ru'i kasi tarobe dong pung baju sandiri ko bekin tanda , bilang , dong sonde satuju deng apa yang orang dong mau bekin . Ais dong dua batarea , bilang ,
45015008	Faith	Beta kasi tau bagini : Kristus bekin diri sama ke orang suru-suru ko tolong orang Yahudi dong mangarti , bilang , Tuhan Allah omong batúl . Deng Kristus ju bekin diri sama ke orang suru-suru ko bekin ganáp samua hal yang Tuhan su janji mau bekin , kasi kotong pung nene-moyang dong .
59001026	Sin	Kalo orang anggap diri orang alim , ma sonde tau jaga dia pung mulu , itu orang tipu dia pung diri sandiri ! Dia pung agama parcuma sa .
43015020	Recommendation	Jang lupa yang Beta su kasi tau sang bosong , bilang , ‘ Satu orang suru-suru sonde lebe hebat dari dia pung tuan . ’ Jadi , kalo dong bekin sangsara sang Beta , pasti dong ju bekin sangsara sang bosong . Kalo dong dengar sang Beta pung Kata-kata , na , dong ju dengar sang bosong .
43008031	Faith	Ais ju , Yesus kasi tau sang itu orang Yahudi dong yang parcaya sang Dia , bilang , “ Kalo bosong idop ta'ika deng Beta pung ajaran dong , deng bosong balajar tarús dari Beta , na , bosong jadi Beta pung ana bua yang batúl .
44007011	Description	Abis itu , musim lapar datang hantam tana Masir deng tana Kana'an . Musim lapar tu , hebat talalu , sampe banya orang dong sangsara di mana-mana . Andia ko itu waktu , kotong pung nene-moyang dong ju su sonde bisa dapa makan apa-apa .
63001004	Faith	Beta sanáng talalu , waktu beta katumu deng mama pung ana dong saparu , deng lia dong ada idop bae-bae , iko jalan idop yang batúl , sama ke Allah Bapa su parenta kasi sang kotong .
54005008	Faith	Ma kalo ada orang yang sonde mau piara dia pung kelu sandiri , lebe-lebe dia pung isi ruma sandiri , itu sama ke dia su angka buang dia pung parcaya sang Tuhan . Dia lebe jahat dari orang yang sonde kanál sang Tuhan Allah .
58010022	Faith	Tagal itu jadi kotong pung hak , na , mari kotong maso ko mangada deng ba'omong langsung deng Tuhan Allah . Ma kotong musti parcaya batúl sang Dia deng hati lurus . Te Yesus pung mati su bekin barisi kotong pung dalam hati , sampe kotong su sonde pikir hal-hal jahat lai . Deng kotong ju musti idop barisi , sama ke kapala agama model lama dong musti mandi dolo baru maso layani sang Tuhan .
48001023	Description	Dong cuma dengar kabar , bilang , “ Itu orang yang dolu bekin sangsara sang kotong tu , sakarang dia ada ajar Kristus pung Kabar Bae . Padahal dolu dia yang mau coba bekin ancor buang sang kotong . ”
44027034	Recommendation	Jadi , beta minta ko biar kotong makan ame sadiki dolo , ko kotong bisa dapa kambali kotong pung tanaga . Beta parcaya , bilang , nanti sonde ada satu dari kotong yang dapa calaka . Kotong samua pasti salamat ! ”
66002003	Faith	Biar orang bekin susa sang bosong tagal bosong parcaya sang Beta , ma bosong batahan tarús , sonde tau mondor .
56002002	Recommendation	Bilang sang bapa-bapa yang su tua dong , ko idop iko atoran , jaga nama bae , idop deng kalam . Dong musti pegang tarús deng batahan iko Tuhan Allah pung ajaran yang batúl . Deng dong musti sayang orang laen .
44017030	Recommendation	Dolu-dolu , memang manusia balóm mangarti ini hal . Andia ko Tuhan Allah kasi tenga ko dong idop deng dong pung bodo tu . Ma sakarang , Dia sonde mau kotong idop bagitu lai . Andia ko Dia parenta , bilang , kotong musti jalan kasi tenga pi parsetan itu sosonggo dong , abis , pi iko sang Dia suda .
43019025	Description	Di situ ju ada badiri parampuan barapa orang . Dong tu , andia : Yesus pung mama , Yesus pung tanta , Klopas pung bini Maria , deng Maria dari kampong Magdala .
66019013	Description	Dia pung pakean , su tacalóp dalam dara . Orang subu sang Dia , bilang , “ Tuhan Allah pung Kata-kata ” .
46008009	Recommendation	Ma ati-ati , ó ! Biar lu ada pung hak ko bekin satu hal , balóm tantu itu hal jadi bae kasi sang lu . Andekata ada satu sodara orang parcaya yang hati sonde kuat , kalo dia dapa lia lu ada bekin itu hal , ais dia ta'antok , na , itu sonde bae !
44013034	Grace	Dari dolu Tuhan Allah ju su janji , bilang , nanti Dia mau kasi idop kambali itu Orang yang Dia su janji mau kirim , deng itu Orang sonde akan mati lai . Tagal itu , Tuhan su pake Dia pung jubir ko tulis , bilang , ‘ Dari dolu Beta su ika janji deng raja Daud ko mau kasi berkat sang dia . Jadi sakarang , Beta ju mau ika itu janji lai deng lu , tagal lu jadi Daud pung turunan . ’
43014020	Faith	Deng nanti , kalo Beta su idop kambali , bosong tau batúl , bilang , Beta ada ta'ika deng Beta pung Bapa ; bosong ada ta'ika deng Beta ; ais Beta ada ta'ika deng bosong ju .
62002003	Faith	Kotong tau , bilang , kotong kanál bae deng Tuhan Allah , kalo kotong iko Dia pung parenta dong .
43008024	Sin	Andia ko Beta kasi tau tadi , bilang , nanti kalo bosong mati , bosong masi pikol bosong pung sala-sala dong . Te kalo bosong sonde parcaya , bilang , Beta ni , andia Kristus , yang Tuhan su kirim datang , nanti kalo bosong mati , pasti bosong masi pikol bosong pung sala-sala dong . ”
66017006	Sin	Ais beta lia , te itu parampuan su mabok barát , tagal dia su minum Tuhan Allah pung orang dong pung dara . Andia , dia su bunu Tuhan Allah pung orang dong , tagal dong sonde barenti kasi tau orang so'al Yesus . Lia bagitu , ju beta tanganga deng heran mo mati .
58012017	Description	Ma sonde lama ju , kotong tau Esau su manyasal . Te waktu bapa Isak mau minta Tuhan kasi berkat ana sulung sang dia , Isak su sonde bisa minta lai , tagal Esau su kasi buang deng parcuma dia pung hak tu . Andia ko biar dia manangis makarereu ju , dia sonde bisa dapa kambali apa yang dolu dia su buang tu .
43007012	Description	Banya orang ada bakusu-kusu so'al Dia . Saparu bilang , “ Dia tu , orang bae . ” Saparu lai , bilang , “ Sonde ! Dia tu , tukang putar-balek yang suka tipu orang banya dong . ”
44011021	Faith	Tuhan kasi Dia pung kuasa sang dong , sampe orang bam-banya jadi parcaya sang Tuhan Yesus .
52002004	Faith	Sonde ! Dolu botong datang deng hati lurus . Tuhan Allah sandiri yang su tunju ame sang botong , ko datang bawa itu Kabar Bae kasi sang bosong . Botong bukan mau bekin sanáng manusia pung hati , ma mau bekin sanáng sang Tuhan , te Dia tu yang uji botong pung hati , bilang , lurus ko bengko .
46015057	Grace	Ma sakarang , samua su jadi laen ! Ais kotong samua minta tarima kasi bam-banya sang Tuhan Allah . Te Dia yang bekin kotong bisa manáng atas hal jahat dong , lewat kotong pung Bos Yesus Kristus , pung bekin . Deng Kristus yang manáng batúl !
54005005	Faith	
43016024	Grace	Sampe sakarang , bosong balóm minta apa-apa , bawa Beta pung nama . Jadi minta sa , ko bosong tarima . Deng bagitu , bosong pung hati bisa sanáng batúl . ”
46007021	Recommendation	Beta kasi satu umpama lai . Kalo lu jadi orang pung budak waktu Tuhan pange sang lu , na , biar lu jadi bagitu sa , sonde apa-apa . Ma andekata lu bisa jadi orang bebas , na , jadi bagitu su ! Kalo sonde bisa jadi orang bebas , ju sonde apa-apa .
65001019	Sin	Sakarang , itu orang dong su ada . Dong tu , yang tusu sana tusu sini ko bekin bosong tapica-pica . Dong cuma tau idop iko manusia pung mau sa , te Tuhan pung Roh yang Barisi sonde ada dalam dong pung hati .
48001006	Sin	Sodara dong ! Beta sonde bisa mangarti lai sang bosong ! Tuhan Allah su pili ame sang bosong , tagal Dia mau ko bosong kanál Dia pung hati bae . Ma akurang ko bosong bale balakang capát-capát ko pi parcaya deng ajaran laen
58012014	Recommendation	Sodara yang parcaya sang Kristus ! Bosong musti pasang kaki ko idop badame satu deng satu . Deng usaha karás ko idop barisi . Te orang yang sonde barisi , sonde bisa lia sang Tuhan Allah .
43021006	Description	Ju Dia kasi tau sang dong , bilang , “ Coba buang itu pukat di parahu pung sablá . Nanti bosong dapa . ” Tarús dong bekin iko . Ju dong dapa ikan . Ma itu ikan talalu banya , sampe dong sonde bisa hela itu pukat kambali pi dalam parahu .
46007019	Recommendation	Kalo parná sunat , na , sonde ada pung arti apa-apa . Deng kalo sonde sunat , itu ju sonde ada pung arti apa-apa . Yang ada pung arti , andia : kotong bekin iko Tuhan Allah pung parenta dong .
45012008	Recommendation	Kalo Dia kasi karunya sang lu ko kasi samangat orang , na , lu musti kasi samangat pake itu kuasa . Kalo Dia kasi kuasa sang lu ko lu bisa bantu orang laen deng harta yang lu dapa , na , kasi lu pung harta ko bantu sang dong . Kalo Dia kasi karunya sang lu ko pimpin ame orang ko dong kasi jalan Dia pung karjá lebe bae , na , lu musti rajin ko pimpin ame pake itu kuasa . Kalo Dia kasi lu rasa kasian ko mau tolong orang susa , na , lu musti tolong sang dong deng hati babunga .
44019002	Faith	Ju dia tanya sang dong , bilang , “ Sodara sayang dong . Tempo hari , waktu bosong taro parcaya sang Tuhan Yesus , bosong ada tarima Tuhan pung Roh yang Barisi ju , ko sonde ? ” Dong manyao , bilang , “ Sonde . Botong balóm parná dengar , bilang , ada Tuhan Allah pung Roh yang bagitu . ”
53003014	Recommendation	Bosong tanda bae-bae orang yang sonde mau iko apa yang botong tulis dalam ini surat . Jang toe deng dong , ko biar dong jadi malu .
46015050	Sin	Sodara sayang dong ! Yang beta mau kasi tau sang bosong , bagini : kotong yang jadi manusia model partama , kotong pung badan dari dara deng tulang . Deng bagitu , kotong sonde bisa tarima kotong pung pusaka ko jadi Tuhan Allah pung ana di sorga . Sonde bisa ! Te orang model ke itu , nanti dong pung badan rusak buang , ais dong sonde bisa tarima hal yang batahan tarús .
43006027	Recommendation	Dengar bae-bae ! Jang cuma karjá ko dapa makanan yang nanti jadi busuk buang . Ada lebe bae bosong karjá ko dapa makanan yang batahan tarús , yang bawa idop yang batúl yang sonde tau putus-putus . Te Beta ni , andia Manusia Tulen . Beta yang bisa kasi itu idop sang bosong . Te Bapa di sorga su sarakan itu hak sang Beta na . ”
59004003	Sin	Ma biar bosong sambayang putus kayu batu ju , bosong sonde dapa apa yang bosong minta , tagal bosong cuma minta iko bosong pung nafsu sandiri sa .
49005020	Faith	Te Yesus Kristus jadi kotong pung Bos , deng Allah Bapa su bekin banya hal kasi kotong . Andia ko kotong minta tarima kasi tarús-tarús sang Dia .
48003006	Faith	Inga orang Yahudi pung moyang , andia ba'i Abraham . Te Tuhan pung Tulisan Barisi tulis , bilang , “ Tagal dia parcaya sang Tuhan Allah , andia ko Tuhan tarima bae sang dia . ”
66021023	Grace	Itu kota ju sonde parlú matahari deng bulan ko bekin taráng sang dia , tagal Tuhan Allah pung cahaya yang bekin taráng di situ . Deng itu Domba Ana su jadi sama ke lampu yang manyala .
45008009	Faith	Ma bosong tu , orang yang sonde idop jahat iko bosong pung mau-mau sandiri lai . Te kalo Tuhan pung Roh ada idop dalam bosong pung hati , bosong bekin hal-hal yang bekin sanáng sang Dia . ( Ma kalo ada orang yang Kristus pung Roh sonde idop dalam dia pung hati , dia ju sonde jadi Tuhan pung milik . )
45011023	Faith	Bagitu ju deng orang Yahudi dong . Kalo dong tobat , ko mulai parcaya sang Kristus , nanti Tuhan mau tempel kambali sang dong di pohon asli tu . Ko Dia ada pung kuasa ko bisa bekin bagitu na !
66014005	Description	Dong ju sonde tau omong putar-balek , tagal dong pung hati barisi .
44024014	Faith	Bagini , bapa gubernor . Beta musti mangaku sang bapa satu hal . Beta ada iko satu partei baru yang orang kasi nama , bilang , ‘ Tuhan Yesus pung Jalan Idop ’ . Beta sambayang sang Tuhan Allah , sama deng beta pung nene-moyang dong sambayang sang Dia . Beta ju iko ba'i Musa pung atoran dong samua , deng parcaya batúl apa yang Tuhan Allah pung jubir dolu-dolu dong su tulis kasi tenga sang botong .
45013008	Recommendation	Bayar lunas lu pung utang dong , ko jang idop deng ba'utang . Te kotong cuma mau ba'utang dalam satu hal sa , andia basayang . Kalo bosong sayang orang , na , bosong su bekin iko Tuhan pung Atoran dong .
66016009	Sin	Samua manusia yang kaná bakar tu , dong kutuk Tuhan Allah pung nama , tagal Dia yang suru kirim itu calaka kasi sang dong . Biar bagitu , ma sonde ada satu orang ju yang tobat , ais bale kambali pi Tuhan , ko angka puji sang Dia .
66021012	Description	Ada tembok tinggi bésar kuliling itu kota , deng 12 pintu garbáng . Ada ju 12 ana bua dari sorga yang jaga itu pintu dong . Di itu 12 pintu ada tatulis 12 suku Isra'el pung nama-nama .
48003013	Grace	Ma Kristus su bayar putus , ko kasi bebas sang botong dari itu atoran agama yang ada ika sang botong . Dolu , botong idop satenga mati deng pikol barát itu atoran agama sama ke orang yang kaná kutuk . Ma sakarang , Tuhan Yesus su angka itu kutuk dari botong . Te ada tatulis dalam Tulisan Barisi , bilang , “ Orang yang mati tagantong di pohon tiang , dia kaná kutuk . ”
48001013	Sin	Tantu bosong su dengar carita so'al beta pung idop dolu , waktu beta masi pegang agama Yahudi , wuang ? Itu waktu , beta siksa satenga mati sang Tuhan pung orang , ko mau kasi ancor buang sang dong .
66020002	Description	Ais dia pi tangkap itu ular naga , andia , setan dong pung bos , yang dong subu , bilang , “ Iblis ” . Dia yang su tipu manusia dari dolu-dolu . Ju itu ana bua ika itu ular naga deng rante , ko mau tahan sang dia pi dalam itu lobang sampe saribu taon .
44008009	Description	Di itu kota tu , ada satu orang pintar , nama Simon . Su lama dia bekin orang Samaria dong pake-pake dia pung ilmu . Dia angka-angka dia pung diri , bilang , “ Beta ni , orang hebat ! ”
50003010	Faith	Ais , beta pung mau bagini : beta mau kanál bae-bae sang Kristus . Beta ju mau mangarti bae-bae Tuhan Allah pung kuasa , yang Dia pake ko kasi idop kambali sang Yesus Kristus dari Dia pung mati . Andekata ada orang yang mau bekin susa sang beta tagal beta iko sang Kristus , na , kasi tenga pi sa . Te orang ju bekin susa sang Kristus . Deng kalo ada yang mau bunu bekin mati sang beta tagal beta layani sang orang , na , beta tarima sa . Te Kristus ju mati kasi sang beta bagitu .
54005022	Recommendation	Jang buru-buru angka orang ko jadi pimpinan . Pareksa bae-bae sang dia lebe dolo . Te kalo bosong angka orang sambarang , ais itu orang bekin sala , bosong ju iko pikol tanggong-jawab , tagal dia pung bekin-bekin . Jaga lu pung diri ko barisi tarús .
56002003	Recommendation	Bagitu ju deng mama-mama yang su tua dong . Kasi tau sang dong ko jaga bae-bae dong pung dudu-badiri , deng salalu idop iko Tuhan pung mau . Jang omong bekin busuk orang pung nama . Jang hiki diri deng sopi . Ma dong musti ajar orang dong ko idop deng bae .
46007038	Recommendation	Jadi , laki-laki yang kawin deng dia pung calon bini , itu bae . Deng yang sonde kawin tu , lebe bae lai .
59001022	Recommendation	Deng kalo bosong su tau Tuhan pung Kata-kata , na , bosong musti bekin iko . Jang cuma dengar sa ! Kalo bosong cuma dengar sa , ma sonde bekin iko , bosong tu putar-balek deng bosong pung diri sandiri .
43007001	Violence	Ais itu , ju Yesus dong jalan kuliling di propinsi Galilea . Dia sonde mau pi jalan kuliling di propinsi Yudea , tagal ada orang Yahudi pung bos-bos di sana yang mau bunu bekin mati sang Dia .
46001030	Grace	Te Tuhan Allah sandiri sa yang buka jalan ko bosong bisa maso jadi Yesus Kristus pung orang . Tuhan yang bekin Yesus jadi Orang yang kasi Dia pung pintar sang kotong . Yesus tu , yang buka jalan ko kotong bisa badame deng Tuhan Allah . Yesus tu , yang bekin kotong bisa idop lurus deng barisi . Deng Dia yang kasi lapás sang kotong dari sala pung kuasa .
43013005	Description	Ais Dia po'a aer pi dalam bokor kici satu . Ju Dia mulai cuci Dia pung ana bua dong pung kaki . Cuci abis satu , ju Dia lap kasi karíng pake itu handok yang Dia ada ika di Dia pung pinggang .
44022004	Violence	Tempo hari beta sonde barenti-barenti pi buru deng bekin susa sang itu orang dong yang iko Yesus pung Jalan Idop . Beta hela bawa sang dong , laki-laki deng parampuan , datang di Yerusalem sini , abis lempar kasi maso sang dong pi dalam bui . Itu waktu ada ju yang mati .
43007043	Description	Jadi , orang dong mulai tabagi-bagi tagal Yesus .
60005002	Recommendation	Bosong sama ke gambala yang piara dong pung domba dong . Jadi , bosong musti piara bae-bae orang yang Tuhan su kasi sang bosong . Urus sang dong deng bae . Jang urus tagal itu bosong pung tugas , ma tagal bosong suka bekin bagitu . Urus sang dong iko Tuhan pung mau . Jang suka makan ontong lebe-lebe , ma karjá deng samangat ko tolong Tuhan pung orang dong .
46015056	Sin	Akurang ko mati ada bawa rasa saki kasi kotong manusia ? Itu tagal kotong ada bekin sala . Andia tu ! Akurang ko kotong pung sala-sala ada pung kuasa bagitu ? Itu tagal Tuhan Allah pung Atoran kasi tunju , bilang , kotong pung sala-sala ada langgar Dia pung Parenta . Andia tu !
59005004	Sin	
60002001	Recommendation	Jadi , bosong jang bekin jahat apa-apa . Jang maen paricuk deng orang . Jang muka-balakang . Jang iri hati . Jang omong bekin busuk orang pung nama bae . Angka buang itu samua su !
46007039	Recommendation	Bini ta'ika sampe mati deng dia pung laki . Ma kalo dia pung laki su mati , na , dia bole kawin baru , asal dia pung laki baru tu , orang yang parcaya sang Tuhan ju .
55002018	Sin	Dong dua ajar sala , bilang , samua orang mati dong , su idop kambali . Ma itu sonde batúl ! Deng bagitu , dong su serong jao dari apa yang batúl . Apa yang dong ajar tu , bekin rusak orang saparu dong pung parcaya .
48005006	Faith	Biar orang sunat ko , sonde ko , itu sonde pantíng . Ma yang pantíng , andia orang parcaya sang Kristus , deng sayang sang orang laen .
58005009	Grace	Ais Dia memang bekin iko batúl-batúl Tuhan pung mau samua . Andia ko sakarang Dia su jadi Pohon Salamat kasi samua orang yang parcaya sang Dia , ko dong bisa idop tarús-tarús deng Tuhan Allah .
46016001	Recommendation	Sakarang , beta mau tulis so'al itu doi yang bosong su kumpul ko bantu Tuhan pung orang dong di Yerusalem . Beta su kasi tau orang parcaya dong di propinsi Galatia , karmana dong musti pake itu doi . Sakarang , bosong ju musti bekin iko .
49005022	Recommendation	Bini dong ! Bosong musti dengar-dengar sang bosong pung laki dong , sama ke bosong dengar-dengar sang bosong pung Bos Yesus Kristus .
43008012	Faith	Ais Yesus omong ulang lai deng orang banya dong , bilang , “ Beta ni , sama ke taráng kasi orang di ini dunya . Orang yang iko sang Beta sonde idop di galáp , ma dia tenga di taráng yang bawa idop yang batúl . ”
65001017	Recommendation	Sodara sayang dong ! Jang lupa deng pasán yang kotong pung Bos Yesus Kristus pung utusan dong su kasi tau memang sang bosong , bilang , kalo dunya mau kiamat , na , tukang olok dong kaluar datang . Dong suka bekin hina Tuhan pung mau , ko iko-iko dong pung mau sandiri sa yang babengko .
44017025	Grace	Dia yang kasi napas , deng kasi idop sang kotong manusia . Pende kata , Dia yang kasi samua yang kotong parlú . Ma Dia sandiri sonde parlú apa-apa . Jadi manusia sonde bisa tolong sang Dia .
62005009	Faith	Kalo manusia yang jadi saksi , na , kotong biasa parcaya sang dia . Lebe-lebe lai kalo Tuhan Allah sandiri yang jadi saksi . Padahal tiga hal ni , yang Tuhan su pake ko kasi tunju bukti , bilang , Yesus tu , bukan cuma manusia biasa sa , ma Dia ju Kristus .
45013014	Faith	Ma ada lebe bae , bosong oba bosong pung hati ko jadi sama ke kotong pung Bos Yesus Kristus , yang Tuhan su kirim datang . Deng kalo lu ada kapingin mau bekin hal yang sonde batúl , na , jang kasi biar ko lu bekin iko lu pung mau sambarang bagitu . Tahan diri !
58011030	Description	Waktu kotong pung nene-moyang dong su maso di tana Kana'an , dong ju parcaya sang Tuhan Allah . Te dong iko Dia pung parenta , deng jalan kuliling kota Yeriko pung tembok luar sampe tuju hari . Ju , itu tembok rubu buang memang .
44019011	Grace	Itu waktu , Tuhan kasi kuasa sang Paulus ko dia bekin tanda heran macam-macam yang luar biasa .
43008034	Sin	Ju Yesus kasi tau sang dong , bilang , “ Yang Beta omong tu , batúl . Te samua orang yang idop bekin sala dong , su jadi sama ke satu budak yang cuma iko-iko sala pung mau sa .
62004011	Faith	Ana sayang dong ! Tagal Tuhan Allah su sayang talalu sang kotong bagitu , na , kotong ju musti basayang satu deng satu .
44002028	Grace	Tuhan su kasi tunju sang beta jalan idop yang batúl . Andia ko beta pung hati sanáng mo mati , ko Tuhan ada sama-sama deng beta na . ’ Itu tu yang dolu raja Daud su tulis .
54004013	Recommendation	Waktu bosong ada tunggu beta pung datang , na , jang lupa ko baca Tuhan pung Kata-kata kasi orang parcaya dong . Bekin kuat sang dong , deng ajar bae-bae sang dong .
47004008	Description	Jadi , biar orang tendes bekin susa sang kotong di mana-mana , ma kotong batahan tarús sa . Biar kotong sonde mangarti samua , ma kotong ju sonde ilang samangat .
44002013	Description	Ma ada orang laen yang olok-olok sang dong . Itu orang dong bilang , “ Weh ! Jang toe sang dong ! Te dong tu , ada mabok barát na ! ”
66021018	Description	Itu tembok , dong bekin dari batu mangkilat , nama yaspis . Deng samua yang ada dalam itu kota tu , dong bekin dari mas tulen yang jarní sama ke kaca .
66015006	Description	Ais beta lia itu tuju ana bua dari sorga yang bawa itu tuju calaka tu . Dong ada jalan kaluar dari Tuhan pung Ruma Sambayang . Dong pake pakean yang bacaya puti barisi , deng pake salempang dari mas tulen .
45012014	Recommendation	Kalo ada orang yang bekin susa sang bosong tarús , minta ko Tuhan Allah bekin hal bae kasi sang dong . Batúl ! Jang kasi kutuk sang dong !
66001015	Description	Dia pung kaki , mera manyala sama ke tambaga yang orang bakar dalam api . Dia pung suara , bésar sama ke aer tarjún .
43017026	Grace	Beta su kasi tau sang dong , Bapa tu , Sapa . Deng Beta nanti kasi tau tarús sang dong bagitu , tagal Beta mau ko dong bisa rasa batúl Bapa pung sayang . Te itu sayang yang dong rasa tu , sama ke Bapa pung sayang yang Bapa kasi sang Beta . Ko biar Beta ta'ika tarús deng dong . ”
45008032	Grace	Tuhan sonde tahan ame Dia pung Ana sandiri . Ma Dia sarakan Dia pung Ana ko mati jadi korban , ko tolong sang kotong samua . Tagal Tuhan sonde tahan ame Dia pung Ana sadiki ju , kotong bisa tau , bilang , nanti Dia ju parsén kasi kotong , samua hal yang bae . Batúl , to ?
65001018	Sin	
45011018	Recommendation	Ma ati-ati , ó ! Jang kapala bésar , pikir bosong dari luar tu lebe bae dari itu tangke yang Tuhan su potong buang dong ! Kalo lu mau angka-angka diri , lu jang lupa , te lu cuma satu tangke sa ! Bukan lu yang bekin kuat itu pohon . Te akar yang bekin pohon jadi kuat na !
47001024	Faith	Botong sonde angka-angka diri jadi bos ko suru-suru sang bosong , bilang , bosong musti parcaya sang sapa . Ma botong ada karjá sama-sama deng bosong , ko biar bosong pung hati bisa babunga . Te bosong bisa batahan kuat , tagal bosong parcaya sang Tuhan Allah .
43011001	Description	Ada satu orang , nama Lasarus . Dia tenga di kampong Betania , sama-sama deng dia pung kaka parampuan dua , Maria deng Marta . ( Naa , ini Maria ni , yang po'a minya wangi di Tuhan Yesus pung kaki , ais lap pake dia pung rambu sandiri . ) Satu kali , Lasarus saki barát .
52004008	Sin	Tagal itu , orang yang sonde mau iko ini ajaran , dia bukan cuma tola sang botong sa , ma dia ju tola sang Tuhan Allah , yang su kasi datang Dia pung Roh yang Barisi sang bosong .
62004002	Faith	Kotong bisa kanál pasán yang batúl-batúl datang dari Tuhan pung Roh , bagini : Tuhan Allah su janji memang dari dolu ko mau kirim datang Dia pung Ana di ini dunya . Kalo itu orang yang bawa pasán mangaku , bilang , Yesus Kristus tu , batúl-batúl Tuhan Allah pung Ana yang jadi manusia sama ke kotong , na , dia pung pasán tu , memang datang dari Tuhan .
65001008	Sin	Biar bagitu ju , ma itu orang yang maso di bosong pung teng-tenga dong idop babengko tarús . Padahal , dong pake dong pung mimpi jadi alasan ko dong bekin kamomos dong pung diri , deng malawan sambarang sang orang yang pegang hak kuasa , deng hina kuasa-kuasa yang bae di sorga .
60003011	Recommendation	Dia musti tobat , ko jang bekin jahat lai , ma bale ko bekin yang batúl sa . Dia musti balajar ko idop badame deng samua orang , ais cari jalan ko babae deng dong .
51001023	Faith	Pokonya , bosong musti batahan tarús deng bosong pung parcaya . Pegang karás ko jang tagoyang ! Jang ondor dari itu Kabar Bae , yang bosong tarima waktu bosong dengar partama kali tu . Orang su pi kasi tau itu Kabar Bae di mana-mana di ini dunya . Deng Tuhan ada utus sang beta , Paulus , ko beta ju pi kasi tau itu Kabar Bae .
43008059	Violence	Ais , itu orang dong angka batu ko mau lempar sang Dia , tagal Dia angka Dia pung diri sama ke Tuhan . Ma Dia jalan sambunyi-sambunyi ko kaluar dari Ruma Sambayang Pusat pung kintal .
49004024	Recommendation	ko bosong jadi manusia baru , iko Dia pung model . Andia ko bosong musti kasi tunju hati baru , yang barisi deng lurus .
66014012	Faith	Jadi , samua tu pung maksud , bilang , Tuhan Allah pung orang dong musti dengar bae-bae Dia pung parenta , parcaya tarús-tarús sang Yesus , deng jang ondor .
44013030	Description	Ma Tuhan Allah pake Dia pung kuasa , ko kasi idop kambali sang Yesus dari Dia pung mati .
43010011	Description	Beta ju sama ke satu gambala yang bae . Te gambala yang bae su sadia sarakan dia pung diri sampe mati , ko biar dia pung domba dong bisa idop .
49003002	Grace	Pasti bosong ju tau , bilang , Tuhan Allah utus sang beta , tagal Dia mau kasi tunju Dia pung hati bae sang bosong .
56003010	Recommendation	Pi kasi nasiat sang orang yang tukang bekin jama'at tapica-pica . Kalo dia masi bekin bagitu lai , togor sang dia deng karás . Kalo dia masi tarús lai , jang nodek lai sang dia .
43010019	Description	Tagal dong dengar Yesus pung omong bagitu , ju orang Yahudi dong bakanjar ulang lai .
43003033	Faith	Kalo orang tarima apa yang itu Orang dari atas su kasi tau tu , dia ju kasi tunju bukti , bilang , Tuhan pung omong tu , batúl .
61003014	Recommendation	Jadi , sodara sayang dong ! Waktu bosong ada tunggu-tunggu ini hal dong , bosong musti pasang kaki ko jadi orang yang bae , iko Tuhan pung nilei . Deng bagitu , sonde ada orang yang bisa lempar sala sang bosong . Pasang kaki ko idop badame ju .
53003001	Faith	Sodara dong samua ! Jang lupa sambayang kasi sang botong . Sambayang ko biar Tuhan pung Kabar Bae bisa tasiar deng capát , deng orang di mana-mana bisa kasi hormat itu Kabar Bae , sama ke waktu bosong sandiri tarima itu Kabar Bae .
47004014	Faith	Botong tau , bilang , Tuhan Allah yang kasi idop kambali sang kotong pung Bos Yesus Kristus dari Dia pung mati . Dia ju yang nanti kasi idop kambali sang kotong , tagal kotong ta'ika deng Yesus . Nanti Tuhan kasi badiri sang kotong samua di Dia pung muka , ko Dia tarima ame sang kotong .
59005014	Recommendation	Kalo ada di bosong yang saki , na , lebe bae pange datang sang tua-tua jama'at dong . Minta ko dong taro minya di itu orang saki , deng sambayang bawa Tuhan pung nama , ko biar Tuhan bekin dia bae .
44007023	Description	Ais waktu dia pung umur su ampa pulu taon , Musa mau pi cari kanál sang dia pung orang Isra'el dong sandiri .
44023027	Violence	Orang yang sakarang beta kirim datang ni , dia pung nama Paulus . Orang Yahudi dong su pegang ame sang dia , deng su amper bunu sang dia . Itu waktu , beta pung ana bua dong pi hela kasi kaluar sang dia dari orang Yahudi dong pung tangan . Abis , beta dapa tau , bilang , dia ada pegang hak warga Roma .
44019029	Description	Dengar orang batarea-batarea bagitu , ju orang mulai lari dari mana-mana ko pi bakumpul di situ , sampe itu kota ponu sesak deng orang dong . Ma dong samua babingung . Ju orang mulai rame-rame bekin kaco iko-iko jalan , sampe di kota pung tana lapang bésar . Dong ada tangkap dua orang ko hela bawa pi di situ . Dong dua pung nama , Gayus deng Aristarkus . Orang dong tangkap sang dong , tagal dong dua ni , Paulus pung ana bua dari Makedonia .
44003014	Sin	Ma Yesus tu , satu Orang yang sonde ada pung sala . Dia pung hati bae . Gubernor mau kasi lapás itu Orang yang sonde pung sala tu , ma bosong samua malawan sang dia . Ais yang lebe jahat lai , bosong tusu-tusu ko suru dia kasi lapás satu orang jahat , yang tukang bunu orang , ko kasi pulang sang bosong .
44015009	Faith	Te Tuhan Allah sonde bapili-pili muka , dong deng kotong . Dia sonde bekin beda sang dong dari kotong . Te Dia su bekin barisi dong pung hati , tagal dong ju su parcaya sang Yesus , sama ke Dia ju bekin barisi kotong pung hati .
46011028	Recommendation	Ada lebe bae , tiap orang pareksa dolo dia pung hati sandiri . Ais , kalo dia yakin dia pung hati lurus , baru dia bisa makan itu roti , deng minum itu aer anggor .
46015058	Faith	Jadi , sodara sayang dong ! Batahan kuat ! Jang tagoyang ! Bosong pung karjá kasi sang Tuhan musti batamba bae , deng batamba banya . Te bosong su tau , bilang , bosong pung karjá banting tulang kasi sang kotong pung Bos tu , sonde parcuma .
46004016	Recommendation	Jadi beta minta ko bosong iko bae-bae beta pung conto .
46001021	Faith	Tuhan Allah pung pintar tu , hebat talalu . Te biar manusia anggap diri pintar , dong pung akal sandiri sonde cukup ko dong bisa kanál batúl sang Tuhan . Biar bagitu , ma Tuhan su pake Dia pung pintar ko buka jalan kasi manusia . Te dolu , Dia su pikir , bilang , “ Biar manusia sangka Beta pung utusan dong orang bodo sa , ma karmana-karmana ju , Beta musti utus orang ko pi kasi tau sang dong hal yang batúl so'al Beta . ” Te Tuhan su putus mau pake pasán yang Dia pung utusan dong bawa tu , ko orang bisa parcaya sang Dia . Dia mau pake itu jalan ko kasi salamat orang dari dong pung sala-sala . Ma manusia anggap Tuhan pung jalan tu , bodo . Andia ko dong sonde mau toe deng Dia pung utusan . Te orang Yahudi dong cuma mau minta tanda-tanda heran sa , ko dong bisa lia Tuhan pung kuasa . Deng orang Yunani dong cuma mau dengar hal-hal pintar yang maso akal sa , iko dong pung pikiran sandiri .
60003001	Recommendation	Bini dong ! Tadi beta bilang kotong musti dengar-dengar sang orang yang pegang kuasa . Jadi , bosong musti dengar-dengar sang bosong pung laki . Inga , te ada laki saparu yang sonde mau bekin iko Tuhan pung Kata-kata . Biar dong sonde mau dengar bosong pung kata-kata , ma dong nanti mau parcaya sang Tuhan , tagal bosong pung idop .
47005020	Recommendation	Te kotong jadi Kristus pung duta . Jadi , Tuhan Allah pake kotong ko bawa datang orang , ko biar dong badame kambali deng Dia . Tagal botong jadi Kristus pung duta , andia ko botong ju minta sang bosong , bilang , “ Tuhan ada rindu ko bosong babae kambali deng Dia . ”
44002024	Description	Memang bosong bekin bagitu sampe Dia su mati batúl . Ma Tuhan Allah sonde mau ko Yesus mati tarús . Andia ko Tuhan buka kasi lapás sang Dia dari mati pung kuasa , deng kasi idop kambali sang Dia . Te mati pung kuasa sonde bisa ontong sang Dia na .
59002007	Sin	Bosong tu , Tuhan Yesus pung orang dong . Ma orang kaya dong yang maen omong bekin rusak Tuhan Yesus pung nama bae ! Akurang ko bosong maen cari muka deng dong ?
54003003	Description	Jang orang yang tukang minum mabo , deng jang yang tangan ringan . Yang paling cocok , andia , orang yang hati mas , yang suka cari dame , deng yang sonde rakus doi .
43004014	Grace	Ma orang yang minum itu aer yang Beta kasi , nanti sonde aus ulang lai . Te aer yang Beta kasi tu , sama ke satu mata aer yang maspurak kaluar . Itu aer tu , bawa idop yang batúl yang sonde tau putus-putus . ”
62002005	Faith	Ma orang yang bekin iko Tuhan pung parenta , itu jadi bukti , bilang , dia pung sayang sang Tuhan su batúl . Deng bagitu , kotong tau , bilang , kotong ni , Tuhan pung orang .
66016013	Description	Ju beta dapa lia tiga setan yang jahat . Dong pung model sama ke katak . Satu kaluar dari itu ular naga pung mulu . Satu kaluar dari itu binatang buas pung mulu . Deng satu lai kaluar dari itu ular naga pung jubir tukang putar-balek pung mulu .
59002008	Recommendation	Itu pantas kalo bosong bekin iko Tuhan pung atoran satu yang paling pantíng , yang bilang , “ Lu musti sayang orang laen dong , sama ke lu sayang lu pung diri sandiri . ” Itu atoran ada tatulis dalam Tuhan Allah pung Tulisan Barisi .
47004005	Faith	Botong sonde omong banya , so'al botong pung diri . Ma botong omong banya , so'al Yesus Kristus , kotong pung Bos . Yang botong omong so'al botong pung diri cuma ini sa : andia , botong bekin diri sama ke orang suru-suru ko layani sang bosong , tagal botong jadi Yesus pung orang .
46015033	Recommendation	Bosong jang kaná tipu ko iko pikir bagitu ! Te ada kata-kata yang bilang , “ Kalo lu satu kaki deng orang jahat dong , itu bekin lu serong dari jalan idop yang lurus . ”
58013020	Grace	Tuhan Allah tu , yang bekin tanáng kotong pung hati . Beta minta Dia tolong sang bosong , ko bosong bisa bekin iko Dia pung mau samua . Beta ju minta Dia tolong kotong samua , ko jadi orang yang bekin sanáng Dia pung hati . Te Tuhan Allah su pake Yesus Kristus pung dara yang tatumpa , ko ika janji baru deng kotong . Itu janji jalan tarús sampe salamanya . Ais , Tuhan Allah kasi idop kambali kotong pung Bos Yesus Kristus tu . Sakarang , Yesus ada piara sang kotong sama ke gambala yang paling hebat . Andia ko kotong angka tinggi-tinggi Dia pung nama , deng puji tarús-tarús sang Dia ! Batúl tu .
50001027	Recommendation	Ma biar karmana ju , bosong pung idop musti batúl , te bosong ni , Tuhan pung orang dong . Jadi , bosong musti idop pantas , deng bekin iko apa yang Kristus pung Kabar Bae su kasi tau sang bosong . Ais nanti , kalo beta jadi kambali pi lia sang bosong , ko , cuma dengar dari orang sa , bilang , bosong ada idop bae-bae , na , beta bisa sanáng . Te beta bisa tau , bilang , bosong ada idop satu hati , tagal bosong ta'ika deng satu Roh . Deng beta bisa tau , bilang , bosong ada pasang kaki ko kasi jalan Tuhan Yesus pung Kabar Bae sama-sama , ko biar orang laen dong ju iko parcaya . Deng bosong ju sonde taku , biar ada orang yang malawan sang bosong . Itu jadi tanda kasi musu dong , bilang , Tuhan Allah mau angka buang sang dong . Ma Dia kasi salamat sang bosong , ko nanti bosong idop tarús deng Dia .
46006014	Grace	Waktu kotong pung Bos Yesus su mati , Tuhan Allah yang kasi idop kambali sang Dia . Jadi , nanti kalo kotong su mati , Dia ju ada pung kuasa ko kasi idop kambali sang kotong .
55001006	Recommendation	Dolu , waktu beta mua tangan di atas lu pung kapala , deng sambayang kasi sang lu , itu waktu Tuhan bekin sang lu ko lu mampu karjá kasi sang Dia . Jadi , sakarang , beta minta ko lu kipas kasi manyala ulang lu pung karunya tu .
60004006	Grace	Batúl ! Tuhan Allah mau pareksa orang yang su mati dong , sama ke Dia pareksa manusia laen . Te Dia mau lia dong pung jalan idop dolu . Andia ko Yesus su pi kasi tau Tuhan pung Kabar Bae kasi sang dong , ko biar dong ju bisa dapa idop yang batúl ko bekin iko Tuhan pung mau .
46007023	Recommendation	Kristus su bayar putus sang bosong deng harga mahal mati pung ! Jadi , bosong jang jadi budak kasi orang laen .
46010010	Recommendation	Kotong ju jang mangomek . Te dong saparu maen mangomek tarús , ais ju Tuhan Allah utus Dia pung ana bua dari sorga satu ko bunu bekin mati sang dong .
47002017	Faith	Inga , te botong ni , sonde sama ke orang laen yang cuma ajar Tuhan pung Kata-kata ko biar dong cari ontong , sama ke dong ada badagang pake Tuhan pung Kata-kata . Sonde ! Kalo botong ada omong , samua orang bisa lia taráng-taráng , bilang , botong ada ajar deng hati barisi . Botong pung omong tu , ba'akar dari Tuhan Allah . Deng botong pung idop ada ta'ika deng Kristus .
45015001	Recommendation	Kotong yang parcaya kuat , musti hati bésar ko tolong sang orang yang sonde kuat , ko dong batahan dalam susa . Sonde bae kalo kotong cuma bekin sanáng kotong pung diri sandiri sa .
50002024	Faith	Ma sakarang , Tuhan ada kasi kuat beta pung hati , bilang , sonde lama lai , beta ju su bisa datang lia sang bosong .
66007001	Description	Ais itu , beta dapa lia Tuhan pung ana bua ampa dari sorga ada badiri di bumi pung ampa mata angin ko tahan angin . Ais ju angin sonde bisa fuu di laut , di darat , deng fuu pi pohon-pohon dong .
60004003	Sin	Dolu , dia pung waktu cukup kalo bosong mau bekin jahat apa sa , sama ke orang yang sonde kanál sang Tuhan . Conto ke : dong ada bekin sambarang . Dong maen serong . Dong iko dong pung kapingin bekin jahat . Dong minum mabo . Dong bapesta liar . Dong bapesta cabul . Dong maen songgo yang bisa bekin kotong pung bulu badan dong badiri .
66011005	Violence	Kalo ada orang yang mau bekin calaka sang Tuhan Allah pung jubir dua ni , nanti api kaluar dari dong pung mulu ko bekin angus dong pung musu samua . Deng bagitu , samua orang yang mau bekin susa sang dong , pasti mati .
44023005	Recommendation	Ju Paulus manyao , bilang , “ Batúl , ko ? Kalo bagitu , beta minta ma'af , ko beta sonde tau , bilang , dia tu , kotong pung kapala agama dong pung bos bésar . Memang , Tuhan Allah su pake orang ko tulis , bilang , ‘ Bosong sonde bole omong jahat sang bosong pung kapala dong . ’ ”
66022015	Sin	Ma orang laen , sonde bole maso di situ . Yang bukan Tuhan pung orang , sonde bole tenga di situ . Andia , orang yang sonde parcaya sang Tuhan , tukang maen serong , tukang songgo-songgo , tukang bunu orang , tukang suanggi , deng tukang putar-balek . Dong samua tu , sonde bole maso . Dong samua tu , kasi tenga pi di luar sa .
66002014	Sin	Ma beta ada lia , bosong ada jato di satu-dua hal . Ada barapa orang dari bosong yang suka iko Balaam pung ajaran . Dolu Balaam ajar sang Balak ko goda orang Isra'el dong , sampe dong langgar Tuhan pung mau . Dia buju-buju sang dong ko pi iko songgo , deng makan makanan sosonggo , deng pi maen serong deng orang yang bukan dong pung laki ko dong pung bini .
53001003	Faith	Sodara dong samua ! Memang pantas botong salalu minta tarima kasi sang Tuhan Allah , tagal bosong su tamba parcaya sang Dia , deng su tamba basayang satu deng satu .
46012002	Sin	Bosong su tau , bilang , waktu bosong balóm jadi Tuhan pung orang dong , bosong maen basonggo barang-barang bisu . Bosong iko buta-buta sang dong .
49005025	Recommendation	Bagitu ju , laki dong ! Bosong musti sayang sang bosong pung bini dong , sama ke Kristus sayang sang Dia pung orang dong , sampe Dia sarakan Dia pung diri , ko mati ganti sang dong .
45012017	Recommendation	Kalo orang bekin jahat sang lu , na , lu jang balas deng jahat . Ma lu musti coba-coba ko cari jalan yang paling bae , yang samua orang bisa tarima .
60005006	Recommendation	Andia ko bosong samua musti inga Tuhan pung kuasa , ko biar bosong jang kapala bésar . Ais , lama-lama , pas dia pung waktu , Tuhan mau angka puji sang bosong .
44014017	Grace	Ma Tuhan sonde lupa kasi tanda macam-macam , ko samua bangsa dapa tau , bilang , Tuhan tu , bae . Dia yang kirim ujan kasi sang kotong . Dia yang kasi kotong pung kabón dong pung hasil bae . Dia yang kasi makan sang kotong , deng bekin kotong samua pung hati sanáng . ”
54003011	Recommendation	Bagitu ju deng dong pung bini . Dong tu , musti parampuan yang idop pantas deng bae-bae . Jang yang tukang bekin busuk orang laen pung nama . Dong musti tau tahan diri , deng orang ju bisa parcaya sang dong .
66002021	Sin	Beta su togor itu parampuan ulang kali , ko biar dia kasi tenga itu sala . Ma dia sonde mau .
44012020	Description	Itu waktu , ada orang dong dari dua kota , nama Tirus deng Sidon , suka béli makan dari raja Herodes pung negrí . Ma su dari lama , itu raja su bamusu deng dong . Ais dong ba'akór ko cari jalan pi badame deng dia . Ju dong pili satu rombongan ko pi katumu deng Herodes . Sampe di Kaisarea , dong batamán deng satu orang dalam , nama Blastus . Dia tu , bos di raja pung ruma jabatan . Dong basakongkol deng Blastus ko dia jadi dong pung tukang buju ko buka jalan sang dong bisa katumu deng Herodes .
43008049	Sin	Ju Yesus manyao , bilang , “ Beta sonde takaná setan . Beta taro hormat sang Beta pung Bapa di sorga , ma bosong sonde taro hormat sang Beta .
43006018	Description	Ju aer dano mulai bagalombang pi-datang , tagal angin ribut ada fuu barmaen .
45008018	Faith	Ma iko beta , sangsara yang kotong dapa sakarang sonde ada pung arti , kalo banding deng hal-hal hebat yang Tuhan nanti kasi tunju sang kotong .
62002012	Grace	Ana-ana dong ! Beta ada tulis ini surat kasi bosong , tagal Kristus su mati kasi bosong , ais Tuhan Allah su hapus buang bosong pung sala dong .
55001009	Grace	Tagal Tuhan yang kasi salamat sang kotong dari kotong pung sala dong . Deng Dia su pili ame sang kotong ko jadi Dia pung orang yang barisi . Dia kasi tunju Dia pung hati bae sang kotong , tagal Dia sayang sang kotong . Padahal , kotong sonde bekin apa-apa yang bekin kotong pantas tarima Dia pung bae . Tuhan balóm bekin ini dunya , ma Dia su putus ko kirim Yesus Kristus datang , ko kasi tunju Dia pung hati bae , deng kasi salamat sang kotong . Ais Yesus Kristus su datang , deng su buka itu rancana pung isi . Deng Dia su bekin ancor mati pung kuasa ! Ini jadi Kabar Bae ! Jadi , sapa yang parcaya sang Yesus Kristus sonde mati mampos lai , ma idop tarús deng Tuhan Allah .
43019006	Violence	Waktu kapala agama dong pung bos-bos deng orang jaga dong lia sang Yesus , dong batarea rame-rame , bilang , “ Bunu bekin mati sang Dia sa ! Paku Dia di kayu palang ! ” Ma gubernor kasi tau sang dong , bilang , “ Biar bosong sa yang bawa Dia ko kasi mati sang Dia di kayu palang . Te beta sonde dapa Dia pung sala apa-apa yang pantas ko kasi hukum mati sang Dia . ”
60001010	Grace	Tuhan Allah pung jubir dolu-dolu dong ada cari tau ko mau mangarti lebe bae , karmana Tuhan kasi salamat orang dari dong pung sala . Itu jubir dong kasi tau memang so'al Tuhan kasi tunju Dia pung hati bae sang bosong , tagal Dia su siap memang ko kasi salamat sang bosong .
63001007	Sin	Banya tukang putar-balek su jalan kuliling di ini dunya . Dong ajar , bilang , Yesus Kristus datang di ini dunya , ma Dia bukan manusia batúl . Dong ju , tukang omong kosong yang sonde mau tarima , bilang , Yesus tu , andia Kristus , yang Tuhan Allah su pili memang dari dolu .
44024005	Sin	Bagini , bapa . Buat botong orang Yahudi , Paulus ni , sama ke satu panyaki yang pinda dari satu tampa pi tampa laen . Dia suka lawan botong pung agama , deng tukang bekin kaco botong pung adat di mana-mana . Di mana sa dia pi , pasti orang Yahudi dong baparkara satu deng satu . Dia ni , satu kapala tukang propaganda dari partei agama yang iko satu orang dari Nasaret , yang botong bilang ‘ partei Nasarani ’ . Ma apa yang dong ajar tu , batasala bésar deng apa yang botong pung agama ajar .
54003016	Grace	Tuhan su buka rahasia yang hebat dari kotong pung parcaya . Dia pung dasar bagini : Kristus su datang di ini dunya , pake manusia pung rupa sama ke kotong . Tuhan pung Roh ju kasi tunju , bilang , Yesus tu , Orang hati lurus . Deng Tuhan pung ana bua di sorga dong ju dapa lia sang Dia . Tuhan Allah su angka ame sang Dia pi dalam sorga , abis , angka nae tinggi-tinggi sang Dia . Dia pung Carita , su tasiar sampe di bangsa-bangsa di anteru dunya . Di mana-mana di ini dunya , orang dong su parcaya sang Dia . Kotong parcaya bagitu !
66016021	Violence	Ada ju ujan es batu yang bésar-bésar jato dari langit ko tendes ame manusia . Itu es batu dong pung barát , ada yang sampe ampa pulu kilo . Tagal itu ujan es yang bekin sangsara sang dong , andia ko manusia dong kutuk sang Tuhan Allah .
61003013	Faith	Ma nanti ada langit model baru deng dunya model baru . Tuhan Allah su janji bagitu , ais , itu yang kotong ada batunggu-tunggu . Di situ cuma ada orang yang idop lurus sa .
66006014	Description	Ju beta dapa lia langit tapica bagi dua , ko tagulung sama ke tikar sampe ilang . Ju gunung-gunung deng pulo-pulo dong samua tagoyang sampe ilang buang dari dong pung tampa .
58010010	Grace	Te Tuhan pung mau , andia , Yesus Kristus jadi korban ko mati satu kali kasi sang kotong manusia . Deng bagitu , Dia bekin kotong jadi orang barisi sampe salamanya .
52001002	Faith	Botong salalu minta tarima kasi sang Tuhan Allah tagal bosong pung parcaya . Siang-malam botong sambayang kasi sang bosong samua .
66006004	Violence	Ais ju satu kuda mera manyala kaluar datang . Orang yang dudu di atas ada tarima satu kalewang bésar . Dong kasi kuasa sang dia ko pi bekin kaco di bumi , ko biar manusia dong babunu satu deng satu .
54006001	Recommendation	Ada tuan pung budak yang parcaya sang Tuhan Yesus . Dong musti kasi hormat dong pung tuan , ko biar orang luar dong sonde ada alasan ko omong kasi jato Tuhan Allah pung nama , deng pandang enteng kotong pung ajaran .
51003009	Recommendation	Deng bosong satu deng satu jang baputar-balek . Tagal bosong su angka buang bosong pung hati yang kapingin bekin jahat , deng kasi tenga bosong pung jalan idop yang lama . Deng sakarang bosong su ganti sang dia , pake hati yang baru . Itu sama ke orang angka buang dia pung pakean lama yang dadolek dong , ko pake pakean baru yang barisi . Tuhan Allah yang dolu bekin ame sang bosong . Deng sakarang Dia ju bekin bosong tamba mangarti sang Dia , deng bekin bosong ko lama-lama jadi satu model ke Dia .
66002020	Sin	Ma bosong ada jato dalam satu hal : bosong tarima bae-bae itu parampuan nama Isabel , yang angka-angka diri , bilang , dia tu , Tuhan pung jubir . Ais bosong kasi loos sang dia ko ajar sala Beta pung orang dong . Tagal dia pung ajaran pakane'o tu , sampe Beta pung orang dong su iko maen serong deng orang yang bukan dong pung laki ko dong pung bini , deng iko makan makanan sosonggo .
48003008	Grace	Tuhan su kasi tau memang dalam Dia pung Tulisan Barisi bilang , nanti Dia ju tarima bangsa laen kalo dong parcaya sang Dia . Te dolu-dolu Dia su kasi tau memang Kabar Bae sang ba'i Abraham , bilang , “ Nanti samua bangsa di dunya dapa berkat tagal lu . ”
58012005	Recommendation	Mangkali bosong su lupa Tuhan Allah pung Kata-kata yang Dia su kasi tau sang bosong , sama ke satu bapa ada omong deng dia pung ana , bilang , “ Ana , é ! Kalo kotong pung Bos ada hukum ko ajar sang lu , ko biar lu idop iko jalan yang batúl , na , lu jang anggap enteng ! Deng kalo Dia ada togor ko ajar sang lu , na , lu pung hati jang ilang .
58013017	Recommendation	Bosong musti dengar-dengar sang samua orang yang urus sang bosong . Te dong jaga bosong pung jiwa siang-malam . Nanti dong musti tanggong-jawab dong pung karjá di Tuhan Allah pung muka . Jadi , dengar bae-bae sang dong , ko dong bisa lapor deng hati sanáng . Jang sampe dong lapor deng hati ancor , tagal bosong su kasi tenga Yesus Kristus pung jalan idop . Te deng bagitu , bosong su sonde ontong lai .
44013019	Description	Abis ju , Tuhan kasi ancor tuju bangsa di tana Kana'an . Tarús dia bagi-bagi dong pung tana tu , kasi kotong pung nene-moyang dong , ko jadi dong pung tana pusaka .
54006003	Faith	Kotong pung ajaran yang batúl tu , jadi dasar dari jalan idop yang bekin sanáng Tuhan pung hati . Ma orang yang ajar laen dari ini , dong tu su tola buang Tuhan Yesus Kristus pung ajaran yang batúl .
63001010	Recommendation	Kalo ada orang yang datang ajar hal-hal yang sonde batúl so'al Kristus , na , jang tarima sang dia di bosong pung ruma , deng jang kasi hati sang dia .
47001005	Grace	Kristus su dapa susa bam-banya kasi sang kotong . Jadi , tagal Kristus su rasa susa bagitu macam , andia ko Dia pung Bapa kasi kuat kotong pung hati bam-banya , kalo kotong ada dapa susa .
65001011	Sin	Ati-ati ! Nanti dong dapa dong pung bagian . Te dong bekin iko ke Kaen , yang bunu bekin mati dia pung adi sandiri . Dong bekin iko ke Balaam , yang mau bekin apa sa , asal dapa doi . Dong ju bekin iko ke Kora , yang ancor tagal dia malawan sang Tuhan . Tagal dong pung jahat tu , nanti ini orang dong ju tapisa buang dari Tuhan .
65001010	Sin	Ma ini orang dong sonde bagitu . Dong hina deng olok samua hal yang dong sonde mangarti . Dong cuma iko-iko dong pung mau sambarang sa , sama ke binatang dong . Tagal itu , dong bekin ancor dong pung diri sandiri .
58011007	Faith	Noh ju parcaya sang Tuhan Allah . Tagal itu , Tuhan kasi tau memang sang dia , bilang , “ Noh ! Inga , é ! Nanti Beta kasi ancor ini dunya pake banjer bésar yang manusia balóm parná lia . ” Biar Noh balóm parná lia macam bagitu ju , dia dengar-dengar sang Tuhan Allah , deng bekin kapal ko kasi salamat dia pung isi ruma dong . Tagal dia pung parcaya tu , Tuhan anggap dia orang hati lurus . Ma dia pung tamán dong yang sonde parcaya , Tuhan kasi hukum barát sang dong .
58009006	Description	Dong pung cara ator barang dalam Tuhan Allah pung Tenda Sambayang tu , memang bagitu . Ais kapala agama dong maso-kaluar tiap hari pi itu kamar muka ko kasi jalan dong pung tugas di situ .
44007051	Sin	Ais Stefanus sambung dia pung omong , deng masparak sang dong , bilang , “ Dasar manusia kapala batu dong ! Bosong sama ke orang yang sonde kanál sang Tuhan Allah , deng sonde mau dengar sang Dia sa . Bosong tukang malawan sang Tuhan Allah , sama ke nene-moyang dong yang bale balakang sang Dia ! Sakarang bosong masi mau malawan sang Tuhan pung Roh yang Barisi lai , ko ?
54001009	Sin	Itu Hukum dong , bukan tulis kasi orang yang pung idop su batúl dong . Ma , ada tulis kasi orang yang tukang marontak , yang sonde mau dengar parenta , yang idop jao dari Tuhan , yang suka bekin jahat , yang sonde nodek sang Tuhan , yang pandang enteng hal yang barisi , yang tukang bunu orang , deng yang bunu bekin mati dong pung papa deng mama sandiri .
46005009	Recommendation	Dolu , beta parná tulis surat , bilang , “ Jang bacampor deng orang yang maen serong deng orang yang bukan dong pung laki ko bini . ”
48001015	Grace	Ma biar bagitu ju , Tuhan Allah su putus ko kasi kanál Dia pung Ana sang beta . Beta pung mama balóm barana sang beta , te Dia su pili memang sang beta , tagal Dia mau kasi tunju Dia pung hati bae sang beta . Dia ju utus sang beta , ko pi ajar sang orang bukan Yahudi dong . Waktu Dia utus sang beta bagitu , beta sonde pi minta orang laen pung nasiat .
45007015	Description	Beta jadi bingung . Beta sonde mangarti apa yang beta bekin . Te beta sonde bekin iko apa yang beta mau bekin . Ma beta bekin iko apa yang beta sonde mau bekin .
61003018	Faith	Lebe bae , bosong pung parcaya batumbu tarús . Te bosong su tau kotong pung Bos Yesus Kristus , yang kasi salamat sang kotong dari kotong pung sala-sala . Dia mau kasi tunju Dia pung hati bae sang bosong . Deng Dia ju mau ko bosong kanál lebe bae sang Dia lai . Beta mau ko samua orang angka tinggi-tinggi sang Dia , dari sakarang sampe salamanya ! Saloom , Petrus
46004010	Description	Bosong paling hebat su ! Te ada orang yang anggap bosong tu , pintar , tagal bosong ta'ika deng Kristus . Ma dong anggap botong ni , paling bodo sa , tagal botong jadi Kristus pung orang . Mangkali dong kira bosong tu , yang paling kuat su . Ma botong ni , noe-noe sa . Mangkali dong angka tinggi-tinggi sang bosong . Ma dong sonde taro hormat sadiki ju sang botong . Talalu batúl !
60005009	Faith	Bosong musti malawan sang setan dong pung bos tu . Bosong ju musti batahan ko parcaya sang Tuhan tarús . Te bosong su tau , bilang , bosong pung sodara orang parcaya di mana-mana di ini dunya , ju musti dapa susa sama ke bosong .
51003022	Recommendation	Orang karjá dong ! Di ini dunya , bosong musti bekin iko bosong pung bos dalam samua hal . Jang cuma cari-cari muka sa waktu dong ada lia-lia sang bosong . Ma usaha ko bosong salalu bekin sanáng sang dong . Karjá samua hal deng batúl , tagal bosong tau , bilang , Tuhan Allah yang ada lia-lia sang bosong .
66017012	Description	Itu sapulu tandok tu pung arti , andia sapulu raja . Dong balóm pegang parenta . Nanti dong tarima kuasa ko pegang parenta sama-sama deng itu binatang buas tu , ma cuma sabantar sa .
46002012	Grace	Naa , kotong su tarima ame Tuhan pung Roh , deng Dia yang ator sang kotong . Andia ko kotong sonde iko orang di ini dunya pung pikiran . Tagal Tuhan pung Roh ada dalam kotong pung hati , andia ko kotong bisa kanál samua hal bae yang Dia su bekin kasi kotong .
59005001	Recommendation	Bosong orang kaya dong ! Pasang talinga ko dengar bae-bae ! Bosong tahan ame gaji dari orang yang karjá banting tulang kasi bosong . Sakarang dong pung hasil karingat ada batarea kasi tau bosong pung putar-balek . Tantu Tuhan Allah yang Paling Hebat tu , su taro talinga sang itu orang karjá dong pung susa . Bosong pung karjá di ini dunya ni , andia cuma bekin enak bosong pung diri sandiri , deng idop leha-leha sa . Sakarang bosong su sama ke sapi gumuk yang siap kaná horo . Bosong su hukum deng bunu bekin mati orang bae dong , yang sonde bisa bela diri di bosong pung muka . Orang kaya dong ! Mulai manangis makarereu su ! Te nanti sangsara macam-macam nae kaná sang bosong . Bosong pung harta-benda su mulai ancor buang . Deng bosong pung pakean bagus dong , fufuk makan buang . Bosong pung mas-perak dong su sonde ada harga lai . Deng nanti itu mas-perak dong makan bale sang bosong , sama ke api makan buang kayu karíng . Karmana ko dunya su mau kiamat , ma bosong masi batasibu kumpul itu harta mati dong ? Bosong pung harta sandiri nanti jadi bukti , bilang , bosong sonde mangarti yang mana yang ada pung harga di Tuhan pung mata !
66002010	Recommendation	Jadi , dengar bae-bae . Bosong sonde usa taku , kalo nanti bosong masi dapa susa . Asal bosong tau , setan dong pung bos mau cari orang ko tangkap kasi maso bosong saparu pi dalam bui sampe sapulu hari . Dia pung maksud ko bosong bale balakang kasi tenga sang Beta . Biar dong mau bunu bekin mati sang bosong , ma bosong jang lupa sang Beta . Te orang yang batahan iko sang Beta sampe dia mati , nanti Beta balas dia pung upa , ko dia idop tarús sama-sama deng Beta .
54006011	Recommendation	Timotius ! Lu ni , Tuhan Allah pung milik . Jadi , ondor jao-jao dari samua yang jahat . Idop barisi . Idop ko bekin sanáng Tuhan pung hati dalam samua hal . Parcaya tarús sang Yesus Kristus . Sayang samua orang . Batahan dalam susa . Idop manis deng samua orang .
59005005	Sin	
66004004	Description	Di situ ju ada 24 korsi parenta kici kuliling itu korsi parenta yang ada di teng-tenga tu . Ada 24 katua yang dudu di itu korsi dong . Dong samua pake pakean puti , deng pake topi parenta dari mas .
66018007	Description	Dong su bekin diri hebat . Deng su angka-angka tinggi dong pung diri . Dong cuma mau idop mewa sa . Dong cuma suka yang ena-ena sa . Tagal itu , dong musti dapa susa barát . Jadi , dong musti idop sangsara . Te dolu dong omong sombong sama ke palacur , bilang , ‘ Beta ni , mama raja ! Beta sonde akan jadi janda ! Beta sonde akan manangis makarereu . Beta sonde akan pake pakean itam . ’
60003007	Recommendation	Laki dong ! Idop satu hati deng bosong pung bini . Timbang bae-bae apa yang bae kasi sang dia , ais bekin iko . Kasi tunju hormat sang dia dalam samua hal , tagal parampuan pung kuat sonde sama ke laki-laki pung kuat . Te bosong sama-sama tarima ame pusaka yang Tuhan Allah mau kasi sang bosong . Andia , sama-sama tarima idop baru yang Tuhan kasi sang bosong dari Dia pung hati bae . Ma bosong laki dong musti idop satu hati deng bosong pung bini bagitu , ko biar kalo bosong dua ada angka hati ko sambayang minta satu hal dari Tuhan , na , Dia mau dengar sang bosong .
54002012	Recommendation	Iko beta , sonde pantas parampuan angka-angka diri ko maen parenta laki-laki , deng ajar sang dong . Lebe bae parampuan dong tanáng sa .
46001009	Faith	Kotong bisa parcaya sang Tuhan Allah pung Kata-kata , te apa yang Dia omong , Dia bekin jadi . Ais , su pasti Dia mau bekin ini hal dong kasi sang bosong . Te Dia yang buka jalan ko bosong bisa kanál bae-bae deng Dia pung Ana , andia kotong pung Bos Yesus Kristus .
48005013	Recommendation	Sodara dong ! Tuhan su kasi bebas sang bosong , ko bosong sonde usa idop ta'ika deng itu atoran agama pung mau . Ma jang kira , kata , bosong su bebas ko idop iko bosong pung mau-mau ! Te yang batúl , andia bosong musti idop basayang , deng bosong musti layani satu deng satu , sama ke budak layani dia pung tuan .
59002012	Recommendation	Jadi , kalo bosong mau omong , ko , mau bekin satu hal , bosong musti inga bagini : Tuhan Allah yang nanti putus kalo kotong ada bekin iko Dia pung atoran ko sayang sang orang dong , ko sonde . Te itu atoran yang bisa kasi lapás sang kotong dari Tuhan pung hukuman .
46012005	Faith	Orang dapa karunya macam-macam ko layani orang , ma dong samua cuma dengar dari satu Bos sa .
45009005	Description	Dong turun datang dari botong pung nene-moyang , andia : ba'i Abraham , ba'i Isak , deng ba'i Yakob ( orang ame nama ‘ Isra'el ’ dari dia ) . Deng Kristus , yang Tuhan su janji memang dari dolu ko mau kirim datang tu , ju turun datang dari botong bangsa Yahudi pung nene-moyang dong . Kristus tu , ju andia Tuhan Allah yang parenta samua-samua . Jadi , pantas kalo orang angka puji-puji sang Dia sampe salamanya . Batúl !
47001006	Description	Kalo botong di sini dapa susa , Tuhan Allah kasi kuat botong pung hati . Deng kalo botong dapa susa , ais batahan deng hati bésar , na , bosong ju musti mangarti , bilang , Tuhan ju pake jalan bagitu ko kasi kuat bosong pung hati , deng kasi lapás sang bosong dari yang jahat . Te kalo bosong dapa susa sama ke botong , Tuhan kasi kuat bosong pung hati , ko bosong ju bisa batahan deng hati bésar .
47001021	Faith	Tuhan tu , yang su pili ame sang bosong deng botong . Dia yang angka sang kotong ko jadi Dia pung orang . Dia ju yang bekin kotong batahan tarús .
44010015	Recommendation	Ma itu suara balas , bilang , “ Kalo Tuhan Allah su omong , bilang , satu barang barisi , na , lu jang bilang dia kotor lai ! ”
66018009	Sin	Raja-raja yang dolu datang maen serong deng deng itu kota pung orang dong , deng idop mewa di situ . Nanti dong lia asap yang nae dari itu api , nanti dong dapa tau itu kota su tabakar abis . Ais dong manangis makarereu sang dia .
43014023	Faith	Yesus manyao , bilang , “ Bagini . Orang yang sayang sang Beta , dia nanti bekin iko Beta pung Kata-kata . Beta pung Bapa ju sayang sang dia . Ais , Beta , deng Beta pung Bapa idop satu hati deng dia .
62004010	Grace	Kalo mau lia sayang yang batúl , jang lia kotong pung sayang sang Tuhan . Ma lia Tuhan pung sayang sang kotong , tagal Dia kirim Dia pung Ana ko mati jadi korban ganti sang kotong . Deng bagitu , Dia hapus buang kotong pung sala dong , ko kotong bisa babae kambali deng Dia .
62001007	Faith	Ma kalo kotong idop iko jalan yang batúl , kotong sama ke orang yang idop dalam Tuhan Allah pung taráng . Deng bagitu , kotong bisa idop satu hati , satu deng satu . Deng kotong pung hati jadi barisi , tagal Tuhan Allah pung Ana Yesus mati , deng Dia pung dara su hapus buang kotong pung sala dong samua .
48004007	Grace	Jadi sakarang , bosong su bukan budak yang sonde ada pung hak tarima pusaka lai . Ma bosong su jadi Tuhan Allah pung ana yang ada pung hak ko tarima samua pusaka yang Dia su janji tu .
58001008	Faith	Ma Dia omong laen lai so'al Dia pung Ana sandiri , bilang , “ Lu ni , Tuhan Allah . Lu nanti dudu di korsi parenta sampe salamanya . Lu nanti pegang kuasa ko parenta deng hati lurus .
43010033	Sin	Dong manyao , bilang , “ Botong sonde lempar sang lu , tagal lu bekin hal bae . Ma botong kasi hukum lempar sang lu , tagal lu su hojat barát ! Te lu cuma manusia , ma lu angka diri sama ke Tuhan Allah ! Su talalu lai ! ”
66014011	Description	Pokonya , samua orang yang songgo itu binatang deng dia pung patong , ko , tarima ame dia pung cap , nanti dong dapa siksa bagitu deng sonde tau abis-abis . Asap dari dong pung sangsara nae kaluar siang-malam sonde tau barenti .
47004001	Faith	Tuhan Allah su kasi tunju rasa kasian sang botong . Andia ko Dia su utus sang botong ko kasi tau orang so'al Dia pung Janji Baru . Andia ko botong batahan tarús , deng sonde ilang samangat .
58013006	Faith	Jadi bekin kuat bosong pung hati , sama ke orang parná tulis , bilang , “ Tagal beta pung Bos mau tolong sang beta , andia ko beta sonde taku . Te sonde ada satu orang ju , yang bisa ganggu batúl sang beta . ”
45014003	Recommendation	Ma dengar , é ! Orang sarani yang rasa dia bole makan apa sa , jang anggap reme orang yang sonde mau makan daging . Bagitu ju , orang sarani yang sonde mau makan daging , jang kasi tau orang yang makan daging , bilang , “ Weh ! Makan daging tu , sala ! ” Tagal Tuhan Allah su tarima dong dua ko jadi Dia pung orang !
45015005	Grace	Tuhan yang bekin kuat orang ko dong bisa tahan banting . Deng Dia yang kasi kuat kotong pung hati . Beta sambayang ko minta Dia kasi tunju jalan ko bosong idop satu hati , iko Yesus Kristus pung mau .
58007027	Description	Andia ko Yesus lebe bae dari samua kapala agama model lama tu . Dolu , dong musti korban binatang tiap hari , ko Tuhan Allah hapus buang dong pung sala-sala sandiri . Ais itu , baru dong bekin korban kasi orang dong . Ma Yesus sonde parlú bekin ulang-ulang bagitu , tagal Dia su sarakan Dia pung diri satu kali sa ko jadi korban . Itu su cukup ko Tuhan hapus buang samua orang pung sala-sala dong .
62003017	Sin	Kalo ada orang yang idop cukup , abis dia dapa lia satu sodara yang idop susa , ma dia pung hati sonde jato kasian ko tolong sang dia , karmana ko itu orang bisa omong , bilang , “ Beta sayang sang Tuhan Allah ! ” Sonde bisa !
47005008	Faith	Ma kotong ju yakin , bilang , andekata kotong mati kasi tenga kotong pung badan sakarang ko pi idop sama-sama deng Tuhan Allah di sorga , na , pasti kotong lebe sanáng lai .
60002011	Recommendation	Sodara sayang dong ! Bosong ni , cuma jadi tamu di ini dunya sa . Te bosong sama ke orang asing yang ada maranto . Andia ko beta maen minta ko bosong jang sama ke manusia laen di ini dunya , yang bekin jahat iko dong pung mau-mau . Te dalam bosong pung hati ada satu paráng . Andia , kapingin bekin jahat baparáng lawan kapingin bekin bae . Jadi , jang kasi biar itu kapingin bekin jahat ontong ame sang bosong . Te kalo bagitu , na , bosong ancor !
60002017	Recommendation	Bosong musti taro hormat sang samua orang . Bosong musti sayang sang samua orang yang parcaya sang Kristus . Bosong musti idop pantas di muka Tuhan , te nanti Dia yang putus hukuman kasi bosong . Deng bosong musti taro hormat sang dong yang pegang parenta .
44007025	Description	Te Musa kira dia pung bangsa su tau , bilang , Tuhan Allah su kirim sang dia , ko kasi lapás sang dong dari dong pung susa . Ma dong balóm mangarti itu hal .
50003002	Violence	Ati-ati deng tukang putar-balek dong yang mau paksa-paksa orang , bilang , “ Bosong musti iko sunat ko jadi tanda , bilang , bosong tu , Tuhan Allah pung orang . ” Padahal , Tuhan sonde parenta bagitu ! Dong su sala tu ! Ma biar bagitu ju , dong masi buru-buru orang , sama ke anjing jahat .
56001016	Sin	Dong mangaku kanál sang Tuhan Allah . Ma dong pung idop , sama ke dong sonde kanál sang Dia . Dong omong laen , ma bekin laen . Memang dasar manusia busuk ! Dong sonde mau iko Tuhan pung mau . Jang harap orang macam bagitu bisa bekin yang bae !
45010002	Faith	Beta bisa kasi tau so'al ini orang dong pung sifat : dong rajin ko mau iko sang Tuhan . Biar dong rajin bagitu , ma dong sonde mangarti jalan yang batúl .
47001004	Grace	Dia yang kasi hibur sang kotong kalo kotong dapa susa . Andia ko kotong ju bisa kasi hibur orang laen yang dapa susa . Te kotong bisa kasi kuat dong pung hati , sama ke Tuhan ju su kasi kuat kotong pung hati .
55002015	Recommendation	Usaha bae-bae ko bekin lu pung diri sama ke orang karjá yang pantas dapa puji dari Tuhan Allah . Orang bagitu sonde parlú malu , tagal dia su bekin dia pung tugas deng bae . Lu musti jadi orang yang ajar lurus-lurus Tuhan pung Kata-kata . Deng Dia pung Kata-kata tu , batúl !
53002004	Description	Dia bekin diri lebe tinggi dari samua dewa , deng malawan samua yang orang sémba . Sampe dia maso di Tuhan pung Ruma Sambayang Pusat , ais dia tunju diri , bilang , “ Beta ni , Tuhan ! ”
49006004	Recommendation	Bagitu ju , orang tua dong ! Bosong jang maen kasar deng bosong pung ana-ana dong , te itu nanti bekin dong kakodok . Lebe bae urus bae-bae sang dong , deng ajar sang dong dari kici ko iko Tuhan pung jalan . Kalo dong bekin sala , na , kasi tunju yang batúl iko Tuhan pung mau .
45008037	Grace	Jadi , biar kotong dapa susa karmana ju , ma kotong su manáng , tagal Kristus sayang mati sang kotong !
44026014	Violence	Botong samua jato tabanting pi di tana , tagal itu taráng pung tajam . Ais beta dengar satu suara omong deng beta , pake bahasa Aram , bilang , ‘ We , Saul ! Akurang ko lu maen bekin sangsara sang Beta tarús-tarús ? Susa sakali kalo lu maen malawan tarús Beta pung mau . ’
66002009	Sin	Beta su lia bosong pung idop sangsara di kota Smirna . Iko manusia , bosong ni orang malarat . Padahal iko Tuhan , bosong kaya . Ada orang yang mangaku diri Tuhan pung orang , yang omong bekin busuk bosong pung nama bae . Padahal dong tu , bukan Tuhan pung orang . Dong sama ke satu jama'at yang iko-iko setan dong pung bos sa .
46013006	Faith	Sayang tu , sanáng deng apa yang batúl , deng sonde suka hal yang sonde adil .
59001021	Recommendation	Jadi , bosong musti bakar buang bosong pung sala-sala dong samua . Sama ke orang tofa kasi barisi dia pung kabón , ais bakar buang dia pung kotoran . Deng bosong ju musti tarima deng randá hati Tuhan pung Kata-kata . Itu Kata-kata dong sama ke bibit yang ada tatanam di bosong pung dalam hati . Kalo bosong bekin bagitu , nanti Tuhan kasi lapás sang bosong dari bosong pung sala-sala dong , deng Dia tarima bosong ko bosong idop tarús deng Dia .
46003006	Grace	Beta yang partama-tama kasi tau sang bosong so'al Kristus . Itu sama ke beta yang tanam bibit . Ais , Apolos datang ajar sang bosong . Itu sama ke dia yang siram itu bibit yang beta su tanam . Ma Tuhan Allah tu , Dia yang bekin itu bibit tumbu jadi bésar .
66014008	Sin	Omong abis bagitu , tarús beta dapa lia satu ana bua laen dari sorga , yang datang iko sang dia . Dia kasi tau , bilang , “ Su ancor ! Su ancor ! Kota Babel yang hebat tu , su ancor ! Itu kota yang jahat tu , su rubu rata tana . Dolu itu kota sama ke palacor yang paksa-paksa samua bangsa di bumi minum mabo deng iko-iko dia pung basundal . Ma sakarang itu kota su rasa Tuhan pung mara na ! ”
43015014	Recommendation	Kalo bosong bekin iko Beta pung parenta tarús , bosong jadi Beta pung tamán dong .
62005021	Recommendation	Ana-ana , ó ! Jaga bae-bae bosong pung idop . Jang sampe ada yang seti buang ko ganti Tuhan Allah di bosong pung hati . Bagitu sa . Yohanis .
55003006	Sin	Orang macam bagitu dong maso deng muka manis di orang pung ruma , ko pi fafudi ame parampuan yang pung hati sonde kuat deng gampang kaná goda . Parampuan macam bagitu dong idop deng pikol dosa mal'unuk , deng iko nafsu macam-macam .
49004015	Faith	Ma kotong cuma omong iko apa yang batúl kasi kotong pung sodara dong , tagal kotong sayang sang dong . Deng kalo kotong idop bagitu dalam hal apa sa , na , kotong jadi satu model ke Kristus . Te Dia tu , kotong pung Kapala yang ator sang kotong .
49004003	Faith	Usaha karás ko idop badame satu deng satu , tagal Tuhan Allah pung Roh su ika sang bosong jadi satu .
44009005	Description	Saulus tanya , bilang , “ Ko Bos yang omong ni , sapa ? ” Itu suara manyao , bilang , “ Beta ni , Yesus , yang lu maen siksa satenga mati .
60003015	Recommendation	Bekin bosong pung hati tanáng sa , tagal bosong su angka sang Kristus di bosong pung hati ko jadi bosong pung Bos yang barisi . Andekata orang minta bosong ko kasi tau bosong pung parcaya , deng kanapa bosong ada baharap , bilang , Kristus nanti bekin samua jadi bae , na , bosong musti siap sadia ko manyao sang dong .
44007033	Recommendation	Abis itu ju Tuhan omong lai , bilang , ‘ We , Musa ! Lu ada badiri di tana yang barisi . Lapás buang lu pung sandal !
62002024	Faith	Jadi , bosong musti pegang tarús apa yang bosong su dengar dari dolu tu . Deng bagitu , bosong ta'ika tarús deng Allah Bapa , deng Dia pung Ana .
43008051	Faith	Beta pung Kata-kata , memang batúl ! Ais , orang yang dengar deng bekin iko Beta pung Kata-kata dong , sonde akan mati . ”
66020011	Description	Abis itu ju , beta dapa lia ada satu korsi parenta puti bésar . Deng Tuhan Allah ada dudu di atas itu korsi parenta . Takuju ju , bumi deng langit lari fuik , sampe dong ilang buang deng sonde dapa lia sang dong lai .
46006013	Recommendation	Conto ke , ada orang bilang , “ Makanan parlú sang parú , deng parú parlú sang makanan . ” Ma inga , te nanti Tuhan kasi ancor dua-dua . Conto laen lai , kotong sonde dapa kotong pung badan ko biar kotong bisa maen serong deng orang yang bukan kotong pung laki ko bini . Kotong dapa kotong pung badan ko kotong bisa karjá kasi sang kotong pung Bos . Deng kotong pung Bos yang piara kotong pung badan .
45006011	Faith	Bosong ju musti anggap diri bagitu . Tingka ke bosong su mati , andia ko sala sonde ada pung kuasa sang bosong lai . Jadi sakarang , bosong musti idop ko kasi tunju hormat sang Tuhan , tagal bosong ada ta'ika deng Yesus Kristus .
47002014	Faith	Ma biar beta ada di mana sa , beta minta tarima kasi bam-banya sang Tuhan Allah . Te Kristus su baparáng lawan hal jahat dong , ais Dia su manáng , deng kotong ju ta'ika deng Dia . Andia ko Tuhan Allah kasi tunju tarús , bilang , kotong ni , Dia pung orang . Jadi , waktu kotong kasi tau orang so'al Kristus , itu sama ke satu bau wangi yang samua orang dapa ciom ame .
62001005	Grace	Ajaran yang Yesus kasi tau sang botong , yang sakarang botong mau kasi tau sang bosong , andia bagini : Tuhan Allah tu , bae talalu . Dia sonde ada pung jahat sadiki ju . Te Dia sama ke taráng yang bacaya , yang sonde ada pung galáp sadiki ju .
43006037	Grace	Padahal , samua orang yang Beta pung Bapa su pili ko jadi Beta pung orang dong , nanti dong datang di Beta . Deng kalo ada orang datang di Beta , sonde mungkin Beta mau usir buang sang dia !
58013001	Recommendation	Naa , sodara sayang dong ! Ada barapa hal yang beta mau kasi inga sang bosong . Jang lupa basayang tarús sang bosong pung sodara orang parcaya dong .
58007025	Grace	Tagal itu , Yesus bisa kasi salamat sang samua orang yang mau datang di Tuhan Allah lewat Dia . Dia bisa bekin bagitu sampe salamanya . Deng Dia jadi dong pung orang dalam yang salalu mangada sang Tuhan Allah ko tolong sang dong .
43019015	Violence	Ma dong batarea ukur kuat , bilang , “ Bawa Dia kaluar dari sini ! Bekin mati sang Dia sa ! Paku sang Dia di kayu palang ! ” Ju gubernor tusu-tusu sang dong , bilang , “ Jadi , karmana ? Bosong pung maksud , beta musti bunu bekin mati bosong pung raja ni , ko ? ” Ais kapala agama dong pung bos-bos manyao , bilang , “ Botong pung raja cuma satu sa , andia Keser ! Sonde ada yang laen lai ! ”
45011005	Grace	Bagitu ju , sakarang . Te sonde samua orang Yahudi yang bale balakang sang Tuhan Allah . Masi sisa sadiki orang dari botong yang Tuhan su pili mau kasi salamat , tagal Dia mau kasi tunju Dia pung hati bae sang botong , bukan tagal dong ada bekin hal bae ! Te kalo Dia musti pili sang botong tagal botong pung bekin bae , dia pung arti , bilang , Dia sonde bisa putus ko mau kasi tunju , ko sonde kasi tunju , Dia pung hati bae sang botong . Kalo bagitu , dia pung nama su bukan ‘ kasi tunju Dia pung hati bae ’ lai .
66017002	Sin	Dolu raja-raja dari mana-mana datang maen serong deng itu kota pung orang dong . Orang laen dong ju datang minum mabo , deng iko-iko itu kota pung hohongge tu . ”
45012010	Recommendation	Bosong orang sarani musti basayang manis satu deng satu . Pasang kaki ko kasi tunju bosong pung hormat satu deng satu .
45008014	Faith	Orang yang dengar-dengar sang Tuhan pung Roh ko Dia ator sang dong , na , dong tu , Tuhan pung ana-ana .
66012003	Description	Takuju sa , beta dapa lia lai satu tanda luar biasa laen yang muncul di langit . Ada satu ular naga mera yang bésar . Dia pung kapala ada tuju , deng dia pung tandok ada sapulu . Dia ada pake tuju topi raja di dia pung kapala dong .
45008017	Faith	Kalo kotong jadi Tuhan pung ana-ana , dia pung arti , bilang , nanti kotong tarima ame Dia pung pusaka , tagal Dia jadi kotong pung Bapa . Ais nanti , kalo Bapa kasi pusaka sang Dia pung Ana , Kristus , kotong ju tarima sama-sama Dia pung pusaka . Ma ada lai satu hal : kotong musti dapa sangsara , sama ke Kristus ju dapa sangsara , ko biar nanti Tuhan bisa angka tinggi-tinggi sang kotong , sama ke Dia su angka tinggi-tinggi sang Kristus .
54005017	Recommendation	Orang yang pimpin jama'at deng bae , bosong musti lebe hormat sang dia deng bayar dia pung gaji deng batúl . Lebe-lebe dong yang karjá banting tulang ko kasi jalás Tuhan pung Kata-kata , deng ajar sang bosong jalan idop yang batúl .
46008007	Sin	Ma ada orang yang sonde tau itu hal dong . Dong masi pikir tarús so'al barang songgo dong , sama ke dolu . Andia ko , tiap kali dong makan daging yang orang parná pake songgo , dong ada pikir , “ Ini makanan su jadi korban ko pake songgo ! Kalo beta makan ini barang , beta masi ta'ika deng hal jahat dong ! ” Jadi , itu bekin rusak dong pung pikiran , sampe dong sonde bisa pikir lurus lai , tagal dong pung hati sonde kuat .
43015002	Grace	Jadi , orang yang cuma bilang dia ta'ika deng Beta , ma sonde bekin apa-apa , Beta pung Bapa buang sang dia , sama ke tukang kabón potong buang samua cabang yang sonde baboa dong . Ma tiap orang yang ta'ika batúl deng Beta , Bapa kasi barisi kotoran dari dia pung hati , sama ke tukang kabón gunting kasi pende satu cabang ko dia pung bua batamba banya .
60005003	Recommendation	Jang maen parenta sambarang , ko bekin barát orang yang Tuhan su kasi ko bosong urus . Ma , bosong musti jadi conto yang bae , yang kasi tunju jalan sang dong .
52004013	Recommendation	Naa ! Sakarang , sodara samua , beta mau kasi tau satu hal , ko biar bosong tau batúl-batúl so'al orang mati . Kotong tau , bilang , orang mati dong nanti idop kambali . Jadi , kalo ada dari Tuhan Yesus pung orang yang mati , na , bosong jang bekin diri susa , sama ke orang laen dong yang sonde mangarti itu hal .
58011029	Description	Waktu kotong pung nene-moyang dong kaluar dari tana Masir , dong ju parcaya sang Tuhan Allah . Tagal dong pung parcaya tu , Tuhan balá aer di Laut Mera , ko dong jalan manyabráng deng salamat di tana karíng . Ma tantara Masir yang buru sang dong , mati tanggalám waktu dong coba lewat di situ .
44007020	Description	Itu waktu , ba'i Musa pung mama barana sang dia . Deng dia pung badan pung ba'isi lai ! Dia pung mama deng papa dong sonde iko itu raja pung parenta . Ais dong piara sambunyi-sambunyi itu ana di dong pung ruma sampe dia pung umur tiga bulan .
58005002	Grace	Kalo ada orang yang sonde kanál jalan idop yang batúl , ko orang yang su serong dari itu jalan , na , itu kapala agama sonde bekin susa sang dong . Dia pung hati bae sang dong , tagal dia ju manusia yang gampang jato sama ke dong .
45013012	Recommendation	Sonde lama , te malam su abis , ais siang su datang . Jadi , ada lebe bae , kotong barenti su dari kotong pung jahat . Itu sama ke orang yang idop dalam galáp deng bekin hal jahat , te dong pikir sonde ada orang yang lia sang dong . Ma sakarang , kotong musti jadi ke tantara yang pake alat paráng , ko pasang kaki bekin hal bae dong , sama ke orang yang idop dalam taráng .
49006009	Recommendation	Bagitu ju , bos-bos dong ! Bosong jang maen garatak sang bosong pung orang karjá dong . Te dong ada pung Bos di sorga , yang sama deng bosong pung ju . Dia sonde bapili muka , ma Dia dengar sang sapa sa . Mau bos ko , orang karjá ko , Dia dengar samua .
45012015	Recommendation	Kalo ada orang yang hati sanáng , na , iko sanáng sama-sama . Deng kalo ada orang yang manangis tagal hati barát , na , iko manangis sama-sama .
45002005	Sin	Ma lu ni , kapala batu deng sonde mau dengar ! Deng lu sonde mau kasi tenga lu pung sala sadiki ju ! Jadi , lu ada bekin ko lu pung hukuman tamba barát lai . Te nanti kalo dunya su kiamat , Tuhan mau nilei samua orang pung idop . Deng samua orang nanti tau , bilang , Tuhan putus orang pung parkara deng batúl . Itu waktu , Dia hukum barát sang lu , tagal Dia sonde tarima lu pung bekin-bekin tu .
44014019	Violence	Itu waktu , ada barapa orang Yahudi yang datang dari kota Antiokia deng kota Ikonium pi di kota Listra . Dong tusu-tusu itu orang banya dong ko iko sang dong malawan sang Tuhan Yesus pung utusan dong . Ju dong lempar sang Paulus deng batu . Dong kira dia su mati , ais dong hela bawa sang dia ko buang sang dia pi di luar kota .
43013021	Description	Yesus omong abis bagitu , ju Dia pung hati mulai rasa tar enak . Ais Dia kasi tau , bilang , “ Yang Beta omong ni , batúl . Satu dari bosong nanti jual buang sang Beta . ”
48003022	Faith	Te di Tuhan pung Tulisan Barisi ada tatulis , bilang , samua orang ada ta'ika mati deng sala macam-macam . Andia ko cuma orang yang parcaya sang Yesus Kristus sa , yang bisa tarima apa yang Tuhan Allah su janji tu .
66011007	Violence	Kalo dong pung waktu ko kasi tau Tuhan pung pasán dong su abis , nanti satu binatang buas kaluar dari lobang sangsara yang sonde ada pung dasar tu . Dia baparáng lawan dong dua , sampe dia kasi kala deng bunu bekin mati sang dong .
58003014	Faith	Kotong su bisa jadi tamán satu kaki deng Yesus Kristus , asal kotong baharap tarús sang Dia , sama ke waktu kotong baru mulai parcaya sang Dia .
45008010	Faith	Bosong pung badan nanti mati , tagal bosong pung bekin sala dolu . Ma , tagal sakarang Kristus ada idop di bosong pung hati , bosong pung roh nanti idop tarús , tagal Tuhan su cap sang bosong , orang hati lurus , ais bosong su babae kambali deng Dia .
44007052	Sin	Bosong pung nene-moyang dong ju bekin susa tarús sang Tuhan Allah pung jubir dong . Coba bosong kasi tau : jubir mana yang dong sonde bekin sangsara sang dia ? Sonde ada , wuang ! Dolu Tuhan pung jubir dong , suka kasi tau memang , bilang , nanti Tuhan Allah mau kirim Dia pung Orang yang Barisi . Ma bosong pung nene-moyang dong bunu mati Tuhan pung jubir-jubir dong . Sampe bosong sandiri ju pake orang laen bunu bekin mati Tuhan pung Orang yang Barisi tu .
48005021	Sin	yang suka camburu , yang suka minum mabo deng bapesta liar , deng yang bekin sala laen dong . Dolu , beta su parná kasi inga , bilang , orang yang bekin iko hal-hal bagitu , dong tu sonde bisa jadi Tuhan Allah pung orang .
43012036	Faith	Naa , waktu Beta pung taráng masi ada , bosong musti parcaya sang Beta , ko biar bosong jadi orang yang idop di taráng , ko tau bosong ada mau pi mana . ” Yesus omong abis bagitu , ju Dia ondor diri dari itu orang banya dong , ko biar Dia bisa sandiri sa .
58003002	Faith	Waktu Tuhan Allah utus sang Yesus , Yesus bekin iko Tuhan pung mau samua . Deng bagitu , Dia jadi sama ke ba'i Musa . Te ba'i Musa ju bekin iko Tuhan Allah pung mau , waktu dia layani kotong pung nene-moyang dong dolu-dolu .
56003006	Grace	Tagal Yesus Kristus su mati ko kasi salamat kotong dari kotong pung sala dong , andia ko Tuhan Allah kirim datang Dia pung Roh yang Barisi kasi kotong deng sonde tahan-tahan .
44004036	Description	Conto ke Yusuf . Dia ni , Lewi pung turunan , dari pulo Siprus . Tuhan pung utusan dong pange dia deng nama kici , bilang ‘ Barnabas ’ , te itu nama pung arti , ‘ orang yang suka kasi samangat orang laen ’ . Dia pi jual dia pung tana sapotong , ais bawa dia pung doi , ko pi kasi di Tuhan pung utusan dong .
48006009	Recommendation	Tagal itu , bosong jang malas bekin hal-hal bae . Te pas dia pung waktu , kotong ju dapa kambali hasil yang bae , asal kotong batahan tarús .
48002019	Faith	Memang dolu beta usaha karás bekin iko atoran agama Yahudi dong , ko biar beta babae deng Tuhan . Ma beta sonde bisa-bisa ju . Andia ko sakarang beta su lapás buang itu atoran dong ko idop ta'ika deng Kristus . Deng bagitu , baru Tuhan Allah tarima bae sang beta . Anggap sa , beta su mati tapaku di kayu palang sama-sama deng Kristus .
66011001	Recommendation	Ais dong sorong kasi sang beta satu kayu ukur yang panjang sama ke tongkat . Ju Tuhan Allah parenta sang beta , bilang , “ Yohanis , lu bangun su ko pi ukur Beta pung Ruma Sambayang Pusat deng dia pung meja korban di kota Yerusalem . Deng itong samua orang yang ada sambayang di situ .
66014004	Description	Dong pung idop barisi , sama ke orang bujang yang sonde parná maen parampuan . Dong iko-iko itu Domba Ana pi mana sa , te Tuhan su bayar ame sang dong pake Dia pung Ana pung dara , ko biar dong jadi Dia pung milik . Tagal itu , dong ni sama ke hasil partama yang orang bawa dari kabón ko sarakan kasi sang Tuhan deng itu Domba Ana .
66009007	Description	Beta lia itu kalamak dong pung rupa , sama ke kuda paráng . Dong ada pake topi kapala paráng yang bekin dari mas . Dong pung muka sama ke manusia .
60002016	Recommendation	Biar bosong jadi orang bebas yang ada pung hak ko bekin iko bosong pung suka , ma jang pake sambarang itu hak ko bekin hal yang jahat . Pake itu hak ko karjá kasi sang Tuhan , te bosong jadi Dia pung milik .
54004010	Faith	Kotong ada taro harap sang Tuhan Allah yang idop . Dia tu , yang kasi salamat samua orang , lebe-lebe buat kotong yang parcaya sang Dia . Andia ko kotong ada karjá karás deng usaha mati-matian .
58010029	Sin	Ma sakarang , kalo ada orang yang bekin hina Tuhan Allah pung Ana , itu sama ke dia pandang enteng Yesus pung dara , yang Dia su kasi tumpa ko bekin barisi itu orang . Deng dia sonde toe deng Tuhan Allah pung janji , yang Dia ika deng itu orang pake itu dara . Deng dia ju bekin mara sang Tuhan Allah pung Roh , yang su kasi tunju hati bae sang itu orang . Bayangkan sa ! Te orang macam bagini tantu pikol hukuman yang jao lebe barát lai dari orang yang langgar ba'i Musa pung atoran .
43020021	Grace	Ais Yesus kasi tau sang dong , bilang , “ Biar ko bosong aman deng tanáng . Inga , Beta pung Bapa su utus sang Beta karmana , na , Beta ju utus sang bosong bagitu . ”
65001016	Sin	Ini manusia dong cuma tau mangomek sonde abis-abis ju . Dong maen batudu orang tarús sa . Dong sonde toe Tuhan pung mau , deng cuma iko-iko dong pung hawa nafsu sandiri sa . Dong pung omong cuma tau angka-angka diri sa . Dong suka cari muka deng ame hati orang , ko biar dong dapa balasan iko dong pung mau sa .
66006015	Description	Lia bagitu , ju samua orang di bumi , mulai dari raja-raja , kapala pamarenta , komandán tantara , orang kaya , sampe budak dong , dong samua jadi taku . Ais dong lari sambunyi di lobang-lobang goa deng di calá-calá batu di gunung .
66021008	Sin	Ma ada ju orang yang nanti kaná lempar buang , pi dalam itu laut api balerang , yang manyala sonde pake barenti tu . Macam ke orang pana'u , orang yang bale balakang sang Yesus , orang kamomos , orang maen serong , tukang bunu orang , tukang songgo-songgo , tukang suanggi , deng tukang putar-balek . Nanti dong samua kaná lempar buang pi dalam laut api , yang orang bilang , ‘ tampa mati yang kadua tu . ’ ”
44022016	Recommendation	Bu sonde usa tunggu lama-lama lai . Pi ko minta dong sarani sang bu , suda ! Ko jadi tanda , bilang , bu su minta ko Tuhan Yesus hapus buang bu pung sala samua . ’ ”
66009008	Description	Dong pung rambu panjang sama ke parampuan pung rambu . Deng dong pung gigi tajam sama ke singa pung gigi .
55002024	Recommendation	Orang yang karjá kasi sang Tuhan , sonde pantas jadi tukang bekin gara-gara . Ma dong musti manis deng samua orang , yang pintar ajar orang , yang sabar mangada orang yang tukang cari-cari hal dong .
51002005	Faith	Beta memang jao dari bosong . Biar bagitu , ma beta sonde lupa sang bosong , tagal beta pung hati ada ta'ika deng bosong . Deng beta sanáng , tagal beta tau bosong ada idop pantas , deng bosong masi pegang kuat bosong pung parcaya sang Kristus .
60003012	Sin	Te kotong pung Bos ada taro mata sang orang yang idop lurus . Deng Dia ju mau dengar dong pung sambayang . Ma kotong pung Bos ada malawan tarús sang orang yang idop bekin jahat . ”
53002013	Faith	Sodara dong ! Botong maen minta tarima kasi sang Tuhan Allah , tagal Dia sayang sang bosong . Te waktu Dia balóm bekin ini dunya , Dia su putus ame ko kasi salamat sang bosong . Ais Dia kasi Dia pung Roh ko bekin barisi sang bosong , tagal bosong parcaya apa yang batúl .
66022011	Recommendation	Samua orang yang bekin kamomos , na , kasi tenga pi ko dong maen bekin kamomos tarús . Ma samua yang idop barisi , dong musti idop barisi tarús . Samua orang yang bekin jahat , kasi tenga pi ko dong maen bekin jahat tarús . Ma samua yang bekin bae , dong musti bekin yang bae tarús . ”
44002038	Faith	Ju Petrus manyao , bilang , “ Bosong satu-satu musti kasi tenga bosong pung dosa-dosa dong deng bosong pung sala-sala dong samua , ko iko kambali sang Tuhan . Abis itu , bosong musti minta ko dapa sarani , ko jadi tanda , bilang , bosong su bale iko Yesus Kristus pung Jalan Idop . Itu ju jadi tanda , bilang , Tuhan su hapus buang bosong pung sala-sala dong . Ais bosong ju dapa Tuhan Allah pung Roh yang Barisi .
52005015	Recommendation	Inga ko jang balas jahat deng jahat . Ma usaha ko salalu bekin bae kasi samua orang . Jang cuma bekin bae kasi kotong pung orang sandiri sa , ma orang luar dong ju .
45001027	Sin	Laki-laki bagitu ju ! Dong sonde suka tidor deng dong pung bini lai , ma batidor deng laki-laki sa ! Sonde tau malu sadiki ju ! Andia ko nanti dong kaná hukuman yang pantas ! Te dong su serong jao dari jalan yang batúl .
50002018	Recommendation	
44003019	Recommendation	Tagal itu , bosong musti bale kasi tenga bosong pung sala-sala dong , deng kambali pi Tuhan Allah , ko biar Dia hapus buang deng sonde inga lai sang bosong pung sala-sala dong .
66021025	Description	Di situ sonde ada malam lai . Andia ko dong sonde parlú tutu pintu maso kota .
43006054	Faith	Te orang yang makan Beta pung badan , deng minum Beta pung dara , su dapa idop yang batúl yang sonde tau putus-putus . Ais nanti di hari kiamat , ju Beta kasi idop kambali sang dia .
43019011	Sin	Ju Yesus manyao , bilang , “ Bagini , pak . Kalo pak ada pung kuasa bagitu , na , itu tagal pak dapa itu kuasa dari Tuhan Allah di sorga . Te cuma Dia sa yang kasi loos sang pak ko bekin apa sa kasi sang Beta . Ma orang yang sarakan sang Beta kasi pi sang pak , dong tu yang pikol sala lebe barát . ”
59002017	Faith	Jadi , sonde cukup deng bilang lu parcaya to'-to ' ! Deng parcaya sa , ma sonde bekin iko itu parcaya tu , dia pung nama su bukan ‘ parcaya ’ lai . Te bagitu sama ke parcaya yang su mati , yang sonde ada pung guna apa-apa .
45008003	Sin	Biar kotong bekin iko Tuhan pung Atoran , itu sonde bisa kasi salamat sang kotong dari sala pung kuasa , te kotong cuma manusia biasa sa . Ma Tuhan yang buka jalan kaluar . Te Dia kirim Dia pung Ana sandiri ko jadi manusia biasa sama ke kotong . Biar kotong manusia biasa laen bekin sala macam-macam , ma Yesus sandiri sonde parná bekin sala apa-apa . Tamba lai , Dia jadi korban ko hapus buang orang pung sala-sala .
60003014	Recommendation	Ma biar bosong bekin yang batúl , ais ada yang bekin susa sang bosong , bosong ontong . Kalo ada orang yang sonde kanál sang Kristus jadi taku tagal satu hal , na , bosong jang iko jadi taku bagitu . Bosong pung pikiran jang kaco deng hati susa sama ke dong .
51003021	Recommendation	Orang tua dong ! Jang maen takán deng karás sang ana-ana dong , ko biar dong sonde tawar hati deng basimpan hati sang bosong .
66018002	Sin	Dia pake suara bésar ko kasi tau , bilang , “ Su rubu ! Su rubu ! Kota Babel su rubu ! Su jato ! Su jato ! Itu kota hebat tu , su jato ! Dia su jadi setan dong pung tampa tenga . Dia su jadi samua roh jahat dong pung tana asal . Dia su jadi samua burung tukang makan bangke pung tampa bakumpul . Dia su jadi samua binatang tar bae pung kandang .
62002022	Sin	Padahal , ada tukang tipu yang jalan di ini dunya . Karmana ko kotong bisa kanál sang dong ? Dong tu , andia orang yang omong , bilang , Yesus tu , bukan Kristus . Iko dong , Yesus bukan Orang Barisi yang Tuhan su janji memang ko mau kirim datang . Orang yang omong bagitu , ada bamalawan sang Kristus , te dong tola buang Allah Bapa deng Dia pung Ana .
46011027	Sin	Naa ! Tagal itu , kalo ada orang yang makan itu roti deng minum dari itu galás ko inga sang kotong pung Bos , ma dia pung hati sonde batúl , nanti Tuhan Allah hukum sang dia . Tagal , itu Tuhan Yesus pung badan deng Dia pung dara . Jadi , kalo orang pung hati sonde batúl , na , dia sonde pantas makan deng minum di situ , te itu bekin hina sang Tuhan Yesus sa .
59002020	Faith	
43018003	Description	
53003003	Grace	Ma Tuhan tu pegang Dia pung omong . Dia bisa bekin kuat sang bosong , deng Dia deken sang bosong dari yang jahat .
44007021	Description	Waktu dong sonde bisa sambunyi itu ana dalam dong pung ruma lai , ju dong lapás buang sang dia . Ma raja Masir pung ana parampuan satu dapa katumu itu ana , ais dia angka ame itu ana ko dia piara sama ke dia pung ana sandiri .
66008005	Description	Ais , itu ana bua ame api dari itu meja , ko taro bekin ponu itu mangko mas . Tarús dia lempar buang itu mangko pi bumi . Takuju sa , beta lia ada kilat yang basambar kiri-kanan di bumi . Tarús ada guntur yang babunyi bésar basambung , deng ada tana goyang bésar .
66018003	Sin	Dia su rubu , tagal samua bangsa di bumi , maen datang minum mabo dari dia pung anggor . Dia su jato , tagal samua suku di dunya , maen datang basundal deng itu kota pung orang . Raja-raja dari samua negara dong , datang maen serong di situ . Orang dagang dari samua kota dong , datang bajual sampe dong su jadi kaya . Tagal itu kota sama ke parampuan yang suka béli samua yang mewa . Tagal itu kota sama ke palacor yang suka cari samua yang ena-ena . ”
44026021	Violence	Tagal beta karjá bagitu , ju orang Yahudi dong tangkap sang beta di Ruma Sambayang Pusat di Yerusalem . Dong ju mau bunu sang beta .
55004004	Sin	Dong sumbat dong pung talinga ko tola ajaran yang batúl . Ma dong pasang dong pung talinga ko dengar carita dongeng omong kosong dong !
43006064	Faith	Ma ada bosong saparu yang sonde parcaya sang Beta . ” Yesus omong bagitu , tagal Dia su tau dari mula-mula sapa yang sonde parcaya , deng sapa yang nanti jual buang sang Dia .
43013026	Description	Ju Yesus manyao , bilang , “ Bagini . Beta mau ame roti sapotong , ko calóp pi dalam mangko , ais Beta kasi pi di orang yang Beta maksud . ” Dia calóp abis itu roti , ju Dia kasi sang Yudas , andia Simon Iskariot pung ana .
54006020	Recommendation	Tius ! Jaga bae-bae samua yang Tuhan Allah su taro di lu pung tangan . Jang iko tasosok deng omong kosong dong . Jang iko batamba mulu deng bahasa yang sonde bawa hormat kasi Tuhan Allah . Inga , é ! Te ada orang yang anggap dong pung diri pintar . Padahal dong pung ‘ pintar ’ tu , sonde ada pung dasar apa-apa . Sonde usa pi basilat lida deng dong .
44017005	Violence	Ma orang Yahudi pung bos-bos di situ jengkel , deng iri hati . Ju dong tusu-tusu tukang tapaleuk dong , ko dong bekin kaco . Waktu orang dong su bakumpul bam-banya , dong mulai bekin kaco di itu kota . Dong cari sang Paulus deng Silas , ko dong mau hela bawa pi di itu orang banya yang ada mangamok dong . Ais dong pi sarbú Yason pung ruma , tagal Paulus deng Silas ada manumpang di situ .
62005016	Sin	Kalo lu dapa lia lu pung sodara ada bekin sala yang sonde bekin dia mati , lebe bae lu sambayang minta ko Tuhan Allah tolong sang lu pung sodara tu , ko dia salamat . Naa , beta pung maksud di sini , andia , ada sala yang sonde bekin orang mati . Deng ada sala yang bisa bekin orang mati . Ma beta sonde suru sambayang kalo ada sala bagitu .
43013020	Faith	Batúl ! Beta ju kasi tau , bilang , sapa yang buka hati ko tarima bae sang orang yang Beta utus , na , dia ju tarima sang Beta . Deng sapa yang tarima bae sang Beta , na , dia ju tarima sang Orang yang utus sang Beta . ”
58012028	Faith	Tuhan Allah ada pegang parenta di sorga . Itu sonde bisa ancor . Aman sa ! Tagal Dia mau tarima ko bosong maso jadi Dia pung orang di situ , na , mari ko kotong minta tarima kasi sang Dia , sémba sang Dia , deng angka tinggi-tinggi sang Dia tagal Dia pung hebat !
44019013	Description	Di situ , ada orang Yahudi dong pung kapala agama satu , deng dia pung ana laki-laki tuju orang . Itu kapala agama pung nama Sakewa . Dia pung ana dong biasa pi mana-mana ko usir kasi kaluar setan dari orang . Dong ju coba-coba usir setan pake Yesus pung nama , bilang , “ Lu kanál sang itu Yesus yang Paulus kasi tau tu , ko ? Sakarang beta parenta sang lu , pake Yesus pung nama , ko lu kaluar dari ini orang suda ! ” Deng ada barapa orang pintar Yahudi laen yang ju coba bekin bagitu .
44015040	Grace	Ma Paulus ame bawa sang Silas . Waktu dong mau barangkat , itu orang parcaya dong di Antiokia sambayang minta Tuhan ko jaga sang dong , deng Tuhan ju kasi tunju Dia pung hati bae sang dong . Sambayang abis , ju dong dua barangkat .
63001008	Recommendation	Jaga bae-bae , ko kotong pung cape jang ilang buang . Jadi , bosong musti rajin karjá tarús , ko bosong bisa dapa samua berkat yang Tuhan janji mau kasi sang bosong di sorga .
66011006	Violence	Waktu dong dua jadi Tuhan pung jubir di bumi , Dia kasi kuasa sang dong ko tutu ujan . Dia ju kasi kuasa ko bekin mata aer jadi dara , deng kuasa ko bawa macam-macam calaka di ini bumi , iko dong pung mau-mau sa .
44008021	Sin	Lu sonde ada pung hak apa-apa deng Tuhan pung Roh , te lu pung hati sonde lurus . Lu cuma cari-cari akal sa .
43017010	Faith	Te samua yang jadi Beta pung milik , ju su jadi Bapa pung . Deng samua yang jadi Bapa pung milik , ju su jadi Beta pung . Ais , Beta pung orang dong tu , yang angka tinggi-tinggi sang Beta .
45003012	Sin	Dong samua su serong dari jalan idop yang lurus . Ais , dong su sonde laku-laku lai . Sonde ada orang yang kasi tunju hati bae . Sonde satu ju !
50002003	Recommendation	Jang bekin apa-apa yang cuma cari ontong buat diri sandiri sa . Deng jang anggap diri lebe hebat dari orang laen . Padahal lu pung sombong tu sonde ada pung dasar . Ma kotong musti randá hati , ko anggap orang laen lebe dari kotong .
66001013	Description	Deng ada satu Orang badiri di itu lampu dong pung teng-tenga . Dia pung rupa sama ke Manusia Tulen . Dia ada pake satu baju panjang sampe di Dia pung kaki , deng salempang satu salimut mas di Dia pung dada .
66022003	Faith	Ma samua yang Tuhan Allah parná tola deng kasi kutuk , dong sonde ada di itu kota . Yang ada , andia Tuhan Allah deng Domba Ana yang dudu parenta di Dong pung korsi parenta , deng Dong pung orang suru-suru yang sémba sang Dong .
60004007	Recommendation	Hari kiamat su deka-deka datang . Andia ko bosong musti pikir panjang , deng kalam , ko bosong bisa sambayang deng bae .
44014026	Grace	Di situ , dong nae kapal ko balayar kambali pi di kota Antiokia di propinsi Siria . Tempo hari , Tuhan Yesus pung orang di Antiokia tu , yang utus sang dong , deng sarakan sang dong pi di Tuhan pung tangan ko Dia lia bae-bae sang dong . Jadi sakarang , Paulus dong mau pulang , ko lapor kasi jama'at Antiokia dong , bilang , dong su bekin abis dong pung karjá .
46007028	Recommendation	Ma andekata lu jadi kawin , lu sonde bekin sala apa-apa . Deng kalo ada parampuan yang sonde parná tidor bacampor deng laki-laki jadi kawin , dia sonde bekin sala apa-apa . Ma inga , te orang yang kawin nanti dapa susa macam-macam di ini dunya . Beta pung maksud ko bosong jang susa bagitu .
49006012	Sin	Te kotong ni , ada baparáng ! Kotong sonde baparáng lawan manusia , ma kotong ada baparáng lawan kuasa jahat yang kotong sonde dapa lia , lawan kuasa-kuasa galáp , deng lawan hal-hal jahat .
59001005	Recommendation	Kalo ada dari bosong yang rasa diri sonde tau jalan kaluar dari susa , bosong bisa tanya sang Tuhan yang tau samua . Dia yang bisa kasi tunju jalan kaluar kasi sang bosong . Dia yang buka jalan deng hati sanáng , deng Dia sonde mara sang bosong kalo bosong minta sang Dia .
52005019	Recommendation	Jang tahan Tuhan pung Roh pung karjá .
58009002	Description	Di itu tampa sambayang tu , ada kintal deng tenda bésar satu . Di itu tenda pung kamar muka , ada tampa taro lampu , deng meja satu yang kapala agama dong pake ko taro roti yang dong kasi sang Tuhan Allah . Itu kamar muka tu , dong subu , bilang , Tuhan Allah pung Kamar Barisi .
66003018	Recommendation	Jadi , lebe bae bosong datang béli ame mas tulen dari Beta , ko biar bosong jadi orang yang batúl-batúl kaya . Deng béli ame pakean puti ko tutu bosong pung malu tu . Deng béli ame obat mata ko goso di bosong pung mata , ko biar bosong dapa lia kambali deng taráng .
62005013	Faith	Beta tulis ini hal samua kasi bosong yang parcaya sang Tuhan Allah pung Ana , ko biar bosong tau batúl-batúl , bilang , bosong dapa idop tarús-tarús .
43007018	Faith	Te orang yang cuma omong pake dia pung kuasa sandiri , dia cuma mau cari nama sa . Ma orang yang mau angka nama bae dari orang yang utus sang dia tu , pasti omong jujur . Deng dia sonde ada pung putar-balek .
47004007	Grace	Biar kotong ni , cuma manusia biasa sa , ma Tuhan su taro ini barang mahal dalam kotong pung hati . Itu sama ke satu orang su simpan dia pung barang mahal dalam pareu tana . Barang mahal ni , andia , Tuhan pung taráng . Su jalás , bilang , kuasa yang hebat , yang ada di kotong , sonde ba'akar di kotong , ma ba'akar di Tuhan Allah .
45012019	Recommendation	Sodara sayang dong ! Jang balas dendam . Kasi tenga ko Tuhan yang ator sa . Te Dia mara kalo orang bekin jahat , sama ke yang ada tulis dalam Tulisan Barisi , bilang , “ Kotong pung Bos sandiri yang omong , bilang , Beta yang ada pung hak balas dendam . Te Beta yang kasi hukum orang pung jahat dong . ”
43008054	Faith	Ju Yesus manyao , bilang , “ Kalo Beta yang angka-angka Diri , orang sonde mau tarima . Padahal , bukan Beta yang angka-angka Diri , ma Beta pung Bapa yang angka tinggi-tinggi sang Beta . Dia tu , yang bosong mangaku , bilang , Dia jadi bosong pung Tuhan Allah .
45014020	Recommendation	Jang bekin rusak Tuhan pung karjá di orang laen pung idop cuma tagal parkara makan-minum . Tuhan su bilang bole makan apa sa , te samua barisi . Ma kalo lu baparkara deng lu pung sodara tagal so'al makan-minum , lu tu , sala . Jang bagitu !
43019040	Description	Ju dong feo ame Yesus pung mayat pake kaen alus . Tiap kali dong lapis , dong taro rampe dolo . Dong bekin bagitu , iko orang Yahudi pung adat kubur orang mati .
58010034	Faith	Bosong rasa kasian deng kasi tunju hati bae sang orang yang kaná lempar dalam bui . Kalo orang pancuri bawa bosong pung barang , bosong tarima deng hati tanáng sa , tagal bosong su tau , bilang , bilang , bosong ni nanti tarima hal-hal yang jao lebe bae , yang orang sonde bisa pancuri bawa .
44013023	Grace	Itu waktu , Tuhan janji ko mau kirim Daud pung turunan satu , ko kasi salamat sang orang Isra'el dari dong pung sala-sala dong . Beta mau kasi tau sodara dong samua , bilang , Daud pung turunan yang Tuhan janji tu , andia Yesus . ”
46002009	Faith	Di Tulisan Barisi ada tatulis so'al Tuhan pung rahasia yang dolu tasambunyi , bilang , “ Ada hal yang manusia pung mata balóm parná lia , deng ada hal yang manusia pung talinga balóm parná dengar , yang manusia sonde bisa pikir ame . Padahal , Tuhan su sadia memang itu hal samua , kasi orang yang sayang sang Dia . ”
45008011	Grace	Te Tuhan Allah yang kasi idop kambali sang Yesus dari Dia pung mati . Jadi , biar kotong mati , kalo Tuhan pung Roh ada idop dalam kotong pung hati , Dia ju nanti bekin kotong idop kambali . Dia pung arti , bilang , Dia kasi idop sang kotong , sama ke Dia su kasi idop kambali sang Kristus .
45008016	Faith	Kotong pung hati sandiri yang kasi tau , bilang , kotong jadi Tuhan pung ana-ana . Deng Tuhan pung Roh ju kasi tau bagitu .
48006007	Recommendation	Inga , é ! Tuhan Allah tau samua . Jadi , jang tipu bosong pung diri sandiri , deng jang coba-coba tipu sang Dia . Te apa yang orang tanam di kabón , nanti dia dapa kambali dia pung hasil .
45011022	Grace	Jadi , bosong musti pikir bae-bae dolo . Tuhan ada pung hati bae . Ma Dia ju tau kasi hukuman yang barát . Dia nanti kasi hukum orang yang su jato , yang sonde babae deng Dia . Ma kasi bosong yang bukan orang Yahudi dong , Tuhan kasi tunju Dia pung hati bae sang bosong , asal bosong ta'ika tarús deng Dia , deng kasi biar Dia bekin yang bae kasi sang bosong . Ma kalo bosong sonde kasi biar Dia bekin bagitu , Dia ju mau potong buang sang bosong dari Dia pung pohon .
59005007	Recommendation	Sodara dong ! Bosong musti sabar tunggu Tuhan pung datang kambali . Lia sa orang tani yang ada sabar tunggu dia pung hasil tana . Ujan partama datang , ais dia batanam . Ais itu , dia tunggu ujan lai ko bekin subur dia pung tanaman . Lama-lama ju dong baboa . Pas dia pung waktu datang , itu orang pi koru dia pung hasil tanam dong .
55001016	Grace	Ma Onesiforus laen . Dia sonde ondor dari beta . Lu sandiri tau , dolu waktu beta masi di kota Efesus , dia maen tolong tarús sang beta . Sakarang dia su tenga di kota Roma sini . Waktu dia pung sampe , dia cari kuliling sang beta di mana-mana . Ahirnya dia dapa sang beta di bui . Ma dia sonde malu . Dia maen datang lia sang beta tarús di bui sini , ko kasi kuat beta pung hati . Jadi , beta sambayang minta ko Tuhan Allah kasi tunju Dia pung hati bae sang Onesiforus deng dia pung kelu samua . Nanti pas deng hari kiamat , kalo Tuhan putus manusia dong pung parkara , na , beta harap ko Tuhan putus yang bae kasi sang Onesiforus dong .
62002028	Faith	Bagini , ana-ana dong ! Bosong musti idop ta'ika tarús deng Kristus . Te kalo nanti Dia datang kambali , na , bosong sonde usa taku-taku deng sonde usa malu-malu badiri di Dia pung muka .
48005016	Recommendation	Beta pung maksud bagini : kalo bosong idop iko Tuhan pung Roh pung mau , bosong sonde iko manusia pung mau lai .
54001015	Grace	Kotong su biasa dengar , bilang , “ Yesus Kristus su datang di ini dunya , ko kasi salamat orang yang bekin sala dong . ” Memang batúl bagitu ! Dari samua orang yang bekin sala , na , beta ni yang paling jahat .
49006010	Faith	Dengar bae-bae beta pung omong yang tarahir ni . Bosong musti pegang kuat-kuat bosong pung parcaya sang Tuhan Allah , tagal Dia tu , bosong pung Bos , deng Dia pung kuasa tu , talalu hebat .
46010012	Recommendation	Inga-inga , é ! Sakarang lu pikir , bilang , lu su bisa batahan kuat . Ma lu musti ati-ati , ko lu jang jato .
58010014	Grace	Dia pung korban yang satu kali tu , bekin putus tarús-tarús sala pung kuasa kasi orang yang Kristus ada bekin barisi dong .
43010031	Violence	Dengar bagitu , ju orang Yahudi pung bos-bos angka batu satu kali lai , ko mau lempar bekin mati sang Yesus .
46011003	Description	Ma ada satu hal yang beta mau kasi inga sang bosong bagini : jang lupa bosong pung asal dari mana . Tiap laki-laki yang parcaya , ba'akar di Kristus yang jadi dia pung kapala . Parampuan asal dari laki-laki . Deng Kristus datang dari Tuhan Allah .
58011036	Violence	Ada yang kaná ejek , deng kaná firuk . Ada laen lai yang kaná gepe dong pung kaki pake kayu pasung dalam bui .
58006019	Faith	Deng bagitu , kotong pung hati su aman , sama ke satu parahu yang su kaluar dari ombak , ko sandar di tampa balabu . Te kotong baharap sang Yesus Kristus yang su jadi kotong pung kapala agama paling tinggi . Dolu , pas deng orang Yahudi dong pung hari bae , kapala agama paling tinggi maso lewat kaen gorden yang pele Kamar yang Paling Barisi , ko mangada sang Tuhan Allah di situ .
49005011	Recommendation	Jang ba'ika diri deng orang yang idop dalam galáp . Te dong pung bekin-bekin tu , sonde ada pung guna apa-apa ju . Jadi bosong musti togor sang dong , deng buka kasi tunju dong pung sala-sala .
59004011	Recommendation	Sodara dong ! Jang omong bekin busuk bosong satu deng satu pung nama bae . Te kalo bosong su omong bagitu , deng maen lempar sala tarús kasi orang dong , bosong su langgar Tuhan pung atoran yang bilang , “ Lu musti sayang lu pung sodara , sama ke lu sayang lu pung diri sandiri . ” Deng kalo bosong sonde iko itu atoran bagitu , bosong su angka diri lebe tinggi dari Tuhan pung Hukum .
66021021	Description	Deng itu 12 pintu garbáng tu , bekin dari mutiara 12 biji . Satu pintu bekin dari mutiara satu biji . Deng itu kota pung istarát , dong bekin dari mas tulen yang mangkilat sama ke kaca .
58003006	Faith	Yesus ju bekin iko Tuhan Allah pung mau , ma Dia bukan tukang suru-suru sama ke ba'i Musa . Tagal Dia tu , Kristus , Tuhan Allah pung Ana yang Dia su pili memang dari dolu , ko mau kirim datang di ini dunya . Deng Kristus tau urus batúl-batúl Dia pung Bapa pung isi ruma . Jadi , kalo kotong pegang kuat-kuat kotong pung parcaya , deng kotong baharap tarús sang Kristus , kotong ju bisa maso jadi Dia pung isi ruma .
45012009	Recommendation	Kalo bosong kasi tunju sayang sang orang , na , kasi tunju sayang yang batúl pung ; jang muka-balakang . Bale balakang dari samua hal jahat , deng pegang ame samua hal bae .
66011013	Violence	Takuju sa ju , ada tana goyang yang hebat . Kalo kotong itong samua ruma di kota , dari sapulu ruma , ada satu yang rubu . Deng ada tuju ribu orang yang mati . Orang laen yang sonde mati dong , jadi taku mo mati . Ma nanti dong ju kasi hormat sang Tuhan Allah , tagal Dia yang pegang parenta di sorga .
48003020	Description	Ma waktu Tuhan Allah bekin janji deng Abraham , Dia sonde pake jambatan . Ko Dia sandiri yang janji langsung na ! Deng bagitu , kotong tau , bilang , Tuhan pung janji tu , lebe hebat dari itu atoran dong .
43019010	Description	Ju gubernor masparak sang Dia , bilang , “ Aiih ? Akurang ko lu sonde ba'omong deng beta ? Lu pasti su tau , to ? Beta ni , yang ada pung kuasa ko kasi mati sang lu , ko , kasi lapás sang lu . ”
44008032	Description	Naa , itu tulisan yang dia ada baca pung bunyi bagini : “ Dong hela bawa sang Dia , sama ke orang hela bawa domba , ko mau horo . Dia ju jadi sama ke domba ana yang orang gunting Dia pung bulu , ma Dia sonde batarea apa-apa . Dia sonde buka Dia pung mulu , deng sonde manyao satu kata ju .
44013021	Description	Waktu Samuel jadi Tuhan pung jubir , kotong pung nene-moyang dong mau-mau ko dapa raja . Ais Tuhan angka sang Kis pung ana , nama Saul , dari suku Benyamin . Saul pegang parenta sampe ampa pulu taon .
56001010	Sin	Te ada banya orang yang suka malawan ajaran yang batúl , yang omong sonde ada pung ujung-pohon , deng yang suka putar-balek . Lebe-lebe orang Yahudi yang bilang samua orang yang mau dapa salamat dong , musti sunat .
44010012	Description	Dalam itu isprei , dia dapa lia binatang macam-macam , andia binatang yang kaki ampa , binatang marayap , deng burung macam-macam .
43017022	Grace	Bapa su kasi tunju Beta pung hebat sang orang dong . Ais , Beta su angka tinggi-tinggi sang dong , sama ke Beta . Deng bagitu , dong ta'ika jadi satu , sama ke Kotong ju ta'ika jadi satu .
55001013	Faith	Jadi , iko suda conto idop dari ajaran yang batúl , yang beta su kasi tunju sang lu . Kalo lu parcaya tarús , deng sayang samua orang bagitu , itu kasi tunju , bilang , lu su jadi satu deng Yesus Kristus .
43002006	Description	Di situ ada anam kumbang , yang orang bekin ame dari batu . Satu kumbang tu , tampung aer kira-kira 75-115 liter . Orang Yahudi biasa pake aer dari kumbang macam bagitu ko bekin barisi diri iko dong pung atoran agama .
46015034	Recommendation	Jang bekin jahat lai ! Barenti su ! Ator lu pung diri ! Bekin yang batúl sa ! Yang batúl , bosong musti rasa malu , te di bosong pung teng-tenga , masi ada orang yang balóm kanál sang Tuhan Allah .
49004002	Recommendation	Tagal itu , bosong musti idop deng randá hati , deng idop manis satu deng satu . Bosong musti sabar deng mangarti satu deng satu . Kalo dari bosong ada yang bacari hal deng dia pung tamán , na , jang simpan hati .
65001023	Recommendation	Bosong musti tolong sang samua orang yang parlú dapa salamat , sama ke bosong hela kasi kaluar orang dari dalam api . Ada orang laen lai , yang bosong musti kasi tunju bosong pung hati bae sang dong . Ma ati-ati , ó ! Te biar bosong rasa kasian sang dong , ma bosong ju musti noju sang dong pung kamomos , sama ke orang noju deng baju dadolek .
45008028	Grace	Sakarang kotong su tau bagini : Tuhan Allah bekin samua jadi bae kasi orang yang sayang sang Dia . Te dari dolu kala , Tuhan su ator memang so'al Dia mau bekin karmana kasi sang dong . Deng Dia su pange sang dong , bilang , “ Mari , su ! Mari jadi Beta pung orang ! ”
45016019	Recommendation	Samua orang su dengar , bilang , bosong ada iko tarús Tuhan pung mau . Andia ko beta hati babunga tagal bosong . Beta mau ko bosong jadi pintar so'al hal bae dong , deng jang bacampor deng hal jahat dong .
58009004	Description	Di muka itu gorden , ada meja mas satu , ko bakar kamanyán wangi kasi sang Tuhan Allah . Deng di dalam itu Kamar Paling Barisi ada satu peti mas , yang dong subu , bilang , Peti Janji . Dalam itu peti , dong taro barang kuno ko kasi inga orang so'al Tuhan Allah pung janji yang Dia su ika deng dong . Di situ ada stoples mas satu , yang ta'isi deng roti manna . Itu roti tu , roti yang dolu-dolu Tuhan Allah kasi turun dari langit , kasi sang kotong pung nene-moyang dong waktu dong lapar di tampa sunyi . Di itu peti ju ada ba'i Harun pung tongkat karíng yang dolu parná batunas . Deng ada ju itu batu plat yang Tuhan Allah pake ko ukir Dia pung atoran yang Dia kasi sang ba'i Musa tempo hari tu .
45003027	Faith	Jadi , karmana ? Mangkali bosong pikir bosong bisa omong bésar , tagal Tuhan su tarima sang bosong , ko ? Sonde bisa ! Mau kasi tunju satu Atoran yang bekin bosong babae deng Tuhan , ko ? Bosong kira Tuhan tarima sang bosong tagal bosong bekin hal bae , ko ? Sonde bisa ! Kotong cuma bisa kasi tunju Atoran yang bilang , Tuhan Allah tarima sang kotong tagal kotong parcaya sang Yesus . Bagitu sa !
43014010	Faith	Karmana ? Waktu Beta bilang Beta ta'ika deng Bapa , deng Bapa ju ta'ika deng Beta , na , lu parcaya sang Beta , ko sonde ? Kata-kata yang Beta omong kasi bosong tu , sonde ba'akar di Beta sandiri , ma dong ba'akar di Beta pung Bapa . Deng Dia ada pake sang Beta ko bekin tarús Dia pung karjá .
44016022	Violence	Dengar bagitu , ju orang banya dong mangamok , abis dong pi papoko sang Paulus deng Silas . Ju tukang putus parkara di situ dong , suru orang dong pi robe buang dong dua pung pakean , ais firuk sang dong .
43013034	Recommendation	Beta kasi sang bosong satu parenta baru , bagini : bosong musti basayang satu deng satu , sama ke Beta sayang sang bosong . Jadi , bosong ju musti basayang satu deng satu .
47005001	Grace	Te kotong tau , kotong pung badan yang sakarang , kotong pake tahan di ini dunya , sama ke satu tenda yang kotong ada kasi badiri tahan . Biar kotong pung badan nanti ancor buang , ma kotong sonde usa pikiran , tagal Tuhan Allah su sadia satu tampa yang bagus kasi kotong di sorga . Manusia sonde bekin itu tampa . Ma Tuhan yang bekin , ais itu tampa batahan tarús .
43012044	Faith	Ais , Yesus omong deng suara karás , bilang , “ Orang yang parcaya sang Beta tu , dia sonde parcaya sang Beta sandiri sa , ma dia ju parcaya sang Orang yang utus sang Beta .
44009013	Description	Ma Ananias manyao bale , bilang , “ Bagini , Tuhan ! Botong su dengar orang bacarita kiri-kanan so'al itu orang tu , tagal dia su bekin sangsara mo mati sang Tuhan pung orang dong di Yerusalem . Sampe dong su tar bisa-bisa lai !
55003002	Sin	Orang dong nanti cuma tau sayang dong pung diri sandiri deng rakus doi sa . Dong bekin sombong diri , deng suka pandang enteng orang laen , tukang hojat , sonde mau dengar orang tua , sonde tau minta tarima kasi , kurang ajar , binci hal-hal rohani ,
45005009	Grace	Tuhan Allah cap sang kotong orang hati lurus yang babae deng Dia , tagal Kristus kasi tumpa Dia pung dara ko mati kasi sang kotong . Padahal , kalo orang bekin sala , Tuhan mara . Ma tagal Kristus pung bekin tu , kotong yang bekin sala sonde kaná hukum lai .
45014014	Sin	Tagal beta ta'ika deng kotong pung Bos Yesus , beta tau parsís , bagini : sonde ada satu hal ju yang bisa bekin kamomos orang , sampe dia sonde bisa sambayang sang Tuhan . Ma kalo satu orang pikir satu barang bekin dia kamomos , sampe dia rasa dia sonde ada pung hak sambayang lai , biar itu barang jadi pamali kasi sang dia .
54004006	Faith	Tius ! Kasi inga ini hal samua sang sodara orang parcaya dong . Kalo lu bekin bagitu , lu jadi Yesus Kristus pung orang karjá yang bae . Tuhan Allah pung Kata-kata dong bekin lu parcaya sang Dia , deng kasi mangarti mana ajaran yang batúl . Lu su pegang kuat Tuhan pung Kata-kata dong ! Itu sama ke makanan yang bekin kuat lu pung badan .
