62003016	Faith	Ynara imehnõ pyno exiry waro sytatose . Kyrixtu tõsekarose kypyno xine toexiryke , kyyrypyrykõ epehpyryme , orihpyra kuehtohkõme . Morara exiryke Jezu ehtopõpyry sã sehtone . Imehnõ pyno sehtone . Samorepatone roropa toto orihpyra toto ehtohme .
43013001	Grace	Morarame toiro tynyhse ise ro Oseahmatoh Paxikoa poko ehtohme . Morarame toytotoh poko tuaro Jezu kynexine , sero nono rumekary poko tyya . Tumy a toytotoh poko tõsenetupuhse . Moino ro typoetory pyno Jezu kynexine . Toto pyno exikehpyra kynexine , toorikyry ponãmero .
58003017	Sin	Onokãkomo a Ritonõpo zetũ tanỹse 40me jeimamyry ? Arypyra . Iirypyrymãkomo a jetũ tanỹse . Naeroro toorihse toto ona po , ahno esao pyra .
60001014	Recommendation	Ritonõpo omipona ehtoko . Jezu waro pyra ro awahtao xine oorypyrykõ poko rokẽ mexiatose . Yrome seromaroro oorypyrykõ poko pyra ehtoko .
45011032	Grace	Oxisã toehse juteu tomo juteutõkara maro Ritonõpo a , aomipona pyra toexirykõke . Morara exiryke oxisã toto pynanohnõko roropa Ritonõpo mana .
66006006	Description	Mame omi etase ropa . Mokaro asakoropane isene exiketõ wino moro omi totase ya . Ynara nase : — Tiriiku toiro kirume ahtao , epehpyry toiro ẽmepyry erohtamitume mana . Oxinase epehpyry oseruao riturume ahtao , toiro ẽmepyry erohtamitume mana . Yrome oriu epehpyry onytyoromara mana , uwa eukuru epehpyry roropa onytyoromara mana .
59004010	Recommendation	“ Papa , ywy ase popyra rokene , õmipona exisaromepyra ase , ” karyhtao kyya xine Ritonõpo a , tyrisenã sã kyritorỹko Ritonõpo mana , kueanokõ jamihtanohnõko roropa mana . Kuakorehmatorỹko roropa mana , tõmipona kuehtohkõme .
44017031	Grace	Ritonõpo rokẽ tooepyry ropa waro mana . Tooehse ropa tahtao ahno apiakapõko mana emero tynymenekahpyry a , kurãkomo , popyra exiketomo , enara . Tyyrypyhpyke pyra Tumũkuru exiryke ahno apiakaneme tyrise eya , ajoajohpe pyra tõmipona exiryke . Mokyro tõsemãkase ropa Jumy a toorihse ahtao , ajohpe pyra tõmiry enetupuhpotohme kyya xine , tykase Pauru Atena põkomo a .
43019002	Description	Mame omoxino risẽ tyrise zuhpokoxi parimã sã tyrihpyry soutatu tomo a : “ Tuisame mase , ” katohme tyya xine . Eunohtohme rokẽ tyrise eya xine . Mame upo ke kurã ke tupohtose eya xine roropa .
54005014	Recommendation	Morara exiryke kunumuximãkõkara niotary se ase aemũkuatohkõme , tytapyĩ tao aerohtohme onyhxiropyra imehnõ ehtohme .
43014011	Faith	Jomiry enetupuhtoko , ynara karyhtao ya , Papa maro ase , ymaro roropa Papa mana . Jomiry onenetupuhpyra awahtao xine ynyrihpyry enery poko kuenetupuhtoko .
66020014	Violence	Morarame orihtoh tomase aorihtyã esary maro apotoimo htaka . Ikuhpo sã konõto apotoimo mana . Moro apotoimo orihtoh akorõme mã moro .
58009026	Description	Okyno orikyry sã rokẽ Jezu orikyry ahtao otootomose orikyry , sero nono ritopõpyry poe ro . Yrome tõsenepose kyya xine toiro sero nono enahsasaka ahtao kyyrypyrykõ jamitunuru enahkatohme jũme . Moro poko kynorihne kymyakãkõme .
44013018	Description	me ikonopory taropose kytamurukomo a Ritonõpo kerekeremary poko ona po , ahno esao pyra . Mame tõseanahtose rokẽ ynororo tykerekeremary poko kytamurukomo a .
46011033	Recommendation	Morara exiryke wekyry tomo , Kuesẽkõ exixihmatopõpyry poko wenikehpyra ehtoh enahtohme õximomyrykohtao , imehnõ Jezu poetory tõ oepyry eraximatoko aporo . Mame oximõme toehse emero ahtao otuhtoko .
66006012	Violence	Mame pape apuhtopõpyry 6mã totapuruhmakase kaneru mũkuru a . Nono kywyh kywyh tykase itamurume . Xixi tyarumãse roropa , kamisa xinukutumã samo topuxiximã samo . Nuno kamirarame toehse , munu samo .
58011035	Violence	Ritonõpo enetuputyryke nohpo tomo a jekyry tõsemãse ropa toorihxĩpo xine . Yrome imehnõ Ritonõpo enetuputyryhtao ro tyhtomase toto , totapase roropa toto . Ritonõpo turumekase ahtao eya xine onetapara toh exiry repe , yrome onurumekara toehse toto . Tõsemãkapory ropa enetuputyryke tyya xine Ritonõpo onurumekara toh kynexine .
44016037	Violence	Yrome Pauru ynara tykase eya xine : — Jarãnao yna pipohno toto kokonie . Onykarimotaxĩpopyra yna ahtao ãpuruhpyry taka yna ẽmapõ toto . Romanome ynanase . Oty katoh tokare pyra yna tũtanohpõko ropa toh nae ? Tũtara ropa sãtã ynanase . Tooehse terekatu tõ ahtao rokẽ tũtãko ropa ynanase , tykase toto ãpuruhpyry erase a .
45013009	Recommendation	Ynara tymeropose Ritonõpo a : “ Opyty kara nohpo ahtao ipoko pyra ehtoko . Imehnõ onetapara ehtoko . Imehnõ mõkomory onematonanohpyra ehtoko , ĩkyryrykõ onematonanohpyra ehtoko roropa . Imehnõ kyryry poko penetara ehtoko roropa . ” Mame etyhpyryme ynara tykase Ritonõpo kyya xine : “ Imehnõ pyno ehtoko , osepyno oehtohkõ saaro , ” tykase . Moro etyhpyry omipona awahtao xine Ritonõpo nymeropohpyry omipona matose ipunaka .
62003003	Faith	Kyrixtu eraximananõ mã tomeseke toh mana tyyrypyrykõ poko pyra toehtohkõme . Kyrixtu sã toehtohkõme , tyyrypyhpyke pyra aexiryke .
45007022	Faith	Ritonõpo nymeropohpyry omipona se ase yronymyryme repe .
50004004	Recommendation	Typynanohse matose Kuesẽkomo a tymaro oehtohkõme . Naeroro tãkye ehtoko kokoro rokene . Atãkyematoko , ãko ropa ase oya xine .
66001012	Description	Mame ỹkakoxi toeramase jahtao juruhpõ enese nãparina tõ rokẽ enease , setime . Apõ po nexiase kehko .
58003018	Sin	Morarame ynara tykase Ritonõpo : “ Jũme ytopyra mã toto ynekarohpyry pona . Oserematoh taka ytopyra ekurehnõko mã toto , ” tykase . Onokãkõ poko morara tykase nae ? Arypyra . Tymoipyra aehtyã poko morara tykase , tõmipona pyra toto exiryke .
43010008	Sin	Mokaro sã mã azahkuru amorepatõkõ omipona pyra mã ypoetory tomo .
60002018	Recommendation	Tosẽke awahtao xine , oesẽkõ omipona ehtoko . Aomipona ehtoko kure orirykohtao , popyra orirykohtao roropa . Opyno xine toto ahtao aomipona ehtoko , oryhmarykohtao roropa .
44006013	Description	Morarame tokarose eya xine rahkene . — Mose sẽ tapyi poihtoase , Ritonõpo maro oturutopo . Moeze omihpyry poihtoase roropa .
47005018	Faith	Tope tõme tyrise sytatose Ritonõpo a epeme pyra kuahtao xine ro . Tumũkuru Kyrixtu orikyry ke kymyakãkõme tope tõme tyrise sytatose eya . Mame imehnõ eahmaneme tyrise sytatose eya , typyno toto ehtohme roropa .
59005010	Recommendation	Jakorõ tomo , wenikehpyra ehtoko Ritonõpo poe pake urutõ kõ poko . Tutuarimarykõ poko penekehpyra toto . Naeroro kutuarõtanohtorỹko toh mana , tysã xine kuehtohkõme .
44002021	Faith	Morarame ‘ Tuisa oenupunako ypoko , ’ karyhtao oya xine ynymenekahpyry a , enupunãko mã rahkẽ opoko xine , tykase Ritonõpo , ” me tymerose Joeu a Ritonõpo omi poe .
66007012	Faith	Ynara nase toto : — Aõ ! Kure kuhse mase , Ritonõpo imehxo . Zuarohxo mase . Zae rokẽ mase . Emero motye tuisamehxo mase . Orẽpyra mase . Jamihme roropa mase Ritonõpo . Yna esẽme mase jũme , enara .
60003003	Recommendation	Õtonohtohkõ se hkopyra ehtoko oenepotohkõme imehnomo a . Oũsety ekurinary poko onymotyẽkara roropa ehtoko . Kasuru tõkehko upo typyne exikety amururu se hkopyra ehtoko .
55001008	Faith	Morara exiryke ehxiropyra exiko õtururuhtao imehnõ maro Jezu poko , Kuesẽkõ poko . Ehxiropyra exiko roropa ypoko . Jezu poetoryme jexiryke japuruase toto . Ysaaro ke exiko . Ynara kaxiko : “ Jezu poko imehnõ amorepary se ase . Imehnomo a jutuarimaporyhtao eanahtõko ase , ” kaxiko . Mame otuarimaporyhtao ãkorehmãko Ritonõpo mana eanahtotohme oya .
43017019	Description	Mokaro pyno jexiryke orihnõko ase , opoetoryme nymyry toto ehtohme .
66003002	Recommendation	Morara oehtohkõ popyra ya mana . Ynyrohmanohpotopõpyry poko oya xine erohnõko matose mõpãme rokene . Naeroro ajamihtatoko orẽpyrahxo oehtohkõme jũme rokẽ oorikyrykõino . Ynara enetupuhnõko ase , onyrirykõ poko awahtao xine Ritonõpo omipona nymyry pyra matose . Zae pyra matose Ritonõpo a .
66016004	Description	Morarame Ritonõpo nenyokyhpyry oseruao aehtopo a tykasanary tukuãse tuna tõ kuaka , tuna tõ enatyry kuaka roropa . Munume tanyhtanohpose moro .
45005002	Faith	Ipokoino toenupunase kypoko xine Ritonõpo , tonetupuhse kyya xine exiryke . Ritonõpo maro tuisame kuehtohkõ eraximãko sytatose . Naeroro atãkyemãko sytatose .
49005005	Sin	Tuaro ehtoko , imehnõ nohpo tõ poko exiketõ mã omõpyra Kyrixtu maro , Ritonõpo esaka . Enara toh mana omõpyra Ritonõpo esaka . Imehnõ rypyry poko exiketõ roropa omõpyra mã toto . Mõkomo poko penetaketõ roropa mã omõpyra . ( Mõkomo poko openetarykohtao , Ritonõpo myakamãko sã matose ahno nyrihpyry ke . )
58011008	Faith	Ritonõpo enetuputyryke Aparão a , aomipona toehse ynororo . Tykohmase ahtao Ritonõpo a , imepỹ pona aytotohme , tosae toytose ynororo . Ritonõpo nekarory apoise toytose . Aza aytotohme ? Zuaro pyra kynexine . Toytose . Toytose .
49005018	Recommendation	Etỹpyra ehtoko eukuru ke , tahpyra oehtohkõme . Ritonõpo Zuzenu a rokẽ osekarotoko , kanawa ãpuineme sã aaronekõme aehtohme .
61002002	Sin	Morara ahtao ro tuhkãkõ mokaro poenohnõko mana . Tamoreme xine tyyrypyrykõ poko exĩko mã toto . Mokaro ehtoh eneryke tyya xine , ynara ãko mã toto : “ Jezu enetuputyry zae pyra mana . Jezu poetory roropa tyyrypyry poko mã toto onenetupuhpynõ samo , ” ãko mã toto , ajohpe rokene .
49002018	Faith	Naeroro Kyrixtu enetuputyryke kyya xine emero sytatose Kumykõ ẽpataka ytõko , juteu tomo , imehnomo , enara , toiro Zuzenu omipona kuexirykõke .
44021025	Recommendation	Yrome juteutõkara Jezu poetoryme toehse ahtao : “ Moeze omihpyry omipona ehtoko roropa , ” kara ynanase eya xine . Ynara rokẽ ynanymeroase inenerykõme : “ Ahno neponãmary zotỹpyry poko pyra ke ehtoko . Munu onenahpyra ke ehtoko roropa . Esenamyhpyry roropa onõpyra ehtoko . Imehnõ nohpo tõ poko pyra roropa ke ehtoko . Opyxiãkõ maro rokẽ ehtoko , enara rokene , ” me ynanymeroase , tykase Tiaku eya .
44005003	Sin	Morarame Peturu tõturuse Anania maro : — Jepe , oty katoh joroko tamuru omipona mahno ? Yna enekunopyry se hma repe ? Yrome Ritonõpo Zuzenu zuaro mana . Otupi epehpyry emero pyra mekaro yna a . Makoinohno otinerũkõme .
49004014	Recommendation	Mame poetome pyra sã exĩko sytatose . Poetohti ahtao tuaro pyra ro . Imehnõ omiry etaryhtao zae ehtoh onenetupuhpyra toto poetome toexirykõke . Onekunohto omiry etaryhtao eya xine ajohpe toto exiry waro pyra toto , osenekunohpõko rokene . Yrome kymarokõ poetome pyra sã sytatose toehse , tuaro kuexirykõke .
46006009	Sin	Etatoko pahne , zuaro matose , tyyrypyrykõ poko exiketõ Ritonõpo esaka ytopyra ekurehnõko mana . Osenekunohpyra ehtoko . Imehnõ nohpo poko exiketõ mã omõpyra Ritonõpo esaka ekurehnõko te , imehnõ orutua poko exiketomo te , orutua kõ roropa oxipoko xihpyry exiketomo te , joroko tõ eahmananõ Ritonõpo myakãme omõpyra mã toto .
58010025	Recommendation	Toitoine Jezu poetory oximõpyra mã toto . Morara pyra sehtone . Soximõtone Ritonõpo poko . Satakorehmatone . Ritonõpo omipona kuehtohkõ eneryke imehnomo a , aomipona se exĩko roropa mã toto . Yronymyrymehxo Kuesẽkõ omipona sehtone , sykatone itamurumehxo oxime , okyna hkopyra Kuesẽkõ oepyry ropa enetuputyryke kyya xine .
51003005	Sin	Naeroro oorypyrykõ poko pyra ehtoko . Openetatohkõ poko pyra ehtoko roropa aorihtyã samo . Imehnõ nohpo poko pyra ehtoko . Atahmãkara ehtoko nohpo poko ehtoh poko . Imehnõ poko penetara ehtoko . Nohpo tomo , orutua kõ poko pyra ehtoko roropa . Iirypyryme imehnõ riry se pyra ehtoko . Toto poremãkapory se pyra ehtoko . Omipona xine xihpyry toto onyripyra ehtoko . Oyamene se xine pyra ehtoko . Kyyamene se kuexirykõ xihpyryme Ritonõpo a mana . Ritonõpo myakamãko sã matose openetatohkõ ke oyamene se xine awahtao xine .
52005008	Faith	Yrome Ritonõpo poetoryme kuexirykõke tuaro sehtone . Etỹpyra roropa sehtone . Soutatu tomo a pake tupuropurukõ apuru tyrise . Tupuhpyrykõ apuru roropa tyrise omõpyra pyrou ehtohme . Yrome kymarokõ tyoro . Jezu enetupuhnõko sytatose Kuesẽkõme . Ritonõpo pyno sytatose , imehnõ pyno roropa sytatose . Jezu a kypynanopyrykõ eraximãko sytatose apoto konõto htaka omõpyra kuehtohkõme .
55001007	Grace	Tuzenu ekarone kyya xine , oserehpyra kuehtohkõme , orẽpyra kuehtohkõme , imehnõ pyno kuehtohkõme , zae ehtoh riry waro kuehtohkõme , enara .
62002004	Sin	Imepỹ Ritonõpo omipona pyra exikety ynara karyhtao eya : “ Ritonõpo waro ase , ” karyhtao eya ajohpe rokẽ mana . Zae pyra mã ipunaka . Imehnõ enekunohnõko rokẽ mana .
50002002	Faith	Morara exiryke ajohpãme sã oxisã osenetupuhtoko . Oxisã roropa imehnõ pyno ehtoko . Oxisã õsenetupuhtohkõ ahtao jãkyemãko matose .
43007030	Description	Morarame Jezu apoiry se toehse toh repe . Yrome anapoipyra toh tokurehse apoitoh po pyra ro exiryke .
54006018	Recommendation	“ Kure ehtoko . Kure roropa imehnõ tyritoko . Imehnõ akorehmatoko . Omomỹke pyra ke ehtoko , ” kaxiko eya xine , amorepako toto :
43018030	Description	Ynara tykase juteu tuisary tõ eya : — Ajoajohpe pyra mose ro ahtao , oya onenehpyra ynanexiry , tykase toto .
45014006	Faith	Toiro ẽmepyry menekaryhtao Jezu poetory a atãkyematohme , kure rokẽ Kuesẽkõ ritohme moro ẽmepyry menekãko mana . Morararo tonahsẽ enapyryhtao eya kure rokẽ Kuesẽkõ ritohme moro enahnõko mana . “ Kure mase Ritonõpo , senohne onekarohpyryme mana , yna napyryme , ” karyke eya Ritonõpo a . Imepỹ mã tõsẽ onõpyra ahtao , kure Kuesẽkõ ekarõko roropa mana , “ Kure mase , ” karyke eya roropa Ritonõpo a .
45012012	Recommendation	Jezu maro tuhke jeimamyry aropõko sytatose Ritonõpo esao . Moro poko õsenetuputyrykõ poko tãkye ehtoko . Oetuarimarykohtao eanahtotoko . Oturukehpyra ehtoko Ritonõpo maro .
44024023	Description	Morarame sajẽtu tyrise eya Pauru eraseme . — Apo epe tõ imaro nexino , akorehmatohme ise tahtao xine , tykase mokyro terekatu .
46013007	Description	Imehnõ pyno jahtao penekehpyra ase kure toto ehtoh eraximary poko . “ Emero ikurãkary waro Ritonõpo mana , ” ãko ase . “ Kure toto riry poko onymomohkehpyra sehtone , ” ãko . Toto anarypopyra roropa ase , enara .
47004013	Faith	Yna orikyryhtao oty kara . Onenetupuhkehpyra ynanase urutõ sã pake . Ynara tymerose eya : “ Zae Ritonõpo omiry ehtoh enetupuhnõko ase . Morara exiryke aomiry ekarõko ase oya xine , ” tykase . Moro saaro ynanase zae Ritonõpo omiry enetupuhnõko . Morara exiryke aomiry ekarõko ynanase oya xine .
52005014	Recommendation	Wekyry tomo , ynara ãko roropa ynanase oya xine . Akĩme exiketõ akinuru irumekapotoko . Iporemãtyã ijamihtanohpotoko ropa . Ihxipỹke exiketõ imehnõ zururu poko Jezu enetuputyry poko tyya xine akorehmatoko imehnõ zurutohme . Imehnõ maro kure ehtoko , sekerereme .
66016010	Description	Mame Ritonõpo nenyokyhpyry omame aehtoh a tykasanary tukuãse onokyroimo apõ pona . Tyarumãkapose onokyroimo esao . Kui tykase toto morotõkomo , jetũ toehse toexirykõke .
48006016	Grace	Õsenetupuhtohkõ tyrisenã sã mana . Naeroro ynara se ase Ritonõpo a . Opoko xine Ritonõpo enupunary se ase . Torẽtyke pyra oexirykõ se roropa ase Ritonõpo a . Morara se roropa ase emero Ritonõpo poenõ nymyry poko , emero pata tõ po .
44018025	Faith	Mokyro tamorepase kure kynexine Ritonõpo omiry poko . Imehnõ amorepaneme kynexine orẽpyra samo . João ahno ẽpurihkane namorepatopõpyry poe rokẽ ahno ẽpurihkary waro ynororo kynexine . Yrome Ritonõpo Zuzenu omomyry waro pyra ro , Jezu poetory aka kynexine .
46010031	Recommendation	Etatoko pahne , emero poko awahtao xine kure Ritonõpo tyritoko . Tõsẽ onyryhtao oya xine , kure Ritonõpo ritohme tõtoko . Eukuru enyryhtao oya xine kure Ritonõpo ritohme ẽtoko .
62002027	Recommendation	Yrome oya xine Kyrixtu a Tuzenu tokarose . Morara exiryke imepỹ ãmorepanekõ se pyra matose Kyrixtu Zuzenu amaro xine exiryke . Kurã ke rokẽ Kyrixtu Zuzenu amorepato mana . Zae rokẽ kuamorepatorỹko mana . Ãmorepatopõpyrykõ omipona ehtoko . Kyrixtu onurumekara ehtoko .
59002026	Faith	Tokoke sytatose repe , yrome tuzenuke pyra kuahtao xine orihnõko sytatose . Oty katohme pyra kuokokõ mana , tuzenuke pyra ahtao . Moro saaro Ritonõpo enetuputyryhtao kyya xine , yrome kure imehnõ onyripyra kuahtao xine . Toiparo rokẽ : “ Ritonõpo enetupuhnõko ase , ” ãko sytatose . Osenekunohnõko rokẽ sytatose .
44027035	Description	Morara kaxĩpo wyi apoiase . Noturuase Ritonõpo a mokaro netaryme , wyi ekarotohto . Notukuase ynororo yna maro .
44015020	Sin	Pape rokẽ saropotone inenerykõme tuaro toto ehtohme . Ynara symerotone : “ Ahno neponãmary zotỹpyry onõpyra ehtoko . Oorypyrykõ poko pyra roropa ehtoko . Imehnõ nohpo tõ poko pyra ehtoko . Opyxiãkõ maro rokẽ ehtoko . Esenãtyã onõpyra ehtoko , munu onenahpyra roropa ehtoko , enara . ” Morara rokẽ symerotone mokaro neneryme , tykase Tiaku eya xine .
44023003	Sin	Ynara tykase Pauru eya : — Onekunohto ! Ritonõpo awãnohnõko mana morara karyke oya . Ya oturupose oporohno Moeze omihpyry waro oexiryke . Yrome aomihpyry omipona pyra mase , jẽpatapihmoporyhtao oya , tykase Pauru eya .
45008001	Description	Morara exiryke seromaroro : “ Popyra mase ya , ” kara Ritonõpo kyya xine mã ipunaka Jezu Kyrixtu maro kuexirykõke . Ipoetoryme kuexirykõke kuaropopyra xine mana etuarimaketõ esaka .
52005009	Grace	Kymarokõ tymenekase Ritonõpo a kyzehno xine pyra ehtohme . Kypynanohtohkõme tymenekase sytatose Kuesẽkõ Jezu Kyrixtu a , toorihse
66020008	Violence	sero nono pona ayaytotohme ropa . Pata tõ põkõ enekunohnõko mana sero nono po emero , Koke põkomo , Makoke põkõ roropa . Mame toto anonohpõko joroko tamuru mana toto etonatohme . Tuhke toto exiry isawã samo tuna konõto ehpio .
46006011	Grace	Toitoine mokaro sã mexiatose , Jezu onenetupuhpyra ro awahtao xine . Yrome seromaroro Ritonõpo a oorypyrykõ tykorokase mana . Tymenekase matose eya typoenõme oehtohkõme , tõmipona oehtohkõme . “ Zae matose ya , ” ãko Ritonõpo mana Kuesẽkõ Jezu Kyrixtu enetuputyryke oya xine , Ritonõpo Zuzenu kukurohtao xine exiryke roropa .
55001012	Faith	Morara exiryke etuarimãko ase . Yrome ase ehxiropyra , Jezu waro jexiryke . Ukurãkaneme enetupuhne . “ Jesẽme mase , ” akẽ eya . Morara karyke ya osekarone eya ipoetoryme jehtohme . Jewomaneme mana tooepyry ropa ponãmero kapu ae . Moro waro ase .
49006018	Faith	Morohne poko ehtoko emero õtururukohtao Ritonõpo maro . Oturutoko Ritonõpo a , ãkorehmatohkõme . Emero rokẽ ahtao oturutoko Ritonõpo maro Zuzenu nekarory poko . Naeroro tuaro ehtoko . Poremãpyra ehtoko roropa . Ritonõpo poetory poko oturukehpyra ehtoko .
52001001	Grace	Ynanymerohpyry moro onenerykõme . Taro ynanase ywy , Timoteu , Xira , enara . Ywy ase Pauru . Amarokõ Jezu poetoryme Tesaronika po . Ritonõpo poetoryme matose , Kumykõ poetoryme , Kuesẽkõ Jezu Kyrixtu enetuputyryke oya xine . Kure rokẽ oriporykõ se ase Ritonõpo a , torẽtyke pyra oriporykõ se roropa ase eya .
50004005	Faith	Emero rokẽ pyno ehtoko , okynã pyra Kuesẽkõ oehnõko ropa mana .
46011026	Faith	Naeroro Kuesẽkõ oehtohto ropa wyi enapyryhtao oya xine , eukuru enyryhtao roropa oya xine , imehnõ tuarõtanohpõko matose aorihtopõpyry poko kymyakãkõme , ” ase oya xine .
59005015	Faith	Mame toto oturutopõpyry poe ekurãkãko ropa kurãkara mana , Jezu enetuputyryke mokaro a . Kuesẽkõ mã mokyro kurãkãko ropa mana . Iirypyryme mokyro ahtao iirypyry korokãko roropa mana .
55001003	Faith	Kokoro rokẽ oturũko ase opoko Ritonõpo netaryme . Ynara ãko ase : “ Kure mase Papa , Timoteu pyno oexiryke , ” ãko ase koko , saereme , enara . Ritonõpo poko ase . Yyrypyry poko pyra ase , tuaro ase . Tam tõ tyyrypyrykõ poko pyra toh kynexine tuaro toexirykõke . Mokaro ehtopõpyry sã ase .
66006016	Description	Kui tykase toto . Tykohtase toto ypy tõ netaryme topu tõ netaryme roropa : — Epukako yna pona yna zonẽtohme , yna onenepyra Ritonõpo ehtohme , tapõ pona iporotyhpyry yna onenepyra aehtohme , yna zehno pyra kaneru mũkuru ehtohme roropa .
66002017	Description	Typanare awahtao xine Juzenu nekarory ypoetory tomo a omipona ehtoko . Tyyrypyrykõ poremãkaponanomo a tonahsẽ ekarõko ase . Tokare pyra moro ekarõko ase oya xine , pake ynekarohpyry sã kapu ae , Izyraeu tõ napyryme . Topu karimutumã ekarõko ase roropa oya xine , tymerose oesetykõ esehpasenã ke . Imehnõ oesetykõ waro pyra mã toto . Esẽ rokẽ tosety waro exĩko mana . ”
61002003	Sin	Tineru peneryke tyya xine tamoreme xine tõmihpyrykõ ekarõko mã toto . Ajohpe ãmorepatorỹko mã toto . “ Iirypyryme mã toto ya , ” tykase Ritonõpo pake mokaro poko . Toto enẽko Ritonõpo mana . Tuaro mana . Emero enẽko mana . Naeroro toto aropõko mana etuarimatoh taka .
53002011	Sin	Morara exiryke ynara ãko Ritonõpo : “ Ah nosenekunohno toto , ” ãko Ritonõpo toto poko , ajohpãkõ omipona toto ehtohme .
45002024	Sin	Ynara tymerose Ritonõpo omiryme : “ Iirypyryme oexirykõke juteu tomo , Ritonõpo kerekeremãko juteutõkara mana , ” me tymerose .
55003008	Sin	Pake Janexi tõ tõxienonohse Moeze maro , Janexi , Jãpyrexi , enara toh kynexine . Zae Moeze omiry kynexine . Yrome zae omi etary se pyra toh kynexine . Zae omi etapory se pyra roropa toh kynexine . Mokaro saaro serõkomo . Zae pyra imehnõ amorepãko mã toto zae omipona toexirykõ se pyra mã toto . Tukurohtao xine azahkuru rokẽ osenetupuhnõko mã toto . Jezu poetory poenohnõko rokẽ mã toto . Yrome Ritonõpo omipona pyra ekurehnõko mã toto .
66003019	Recommendation	Imehnõ pyno jahtao , toto zurũko ase . Zae pyra toto ahtao toto tuarimapõko roropa ase kure toto ehtohme . Naeroro yronymyryme oorypyrykõ irumekatoko .
45005001	Faith	Mame tukurãkase kuexirykõke Ritonõpo a , Kuesẽkõ Jezu Kyrixtu enetuputyryke kyya xine , Ritonõpo epeme sytatose toehse .
54004016	Recommendation	Tomeseke exiko zae rokẽ oehtohme . Orẽpyra exiko zae rokẽ imehnõ amorepary poko roropa . Morara awahtao osepynanohnõko mase , oetananõ pynanohnõko roropa mase .
44026011	Violence	Jezu poetory tõ ryhmahpõ ase . Atamorepatoh tao , enetupuhkehpory se exiase . Imehnõ pata tõ pona Jezu poetory tõ ryhmase aytohpyry ase , toto zehno exiase exiryke , tykase Pauru .
48005019	Sin	Openetatohkõ waro matose . Openetatohkõ poko awahtao xine iirypyryme matose . Imehnõ nohpo poko se matose . Mame oorypyrykõ poko awahtao xine , ehxiropyra matose .
46003007	Grace	Naeroro Kyrixtu ekaronanõ mã ime nymyry pyra mã toto . Aomiry poko imehnõ amorepananõ roropa ime nymyry pyra mã toto . Ritonõpo rokẽ ime kuhse mana , ipoe enetupuhnanõme toehse kuexirykõke .
46001007	Faith	Emero nae exiketõ sã matose , Ritonõpo Zuzenu nekarory emero mapoiatose . Jezu Kyrixtu Kuesẽkõ enehpõko ropa Ritonõpo mana sero põkõ neneryme emero . Aepyry ropa eraximaryme oya xine Ritonõpo Zuzenu nekarory mapoiatose .
66014002	Description	Mame omi etase kaino , kapu ae . Sõkane konõto sã nexiase . Konomeru sã roropa nexiase . Tuhkãkõ eremiaketõ omiry etase . Toarẽ etory sã nexiase .
44010043	Faith	Mokyro poko tymerose Ritonõpo poe urutõ komo a . Enetuputyryhtao oya xine oorypyrykõ korokãko mana , Jezu enetuputyryke oya xine , tykase Peturu eya xine .
45002007	Faith	Toitoine matose kure imehnõ riry poko penekehpyra . Morara awahtao xine kure oexirykõ se matose . “ Kure mase . Tuisamehxo roropa mase , ” kary etary se matose Ritonõpo a . Orihpỹme oexirykõ se roropa matose jũme . Amarokõ rĩko orihpỹme Ritonõpo mana .
66001004	Grace	Ynymerohpyry moro onenerykõme , Jezu poetory tõme matose , 7me pata põkõme matose Azia rãnao . Ywy ase João . Oturũko ase Ritonõpo a opoko xine . Ritonõpome mana , moino ro kynexine , jumãme exikehpyra roropa mana . Ynara ãko ase eya opoko xine : “ Kure rokẽ opoetory tõ tyriko Papa . Torẽtyke pyra tyriko toto , ” ãko ase . Ritonõpo Zuzenu a kure oriporykõ se ase roropa , Ritonõpo apõ ẽpataka exikety a , torẽtyke pyra oehtohkõme .
44019004	Faith	Ynara tykase Pauru eya xine : — João omi poe tõpurihkase awahtao xine kure repe , oorypyrykõ turumekase oya xine ahtao . Yrome ynara tykase João tuhkãkomo a : “ Okomino imepỹ oehnõko mana Ritonõpo mũkuru . Mokyro enetupuhtoko oesẽkõme , ” tykase João , Jezu poko , tykase Pauru eya xine .
61002009	Violence	Typoetory tõ pynanopyry waro Kuesẽkõ mana etuarimara toto ehtohme . Yrome iirypyrymãkõ tuarimapõko mana , onuãnohkehpyra mana toto ehtopõpyry epehpyryme kurãkõ apiakatoh po .
58011016	Grace	Yrome imepỹ pata tamuru kurã poko typenetase toto , Ritonõpo esary poko kapuaõ poko . Naeroro : “ Kuesẽkõme Ritonõpo mana , ” karyhtao eya xine , toto poko ihximyra Ritonõpo mana . Pata konõto tyrise roropa eya toto esaryme .
54004007	Recommendation	Naeroro ahno nekarohpyry rokẽ irumekako . Toto omiry Ritonõpo omiry poko otuarõtanohpopyra mana . Yrome atamorepako kure oehtohme , Ritonõpo omipona nymyry oehtohme .
66020009	Violence	Atahpahnõko roropa mã toto nono poro . Ritonõpo poetory esary zomye exĩko mã toto . Moro pata nupunato Ritonõpo a . Mame kapu ae apoto emapõko Ritonõpo mana joroko tamuru poetory enahkatohme .
44010048	Description	Morarame tõpurihkase toto eya xine Jezu poetoryme toehse toto exiryke . Morarame : — Taro exiko aporo yna maro . Oytory se pyra ynanase aporo , tykase toto Peturu a .
45002019	Grace	“ Zuaro pyra exiketõ amorepaneme ase , ” ãko matose repe . “ Atamorepahnõ amorepaneme ase te , putupyra exiketõ amorepaneme te , zuaro pyra exiketõ amorepaneme te , zae ehtoh waro ase emero , ” ãko matose , Ritonõpo nymeropohpyry nae oexirykõke repe .
62002025	Grace	Ynara tykase Kyrixtu kyya xine : “ Jenetuputyryhtao oya xine orihpyra exĩko matose jũme , ” tykase kyya xine .
59003017	Description	Yrome Ritonõpo poe tuaro kuahtao xine osemazuhme kyyrypyrykõ se pyra exĩko sytatose . Morara kuahtao xine imehnõ poko enupunãko sytatose . Tomeseke roropa exĩko sytatose imehnõ maro , zae rokẽ toto ezuhnõko sytatose . Imehnõ pyno sytatose , imehnõ onyhxiropyra roropa sytatose . Kure rokẽ imehnõ rĩko sytatose roropa , osetyoro imehnõ onyripyra sytatose . Onekunohtõkõ sã pyra roropa sytatose .
43003035	Faith	Jumy Tumũkuru pyno ipunaka . Morara exiryke emero tokarose eya , emero esẽme aehtohme .
61003009	Grace	“ Oehnõko ropa ase oya xine , ” kase Kuesẽkomo . “ Ekurehnõko mana , ” ãko imehnõ mã repe . Yrome aepyry ropa poko ekurehpyra mana . Penekehpyra rokẽ mana oeraximarykõ poko , oenahkaporykõ se pyra toexiryke , oorypyrykõ rumekary oya xine enery se toexiryke . Morara exiryke axĩ pyra oehnõko ropa mana .
46007007	Grace	Tãkye ase typye pyra jehtoh poko . Orutua kõ emero ysã toto ahtao kure ya exiry . Yrome Ritonõpo osenetupuhtoh kypoko xine oxisã pyra mana . Toitoine Ritonõpo poe pytara mã toto . Iirypyryme pyra roropa mã toto . Imehnõ Ritonõpo poe ro pytãko mã toto . Tupime otarame eya xine exiry typye pyra toto ahtao . Otarãme tyyrypyrykõ poko exiry toto . Naeroro kurehxo Ritonõpo a ipytarykomo tyyrypyrykõ poko pyra toto ehtohme .
46014001	Recommendation	Morara exiryke imehnõ pyno oexirykõ poko openetatoko . Ritonõpo Zuzenu nekarory tõ se ehtoko yronymyryme . Ritonõpo omiry ekarory se ehtoko imehnomo a . “ Ajamitunuru ekaroko ya õmiry kurã ekarotohme imehnomo a , ” kahtoko Ritonõpo a .
47004006	Grace	Apitoryme xinukutume rokẽ sero po kynexine . Mame : “ Saereme exiko , ” tykase Ritonõpo ahtao , saereme toehse . Mokyro : “ Saereme exiko , ” kahpõ , kutuarõtanohtorỹko mana tuisame imehxo toexiry poko . Kyrixtu ẽmyty enepõko kyya xine mana . Ẽmyty eneryke kyya xine ime aexiry enetupuhnõko sytatose .
44018024	Description	Morarame juteu toytose Epezu pona , esety Aporu . Arexãtyria pata po aenuruhpyry kynexine . Kure urutõme exikety ynororo , orẽpyra amorepatono Ritonõpo omiry poko .
58013012	Grace	Morara exiryke Jezu roropa kynorihne pata myhto . Imunuru toekuãse , kyyrypyrykõ korokatohme .
56002015	Recommendation	Moro poko imehnõ amorepako . Zuruko toto orẽpyra , tyyrypyhpyke toehse toto ahtao . Ynara kaxiko eya xine : “ Jomi poe rokẽ pyra ourutorỹko ase , Ritonõpo omi poe ourutorỹko ase , ” kaxiko , ynara kara toto ehtohme : “ Poetome ro mase . Õmiry onetara ynanase , ” kara toto ehtohme .
62004009	Grace	Ynara kypyno xine toexiry enetupuhpõko kyya xine Ritonõpo mana . Tumũkuru nymyry tonehpose sero pona orihpyra kuehtohkõme , enetuputyryke kyya xine .
43017024	Grace	— Papa , wenetupuhpoase eya xine . Naeroro toto arory se ase jesaka , imehxo jexiry enepotohme toto a . Ime jehtoh mekaroase ya ypyno oexiryke . Moino ro ypyno omoro , nono onyripitopyra ro kuahtao .
45003016	Sin	Imeimehnõ ryhmãko toto . Toto tuarimapõko roropa toto .
58004014	Faith	Morarame Jezu Ritonõpo maro oturuketõ tuisaryme mana . Kynonuhne kapu aka , Ritonõpo esaka , kypoko xine oturuse Tumy maro , kuakorehmapose xine . Naeroro onenetupuhkehpyra sehtone . Imehnõ onurukehpyra sehtone roropa ipoko .
61001017	Grace	Moroto ynanexiase tuisamehxo ynororo tyrise ahtao Ritonõpo a , Kumykomo a . Omi ynanetase kaino , Imehxo Exikety omiryme . Ynara nase ynanetaryme : “ Umũkuru nymyry mose ro , umũkuru kurano , yzamaro exikety , ” nase ynanetaryme .
46012011	Description	Tuhke ekarõko Ritonõpo Zuzenu kyya xine mana . Yrome toiro rokẽ ynororo . Tamoreme ekarory se exiryke tyjamitunuru ekarõko kyya xine mana .
66008012	Description	Mame Ritonõpo nenyokyhpyry imepyny a ropa turuẽ totose . Mame xixi zokonaka totapase , nuno zokonaka roropa , xirikuato tõ roropa zokonaka tonahkase ( oseruao ahtao toiro tonahkase ) . Saereme hkopyra toehse toto . Tõmehse ahtao saereme hkopyra toehse , koko morararo xinukutumehxo toehse .
44018017	Violence	Morarame Soxitene tapoise kyreku tomo a . Mokyro juteu tõ atamorepatoh esẽ roropa kynexine . Typipohse eya xine terekatu ẽpataka , yrome Kario oty kara kynexine .
43010039	Violence	Mame Jezu apoiry se toh kynexine repe . Yrome kỹtone ropa ynororo toto maro ehxĩpo .
47004016	Faith	Morara exiryke poremãpyra ynanase Ritonõpo omiry ekarory poko . Yna zoko osenahkaryhtao ro , yna kurohtao yna jamihtanohnõko ropa Ritonõpo mana kokoro rokene .
43012003	Description	Morarame Maria a ixtaratu tapoise typyne exikety , meio riturume naratu kurã risemy . Jezu pupuru pona moro tukuãse eya . Ipupuru tykorokase ropa tũsety ke eya . Typoxine itamurume toehse tapyi tao .
58011009	Faith	Pore . Toeporehkase : “ Sero nono ekarõko ase oya oesaryme apakõ maro , ” katopõpyry pona . Yrome katonõme sã rokẽ moroto ehse ynororo . Pui pihpyry ke rokẽ tytapyike ehse ynororo . Yrome onenetupuhkehpyra kynexine . Morararo Izake te , Jako roropa . Eya xine tõmiry tokarose Ritonõpo a , Aparão a tõmiry ekarotopõpyry saaro .
50003017	Recommendation	Jakorõ tomo , zae jehtoh ipoenohtoko . Zuaro ehtoko . Ysã Ritonõpo omipona exiketõ enetoko yna sã oehtohkõme .
48006002	Recommendation	Oenupunatoko imehnõ poko , toto etuarimary eneryhtao oya xine . Mame akorehmaryhtao oya xine Kyrixtu omipona exĩko matose .
59002024	Faith	Menetupuhtou ? Kukurãkatorỹko Ritonõpo mana , tõmipona kuahtao xine , enetuputyryhtao kyya xine roropa .
45009014	Faith	“ Toiro rokẽ tymenekase eya imehxo ehtohme . Irui onymenekara kynexine . Naeroro zae pyra Ritonõpo mana , ” ãko imehnõ mã otarame . Yrome ajohpe morara kananõ mana .
45014001	Recommendation	Kure rokẽ ehtoko imehnõ Jezu poetory tõ maro . Jamihme pyra toto ahtao ro Jezu enetuputyry poko , eahmako toto amaro xine toto ehtohme . Oseosezuhpyra ehtoko toto maro , toto osenetupuhtoh poko .
66012007	Violence	Mame totonapitose toto kapuaõkomo . Mikeu tõ tõsetapase toto zakareimo konõto maro . Typoetoke roropa zakareimo nexiase joroko tõ ke . Tõsetapase toto . Mikeu tõ poremãkapory se roropa nexiase toh repe . Mikeu nexiase Ritonõpo nenyokyhpyryme .
49004026	Recommendation	Imepỹ zehno toehse awahtao xine tomeseke ehtoko , oorypyrykõ poko oexirykõino . Imepỹ zehno toehse awahtao xine , axĩ kure ehtoko ropa imaro , nyhpyra ro awahtao xine .
60003009	Recommendation	“ Kurã rokẽ ekarõko ase oya xine , ” tykase Ritonõpo kyya xine tymenekase kuahtao xine . Naeroro oryhmananõkõ onyryhmara ehtoko . Popỹ ke pohnõ onepehmara ehtoko . Okerekeremananõkõ onykerekeremara ehtoko . Kurã ke rokẽ epehmatoko toto .
43008029	Grace	Jenehpohpõ ymaro mana . Urumekara mana tõmipona ipunaka jexiryke , tykase Jezu eya xine .
49006014	Recommendation	Moro eraximaryke oya xine zae rokẽ oturutoko . Zae õtururukohtao tymetỹ eary mykyhpõ soutatu sã matose . Kure rokẽ imehnõ tyritoko roropa . Morara awahtao xine soutatu a tupuropuru apururu sã matose .
66001020	Description	Zuaro pyra mase repe . Otuarõtanohpõko ase sẽ xirikuato poko jemah po setimãkomo , mõ nãparina apõ poko roropa uuru risemy , setimãkomo . Sero xirikuato tõ ypoetory tõ ewomananõme mã toto . Nãparina apõ moro setimãkõ ypoetory tõ oximõmãkõ enetupuhtoh moro .
58002009	Grace	Yrome Jezu poko enetupuhnõko sytatose . Axĩtao rokẽ tuisame hkopyra toehse ynororo Ritonõpo nenyohtyã poetoryme samo . Mame Ritonõpo omi poe toorihse ynororo kymyakãkõme , orihpyra kuehtohkõme , kypyno xine Ritonõpo exiryke . Mame toorihse exiryke tuisamehxo Jezu tyrise ropa Ritonõpo a . Emero esẽme tyrise eya .
50002013	Grace	Ynara exiryke okurohtao xine mã Ritonõpo , ãkorehmatorỹko mana tõmipona se oehtohkõme . Tyjamitunuru ekarõko oya xine mana , tõmipona oehtohkõme , enara .
43015011	Grace	— Naeroro otuarõtanohtorỹko ase moro poko ypoe rokẽ tãkye oehtohkõme , tãkye nymyry oehtohkõme .
54001001	Description	Ynymerohpyry moro oneneryme Timoteu . Umũkurume mase Jezu omipona oexiryke . Ywy ase Pauru , Jezu Kyrixtu nenyokyhpyry . Imehnõ amorepase tonyohse ywy Ritonõpo a Kukurãkanekomo a roropa , Jezu Kyrixtu a . Aepyry ropa momohnõko sytatose .
54002009	Recommendation	Morararo nohpo tomo a kure rokẽ zupõkõ amurupoko ihximyra aehtohkõme , imehnõ onyhxiropyra roropa aehtohkõme . “ Oũsetykõ poko rokẽ pyra ehtoko . Kasuru tõkehko poko rokẽ pyra ehtoko roropa , oekurãkarykõ poko rokẽ pyra ehtoko , ” kaxiko nohpo tomo a .
43002015	Violence	Mokaro pipohtoh tyrise eya apopitu panono . Moro ke emero taropose ropa toto eya . Itinerũkõ tuputokapose roropa eya .
49002010	Grace	Ritonõpo kyrihpõkomo . Kyritone Kyrixtu Jezu maro kuehtohkõme kure imehnõ ritohme kyya xine . Pake ynara tykase Ritonõpo tyya rokene , “ Kyrixtu omipona exiketomo a imehnõ riry se ase kure , kokoro rokene , ” tykase .
60004012	Recommendation	Wekyry tomo , opyno xine ase . Oetuarimarykõ itamurumehxo toehse ahtao torẽtyke pyra ehtoko . “ Oty katohme etuarimãko hano , imehnõ etuarimara ahtao ? ” kara ehtoko oseya .
66019007	Recommendation	Satãkyematone . Soseahmatone roropa , “ Kure mase , ” sykatone eya ime kuhse aexiryke . Ynara exiryke , kaneru mũkuru pytatoh toehse mana . Mame nohpo oryxime exikety tyse exikety oepyry eraximãko mana . Mokyro sã sytatose ekurãkãko Kuesẽkõ oepyry ropa eraximatohme .
49006017	Recommendation	Soutatu tõ tupuhpyrykõ ewomatoh nae . Moro sã matose tukurãkase oexirykõke Jezu Kyrixtu a . Okurãkatopõpyrykõ waro oexirykõ oewomatohkõme mana . Mame typyreke roropa soutatu tõ mana . Morararo Ritonõpo omiry opyrekõme sã mana , Ritonõpo Zuzenu nekarohpyry orẽpyra oehtohkõme aomipona .
44007024	Violence	Morarame tyekyry osanumary tonese tyya ahtao typynanohse eya . Ejitu põ totapase eya .
53003013	Recommendation	Wekyry tomo , penekehpyra ehtoko imehnõ akorehmary poko .
46016013	Faith	Tuaro ehtoko Kyrixtu onurumekapopyra oya xine imehnõ ehtohme . Yronymyryme Kuesẽkõ enetupuhtoko . Zehnotokõ zuno pyra ehtoko . Orẽpyra ehtoko Ritonõpo omipona .
44007043	Sin	Tapyi pitiko maromarotone kamisa risemy , ymyakãme onyrihpyrykõ tapyĩme , onohpetu tapyĩme Moroke tapyĩme . ‘ Kuesẽkõme sero nase , ’ matokene mokyro poko . Raipã roropa onyrihpyrykõ xirikuato esẽ panõ repe . Morara oexirykõke aarotorỹko ase mya Papironia pona , ” tykase Ritonõpo eya xine .
53002015	Recommendation	Toahmase oexirykõke poremãpyra ehtoko . Wekyry tomo , yna a ãmorepatopõpyrykõ omipona ehtoko . Yna a ourutopõpyrykõ omipona ehtoko , ynanymerohpyry onenerykõ omipona ehtoko roropa , enara .
47005005	Grace	Yna osenetupuhtoh poe rokẽ pyra morara ãko ynanase . Pake tukurãkase sytatose Ritonõpo a . Tuzenu tokarose roropa kyya xine kutuarõtanohpotohkõme tynekarory kurã poko kuokokõ kasenato ekarory poko kyya xine imeĩpo .
54002011	Recommendation	“ Tehme ehtoko , ãtamoreparykohtao Ritonõpo omipona oehtohkõme , ” kaxiko eya xine .
54005019	Recommendation	Jezu poetory amorepane kerekeremary onetara exiko . Yrome iirypyryme toehse ynororo ahtao asakoro enenanõ ahtao aomirykõ etako ihxirory poko .
45016016	Recommendation	Oseahmatoko atakorõmãkõ sã oexirykõke . “ Kure pãna matou ? ” kary se roropa oya xine Kyrixtu poetory tõ taro , emero porehme .
66018019	Description	Nono tyrise eya xine tuhpokoxi xine , tyxitarykõke , pata hnamoryke tyya xine . — Myhene ! Pata imehxo nexiase repe ! Moro pata po wapu konõto tõ , emero tuna konõto poro ytoketõ tytineruke toehse , tymõkomoke toehse roropa , moro pata põkõ tymõkomoke itamurume exiryke . Yrome axĩ tonahse emero porehme .
62003001	Grace	Ritonõpo kyse xine exiry menetupuhtou ? Kypyno xine mã ipunaka . Morara exiryke ipoenõme toehse sytatose , typoenõme tyrise kuexirykõke eya . Yrome Ritonõpo waro pyra exiketõ nae sero nono po . Ritonõpo poenõme kuenetupuhpyra xine mokaro mana zuaro pyra toexirykõke .
60005005	Recommendation	Morararo nuasemãkomo , tamuximehxo exiketõ Jezu poetoryme ahtao toto omipona ehtoko . Imehnõ motye se pyra ehtoko , ynara tymerose exiryke Ritonõpo omiryme : “ Imehnõ motye se exiketõ akorekehkãko Ritonõpo mana . Yrome tuisame pyra toexiry waro exiketõ akorehmãko mana , ” me tymerose .
45003004	Faith	Ritonõpo zae exikehpyra mana . Imehnõ ajohpe ahtao ro , emero porehme , zae rokẽ ynororo mana . Ynara tymerose Ritonõpo omiryme sero poko : “ Zae oexiry poko utuarõtanohpõko mase õtururuhtao . Kure rokẽ oehtoh poko zuaro kamexipõko mase imehnomo a ohxiroryhtao , ” me tymerose pake .
44009014	Violence	Tarona roropa tonehpose ynororo Ritonõpo maro oturuketõ tuisary tomo a opoetory tõ myhtohme , tykase Anania .
61002001	Sin	Pake urutõ kõ ajohpãkõ toeporehkase juteu tõ rãnaka . Ritonõpo omiry poko amorepatõme tõsekarose toh repe . Ajohpe rokẽ toh kynexine . Mokaro saaro ajohpãkõ eporehkãko mana oesaka xine . Ãmorepatorỹko toh mã repe azahkuru rokene , ohtomapotohkõme rokene . Kuesẽkõ omiry se exiketõ enekunohnõko mã toto . Tosẽkõ Jezu enetuputyry se pyra exĩko mã toto . Naeroro topohme etuarimatoh taka toto aropõko Ritonõpo mana jũme toto etuarimatohme .
43005018	Violence	Morara kary etaryke tyya xine juteu tõ esã Jezu etapary se toehse yronymyryme oseremara Jezu exiryke oserematoh ae , tumyme Ritonõpo tokarose eya exiryke roropa . Morara exiryke Ritonõpo mũkurume aosekaroryke eya Jezu etapary se toehse juteu tõ tuisary tomo .
46011002	Faith	Ypoko wenikehpyra matose , ãmorepatopõpyrykõ ya omipona roropa matose . Morara oexirykõ kure mana .
44002025	Faith	Ynara tymerose kytamurukomo Tawi a , Jezu poko : “ Kokoro rokẽ Kuesẽkõ rĩko ase jẽpataka , ymaro aexiryke torẽtyke pyra ase .
60001023	Grace	Apitoryme tonuruse amarokomo omykõ poenõme . Yrome omykõ sero põkõ orihnõko rokẽ mana . Orihnõko roropa matose . Yrome seromaroro Ritonõpo poenõme tonuruse ropa matose . Orihpỹme Ritonõpo mana jumãme . Tonuruse ropa matose Ritonõpo poenõme aomiry enetuputyryke oya xine Ritonõpo omiry orihpỹme exiketyme sã mana . Jũme Ritonõpo orihpỹme mana . Naeroro aomiry enahpỹme mana .
59005016	Recommendation	Morara exiryke iirypyryme awahtao xine ekarotoko imehnõ netaryme , oorypyrykõ rumekatohme ropa oya xine , ikorokatohme roropa Ritonõpo a . Oturutoko Ritonõpo a imehnõ poko roropa okurãkatohkõme ropa . Mame aomipona exiketõ otururuhtao yronymyryme õmirykõ etãko Ritonõpo mana . Tyjamitunuru ekarõko oya xine mana tõmipona exiketõme oexirykõke .
43006047	Faith	— Zae rokẽ ynara ãko ase , jenetupuhnanõ mã orihpỹme exĩko .
43014018	Grace	— Jũme orumekara xine ase . Oya xine oehnõko ropa ase .
45003002	Grace	Kure ro mã juteume ehtopo . Ynara exiryke , tõmihpyry tokarose Ritonõpo a juteu tomo a .
49006005	Recommendation	Tosẽke exiketomo , tomeseke ehtoko oesẽkõ omipona oehtohkõme . Onekunohto pyra roropa ehtoko . Morara awahtao xine Kyrixtu omipona roropa matose .
45002004	Grace	Tuhke kuãnohpopyra xine mana kyyrypyrykõ poko . Axĩ pyra iirypyrymãkõ wãnohpõko roropa mana , oorypyrykõ rumekary se exiryke oya xine . Opyno xine Ritonõpo mana . Zuaro matose repe . Yrome ynara ãko matose : “ Kuãnohpyra xine Ritonõpo mana . Naeroro kyyrypyrykõ poko sehtone , ” ãko matose .
62005014	Faith	Mame kuomirykõ etãko Ritonõpo mana : “ Papa , otytyko se ase . Omoro rokẽ zuaro mase . Õmiry omipona se rokẽ ase , ” karyhtao kyya xine , kuomirykõ etãko mana . Morara exiryke orẽpyra sytatose Ritonõpo maro kuotururukohtao .
45015013	Faith	Ritonõpo poe kure kuehtohkõ eraximãko sytatose . Naeroro ynara ãko ase Ritonõpo a opoko xine : “ Papa Kapuaono , opoetory tõ ãkyemapoko , torẽtyke pyra tyriko toto oenetuputyryke eya xine . Mame Ouzenu jamitunuru ke orẽpyrahxo tyriko toto , kure toehtohkõ eraximary poko , ” ãko ase opoko xine .
43019041	Description	Moe pyra tupito kynexine Jezu exixihmatopõpyry a . Moroto kynexine zonẽtopo , topu tyrisenano , moro tupito po . Imepỹ ekepyry ononẽpitopyra kynexine moro aka .
66019020	Violence	Morarame onokyroimo tapoise , urutõ ajohpe exikety maro . Mokyro nexiase tyjamitunuru enetaonohnõko onokyroimo ẽpataka . Morohne tyjamitunuru enepotopõpyry ke tyya imehnõ tonekunohse eya . Onokyroimo esety ke tymerose exiketõ tonekunohse eya , “ Kure mase , ” kananõ roropa onokyroimo a . Mame mokyro onokyroimo tomase , urutõ ajohpe exikety maro apotoimo htaka . Orihpỹme tomase toto apotoimo htaka . Ikuhpo sã konõto apotoimo mana , zemime roropa mana topu zahkasẽ samo .
45012020	Recommendation	Yrome ynara ehtoko , Ritonõpo omihpyry ae ro . Ynara tymerose : “ Ozehno exikety omise ahtao , autuhmatoko . Tuna se ynororo ahtao , auhpatoko . Kure ozehno exikety riryhtao oya xine , otarame ehxirõko mana ozehno xine toehtopõpyry poko , ” ãko .
51003016	Recommendation	Kokoro rokẽ Kyrixtu omipona rokẽ ehtoko ipunaka . Ipoko osenetupuhtoko okurohtao xine . Zae imehnõ amorepatoko Jezu Kyrixtu poko . Zae ehtoh poko ituarõtanohpotoko toto . Oeremiatoko ipoko . “ Emero motye tuisame mase Jezu , ” kary se awahtao xine : “ Omoro rokẽ mase yna esẽme Jezu , ” kary se roropa awahtao xine te , tãkye awahtao xine okurãkatopõpyrykõ poko , morohne poko oeremiatoko Ritonõpo netaryme . “ Kure mase , ” kakehpyra ehtoko roropa okurohtao xine .
51003019	Recommendation	Orutua komo , opyxiãkõ pyno ehtoko . Tohne pyra ehtoko toto maro . Opore toto onurupyra ehtoko .
54005016	Recommendation	Jezu poetory tõ ekyry pytỹpome ahtao ipyno aexirykõ se ase , torẽtyke pyra ipoko oximõmãkõ ehtohme . Tyekye pyra ahtao rokẽ oximõmãkomo a pytỹpo pyno se ase .
62005011	Grace	Ynara Ritonõpo nekarohpyry sero . Orihpyra kyritorỹko Ritonõpo mana Tumũkuru enetuputyryke kyya xine .
62005012	Faith	Ritonõpo mũkuru maro exiketõ orihpyra mã toto . Yrome Ritonõpo mũkuru maro pyra exiketõ orihketõme toto .
43008036	Grace	Ritonõpo mũkuru maro toehse awahtao xine , õsanumanekõ poetoryme pyra oripotorỹko ropa mana . Ajamihtanohtorỹko roropa mana oorypyrykõ poko pyra oehtohkõme .
49003013	Faith	Naeroro etuarimãko ase Kyrixtu omiry ekaroryke ya oya xine . Morara exiryke poremãpyra ehtoko jetuarimary etaryhtao oya xine . Kure oripotohkõme Kyrixtu omiry ekaroase oya xine . Kure oripotohkõme roropa tomõse ase ãpuruhpyry taka .
45016018	Sin	Morara kananõ mã Kuesẽkõ Kyrixtu erohtoh poko pyra mã toto . Typenetatoh poko rokẽ mã toto . Omi kurã ke sã imehnõ enekunohnõko mã toto . Tuaro pyra exiketõ pyryparyke roropa tyya xine toto enekunohnõko mã toto . Naeroro mokaro poko tomeseke ehtoko osenekunohpopyra oehtohkõme .
45001029	Sin	Pehme toh mana tyyrypyrykõke . Popyra mã toto te , emero otyro se tykyryrykõme rokene , popyra imehnõ rĩko toto , imehnõ zumoxike toto . Imehnõ etapãko toto . Imehnõ wõko roropa toto . Osetapãko toto . Imehnõ enekunohnõko toto . Oxiehno roropa toto . Iirypyryme toehtohkõ poko rokẽ osekãtopõko toto imehnomo a .
55001014	Recommendation	Ritonõpo a tõmiry tokarose oya , otato oehtohme , etyorõmapopyra imehnomo a oehtohme , zae rokẽ imehnõ amorepatohme oya . Ritonõpo omiry poko awahtao Zuzenu ãkorehmãko mana . Kukurohtao xine mana Ritonõpo Zuzenu .
48006008	Faith	Moro saaro oorypyrykõ poko awahtao xine oorypyrykõ epehpyry apoĩko ropa matose . Orihnõko matose jũme . Yrome Ritonõpo Zuzenu omipona awahtao xine , orihpỹme exĩko matose jũme , Ritonõpo Zuzenu poe .
46010009	Recommendation	Kytamurukomo a Ritonõpo tyenonohse . Tykerekeremase toto a . Ynara tykase toto Ritonõpo poko : “ Kypyno xine Ritonõpo mana . Kuãnohpyra xine mana iirypyryme kuahtao xine ro , ” tykase toh repe . Mame tyyrypyrykõ poko toehse ahtao okoi tyripose Ritonõpo a toto esekatohme , tuhke . Naeroro Kuesẽkõ onyenonohpyra sehtone .
46013005	Recommendation	Imehnõ pyno jahtao putupyra exiketõ sã pyra ase . Zae rokẽ ase . Osepyno rokẽ pyra ase . Yamene se pyra roropa ase . Axi hkopyra imehnõ zehno exĩko ase . Eya xine tyyryhmase jahtao onemetakãmara ase .
66009009	Description	Ipuropurukõ tapuruse sã nexiase kurimene risẽ panõ ke . Panaikato tyrise eya xine roropa taporirykõ ke , konopo konõto panaikato sã nexiase , itu htao konopo oepyry samo .
43015022	Sin	Oehpyra jahtao toto onyhxiropyra Ritonõpo exiry toto rypyry poko , iirypyrykõ poko toto onurupyra jexiryke roropa . Yrome tooehse jexiryke tutuarõtase toto tyyrypyrykõ poko . Morara exiryke toto hxirõko mã Papa .
51004005	Recommendation	Jezu poetory tõ kara maro awahtao xine tuaro ehtoko toto maro , penekehpyra toto ehtohme . Ekurehpyra ehtoko . Etary se toto ahtao zuruko toto Jezu Kyrixtu poko .
45006006	Faith	Osemazuhme kyyrypyrykõ poko rokẽ sexiatose . Ipoko exikehpyra sexiatose . Etuarimãko sexiatose . Ahno namoto tosẽ onurumekara . Moro sã kyyrypyrykõ onurumekara sexiatose . Irumekary waro pyra sexiatose . Yrome taroino kyyrypyrykõ poko pyra rokẽ sytatose . Kumykõ omi poe Kyrixtu kynorihne tyjamitunuru ritohme kukurohtaka xine , kyyrypyrykõ poko pyra kuehtohkõme . Naeroro pake kuehtopõpyrykõ sã pyra sytatose , kyyrypyrykõ poko pyra sytatose toehse .
62003010	Sin	Ynara Ritonõpo poenõ enetuputyry , Ritonõpo poenõ tyoro toh mana , joroko tamuru poenõ tyoro roropa . Zae pyra exinohtao , imehnõ pyno pyra , imehnõ anakorehmara roropa mã toto , Ritonõpo poenõme pyra roropa toto exiryke .
45008007	Sin	Naeroro Ritonõpo zehno exĩko mã toto , typenetatohkõ xihpyry poko osenetupuhketomo . Ritonõpo nymeropohpyry omipona pyra mã toto . Aomipona exisaromepyra mã toto .
44002026	Faith	Tãkye ase ukurohtao . Kure mase Papa . Oeahmãko ase ypyno oexiryke . Torẽtyke pyra ase , jorikyryhtao ro urumekara oexiryke .
46010020	Sin	Yrome etatoko pahne , moro tõsẽ riryhtao joroko zohme , Ritonõpo a moro onekaropyra matose . Joroko tamuru omi poe moro rĩko matose . Yrome joroko tõ poko oexirykõ se pyra ase ipunaka .
44013001	Description	Mame moroto Ãtiokia po Jezu poetory tõ maro Ritonõpo omiry poko urutõ kõ kynexine , amorepatõkomo roropa : mokaro esety Panape te ; Ximeão , tosehpase roropa Xinukutumãme ; Ruxiu , Xirene põme exikety ; Manaẽ , kowenatu Erote akorõmane ; Sauru , enara .
49005006	Recommendation	Osenekunohpopyra ehtoko ajoajohpãkõ omiry poko . Morohne poko toto exiryke toto zehno exĩko Ritonõpo mana . Toto wãnohnõko roropa mana , tõmipona pyra toto exiryke .
56001011	Sin	Mokaro imynyhpãkapoko imehnõ enekunopyryino . Tyekyrykõ omipohtomãko toh mana , zae pyra toto amorepãko , tineru apoitohme rokẽ tyya xine .
43013011	Sin	Towokane waro toexiryke morara tykase Jezu : “ Aepytyã sã matose . Toiro mose tyyrypyry onurumekara tokurehse nase . Epypỹ saaro nase , ” tykase Jezu eya xine .
43010001	Sin	Mame ynara tykase Jezu : — Ajohpe pyra ase . Imepỹ mokyro kaneru omõtoh kuroko sã ytõko omato , imepỹ toro tonuhtohme , moro aõkõ ematonanohtohme tyya .
61002015	Sin	Osema rumekananõ tahnõko mana . Moro saaro mokaro zae ehtoh poko typenekehse mã toto . Zae ehtoh turumekase eya xine . Naeroro tytahse sã mã toto . Zae ehtoh waro pyra toehse ropa mã toto . Paraão ehtopõpyry sã toehse toto , Peoa mũkuru ehtopõpyry samo . Tineru poko typenetase ynororo . Naeroro iirypyryme toehse ynororo tineru apoitohme tyya tyyrypyry epehpyryme .
44014005	Violence	Morarame morohnome tooehse toto Pauru ryhmary se exiketomo , juteutõkara , juteu tomo , pata esamo , enara .
43021017	Description	Morarame Jezu tõturupose ropa oseruao : — Ximão ypyno mahno ? tykase ropa Jezu eya . Morarame toemynyhmase Peturu : “ Ypyno mahno ? ” katopõpyry oseruao Jezu a exiryke . Ynara tykase ynororo : — Jesẽ mase Jezu . Zuaro mase emero porehme . Opyno jexiry waro mase , tykase Peturu eya . — Morara ahtao ypoetory tõ pyno exiko . Kaneru esẽ toky tõ pyno ehtoh sã ypoetory tõ pyno exiko , tykase ynororo Peturu a .
66021027	Sin	Yrome mã nuriame exiketõ omõpyra ipunaka moro pata pona . Iirypyryme exiketõ roropa , ajohpe exiketõ roropa omõpyra mã toto moro pata pona . Mokaro rokẽ , tosetykõ tymerose exiketõ kaneru mũkuru papẽ pokona jũme Ritonõpo maro exiketõ esetykõ maro , mokaro rokẽ omõnõko mã toto moro pata pona .
66017004	Sin	Tupõ tamuruse nohpo a nexiase tahpiremy . Emeporyme uuru risẽ nae nexiase , topu kurã roropa typyne exiketomo , kasuruimo roropa . Emahpo kasana nae nexiase uuru risemy . Moro kasana pehme nexiase iirypyry ke nuriame exikety ke roropa , typoko imeimehnõ ehtopõpyry epehpyry ke .
51003014	Recommendation	Morara awahtao xine zae matose . Morara awahtao xine imehnõ pyno ehtoko roropa . Toto pyno awahtao xine atapiakara matose , otumoxike pyra roropa matose . Kyrixtu poe osenetupuhnõko sytatose zae ehtoh poko . Naeroro atapiakara sytatose .
43012023	Description	— Kapu ae Ayhtohpyry ase . Okynã pyra orihnõko ase . Mame toorihse jahtao ẽsemãnõko ropa ase . Morarame ime jehtoh enetupuhnõko imehnõ mana , tymyakãkõme toorihse jexiryke . Jẽsemãtopõpyry ropa eneryke tyya xine ime jehtoh enetupuhnõko toh mã rahkene .
45002022	Sin	“ Imehnõ nohpo poko pyra ehtoko , ” ãko matose . “ Imehnõ orutua poko pyra ehtoko , ” ãko roropa matose nohpo tomo a . Yrome amarokõ ke nohpo tõ poko pyra hmatou ? Morararo Ritonõpo myakãme ahno nyrityã se pyra matose repe . Yrome itapyĩ tae inyrityã arõko matose , imaro oturutoh tae .
45007008	Sin	Mame Ritonõpo nymeropohpyry etaryhtao kyya xine zuaro exĩko sytatose . Popyra Ritonõpo a kyyrypyrykõ poko kypenetarykõ mana . Moro waro toehse sytatose repe . Yrome itamurumehxo imehnõ mõkomory poko penetãko sytatose , ipyxiãkõ poko penetãko roropa sytatose Ritonõpo nymeropohpyry eneryhtao ro kyya xine . Inymeropohpyry waro pyra kuahtao xine rokẽ iirypyryme ehtoh waro pyra sehtory .
44026017	Grace	Oewomãko ase oetapary se imehnõ ahtao . Imeĩpo juteutõkara pataka aaropõko ase . Moroto awahtao roropa oewomãko ase .
56003003	Sin	Pake ajoajohpãkõ sã sexiatose , Ritonõpo omipona pyra , popyra rokene . Jezu poetory tõ kara penetatoh poko typenetase kymarokomo , tãkye kuexirykõ poko roropa typenetase imehnõ zetũ poko , imehnõ zumoxike ehtoh poko roropa . Imehnõ kyzehno xine toh nexiase . Toto zehno ynanexiase roropa .
54005021	Recommendation	Timoteu , etako pahne , jomipona exiko ipunaka . Ynara kara exiko okurohtao : “ Yzamaro exiketõ onupokara ase iirypyry poko . Yzamaro pyra exiketõ rokẽ zupokãko ase , ” kara exiko okurohtao . Iirypyryme exiketõ ahtao zae rokẽ zuruko toto . Morara ãko ase Ritonõpo netaryme , Jezu Kyrixtu netaryme roropa , inenyohtyã netaryme roropa kapuaõkõ netaryme .
58010035	Recommendation	Naeroro poremãpyra ehtoko . Ritonõpo a õtururukõ onurumekara ehtoko . Orumekara roropa Ritonõpo mana . Kure kuhse oritorỹko mana , imaro õtururukohtao .
46004002	Faith	Ynara ãko typoetoke exikety typoetory tomo a : “ Imepỹ omipona pyra ehtoko , jomipona rokẽ ehtoko , ” ãko . Moro saaro morara ãko Ritonõpo tõmiry ekaronanomo a . Tõmipona toto se ynororo mana .
44009043	Description	Moroto Peturu okynã kynexine Jope po , Ximão tapyĩ tao , okyno pihpyry poko erohkety tapyĩ tao .
46003016	Grace	Ritonõpo tapyĩ sã matose , Ritonõpo Zuzenu okurohtao xine exiryke . Moro waro matose .
58010019	Faith	Wekyry tomo , kure Ritonõpo a Jezu orihtopõpyry kyyrypyrykõ epehpyryme . Naeroro seromaroro oturũko sytatose topohme Ritonõpo maro kokoro rokene , Jezu nae kuexirykõke . Kuesemarykõme sã Jezu mana Ritonõpo a .
43008021	Sin	Morarame ynara tykase ropa Jezu eya xine : — Ytõko ropa ase . Mame jupĩko matose . Yrome oorypyrykõ maro orihnõko matose . Ymaro ytosaromepyra matose , tykase eya xine .
51003012	Recommendation	Õsenetupuhtohkõ tukurãkase Ritonõpo a tõmipona toehse oexirykõke . Opyno xine itamurume kynexine omenekatone roropa typoenõme oehtohkõme . Oorypyrykõ tykorokase mana . Naeroro imehnõ pyno ehtoko . Kure toto riry poko osenetupuhtoko . “ Imehnõ motye ase kure , ” kara ehtoko . Typoenõ pyno nohpo ehtoh sã tomeseke ehtoko imehnõ maro . Penekehpyra ehtoko roropa imehnõ kure ehtoh eraximary poko oya xine .
43012026	Faith	Ypoetoryme se awahtao xine jomipona ehtoko ymaro oehtohkõme . Jomipona awahtao xine ãtãkyematohkõ ekarõko mã Papa oya xine .
54003004	Description	“ Atapyĩ taõkõ esẽme nymyry ehtoko . Opoenõkõ amorepatoko õmipona xine toto ehtohme , tuaro roropa toto ehtohme , ” kaxiko eya xine .
52005011	Recommendation	Morara exiryke oxijamihtanohtoko . Atakorehmatoko kurehxo Ritonõpo omiry enetupuhtohme . Morara awahtao xine moro saaro atakorehmãko matose .
62003011	Recommendation	Moino ro Ritonõpo omiry setatone . Ynara ãko : “ Imehnõ pyno ehtoko , ” ãko .
46007026	Recommendation	Kyzehnotokõ kyhtomatorỹko mana pitiko rokẽ pyra , Jezu poetory tõ kara . Naeroro typye pyra awahtao xine kurehxo ya morara oexirykomo .
43003001	Description	Mame orutua mokyro , esety Nikotemu . Tuisame ynororo kynexine , juteu esẽme . Parixeume roropa kynexine .
59002025	Description	Morararo Raape kynexine . Mokyro orutua kõ poko exikety kynexine . Yrome Ritonõpo enetuputyryke tyya , Jozue poetory tõ towomase eya tytapyĩ tao . Mame taropose ropa toto eya tyoro osema ae , onetapara toto ehtohme . Morara exiryke kure mokyro tyrise ropa Ritonõpo a tõmipona toehse exiryke .
54002015	Faith	Yrome nohpo tõ kurãkãko mã Ritonõpo aenururukohtao , tosẽkõme Jezu onenetupuhkehpyra toto ahtao , imehnõ pyno toto ahtao roropa , tyyrypyrykõ rumekaryhtao eya xine , emotyẽkara roropa tahtao xine , enara .
44013017	Grace	Izyraeu tõ sytatose . Kuesẽkõme Ritonõpo mana . Eya kytamurukõ tymenekase typoetoryme . Toenupunase ynororo kytamurukõ poko imehnõ patao toto ahtao , katonõme Ejitu po toto ahtao , tykase Pauru eya xine . — Morarame Ejitu poe tonehpose toto Ritonõpo a tyjamitunuru enepotohme eya xine .
44015008	Grace	Ritonõpo emero kuosenetupuhtohkõ enẽko mana . Naeroro mokaro juteutõkara tonetuputyryke eya xine Tuzenu tokarose eya xine , kyya xine Tuzenu ekarotopõpyry saaro . Toenupunase toto poko kypoko xine toenupunatopõpyry saaro .
59002011	Sin	Ynara tykase Ritonõpo : “ Imehnõ nohpo poko pyra ehtoko . Imehnõ orutua kõ poko pyra roropa ehtoko , ” tykase Ritonõpo . Ynara tykase roropa ynororo : “ Imepỹ onetapara ehtoko , ” tykase . Morara exiryke imehnõ nohpo poko pyra awahtao xine , yrome imepỹ etaparyhtao roropa , iirypyryme ro matose . Ritonõpo omipona pyra .
43010028	Grace	Orihpỹme toto ripõko ase , jũme orihpyra toto ehtohme . Imepỹ mã toto onupuxihkara ywinoino .
45016020	Grace	Ritonõpo poe torẽtyke pyra sytatose . Okynã pyra joroko tamuru akurihmõko Ritonõpo mana opupurukõ zopikoxi . Ijamitunuru enahkapõko mana ohtomazomopyra xine aehtohme . Kuesẽkõ Jezu kure oritorỹko mana .
55003005	Sin	“ Ritonõpo poetoryme ynanase , ” ãko toh mã repe . Yrome Ritonõpo jamitunuru ripory se pyra mã toto tukurohtaka xine . Naeroro mokaro maro pyra ehtoko isã oexirykõino .
45012005	Description	Morararo sytatose Jezu Kyrixtu enetupuhnanomo . Tuhke kymarokõ repe . Yrome toiro tokokẽ sã osenetupuhnõko sytatose Kyrixtu maro nymyry kuexirykõke . Mame kuokokõ pokono atakorehmary sã atakorehmãko sytatose kuerohtohkõ poko kuahtao xine emero porehme .
56003008	Faith	Morara kary ajohpe pyra mana . Morara exiryke orẽpyra exiko moro ekarory poko Ritonõpo enetupuhnanomo a kure rokẽ imehnõ ritohme toto a . Morara ahtao kure sytatose Ritonõpo neneryme , imehnõ neneryme roropa .
59002023	Faith	Zae Ritonõpo omihpyry , ynara katopõpyry : “ Ritonõpo tonetupuhse Aparão a . Morara exiryke Ritonõpo enetuputyryke eya kurãme tonese eya , ” tykase . Mame : “ Jepeme Aparão mana , ” tykase roropa Ritonõpo ipoko .
59002001	Faith	Wekyry tomo , Jezu Kyrixtu Kuesẽkõ kurã enetupuhnanõme oexirykõke oximõnõko matose Ritonõpo omiry poko . Mame tymõkomoke exikety toehse ahtao , tomahtaõke uuru risẽ ke te , tynamuruke kurã ke roropa ; mokyro porohkapõko matose epehtoh kurã pona . Ime mokyro enetupuhnõko matose . Mame imehnõ roropa oehnõko tymõkomokãkara ; otara ãko matou ? “ Xikihme rokẽ ehtoko , ” ãko matose eya xine . Otarãme nono pona rokẽ toto porohkapõko matose , toto onyporohkapopyra kurã pona matose . Zae pyra matose morara awahtao xine . Imehnõ oxisã tyritoko kure rokene .
45003013	Sin	Aomirykõ onekunohto mana . Ajohpe xihpyry aomirykõ mana , opi orihmatõ samo . Okoi epity sã aomirykõ mana .
49005028	Recommendation	Orutua komo , õkokõ pyno oehtohkõ sã , opyxiãkõ pyno ehtoko . Typyty pyno orutua ahtao , osepyno roropa mana .
45009030	Faith	“ Oty katohme tuhke juteutõkara Jezu enetupuhnõko , yrome tuhke pyra rokẽ juteu tõ enetupuhnõko nae ? ” ãko matose otarame . Mokaro juteutõkara kure toehtohkõ onupipyra toh nexiase repe . Yrome : “ Tukurãkase matose , ” tykase Ritonõpo eya xine .
54003009	Faith	Orẽpyra Jezu enetupuhtoko . Omi kurã kukurohtao xine moro omipona rokẽ ehtoko , ehxiropyra oehtohkõme .
54006002	Recommendation	“ Oesẽkõ Jezu poetoryme ahtao toto onypoihtopyra ehtoko . Oekyrykõme sã tyritoko . Ỹme rokẽ erohtoko , Ritonõpo omipona roropa aexirykõke , toto pyno Ritonõpo exiryke roropa , ” kaxiko eya xine . Orẽpyra imehnõ amorepako senohne poko .
45003003	Faith	Toitoine juteu tõ onenetupuhpyra toehse repe . Yrome mokaro sã pyra Ritonõpo mana . Zae exikehpyra mana ipunaka .
43019034	Violence	Toiro soutatu a tuose warata ke ikumikyhny aka . Tuotopõpyry ae munu axĩ tutũtase tuna maro .
43015012	Recommendation	Ynara ãko ase oya xine , imehnõ pyno ehtoko , opyno xine jehtoh samo .
45006013	Recommendation	Tyyrypyrykõ poko exiketõ wãnohnõko Ritonõpo mana . Yrome Ritonõpo omipona exiketõ kapu aka ytõko mã toto . Osemazuhme mexiatose oorypyrykõ poko . Yrome seromaroro Ritonõpo omipona rokẽ ytoytõko matose . Morara exiryke : “ Jesẽme mase , ” kara ehtoko ipunaka joroko tamuru a . “ Õmi poe yyrypyry poko ase , ” kara roropa ipunaka eya . Yrome Ritonõpo a rokẽ : “ Yna esẽme mase , ” kahtoko . “ Ajamitunuru ekaroko yna a , zae yna ehtohme , õmipona roropa , ” kahtoko eya .
58010039	Faith	Imehnõ mã Kuesẽkõ rumekãko mã toto . Osenahkãko toh mana . Mãpyra enetuputyryke kyya xine typynanohse sytatose Ritonõpo a . Kuarotorỹko roropa mana tymaro kuehtohkõme .
45011026	Grace	Moromeĩpo juteu tõ emero pynanohnõko Ritonõpo mana . Sero poko ynara tymerose Ritonõpo omiryme : “ Opynanohnekõ oehnõko Xião pona ypoetory tõ , tyyrypyrykõ rumekahpõkõ , pynanohse .
52002015	Violence	Mokaro a Jezu Kuesẽkõ toxixihmapose wewe pokona , aorihtohme . Urutõ kõ Ritonõpo poe totapase toto a . Yna taropose roropa eya xine , zehnotokõme toexirykõke . Ritonõpo zamaro pyra toto .
58010026	Sin	Ynara exiryke , Jezu kynorihne kyyrypyrykõ epehpyryme . Kure kuhse Jezu orihtopõpyry kynexine Ritonõpo a . Naeroro imepỹ etapasẽ se pyra mana . Moro waro toehse sytatose . Naeroro kyyrypyrykõ onurumekara kuahtao xine Jezu waro pyra exiketõ samo , imepỹ tokarosẽ pyra mana kyyrypyrykõ epehmatohme .
49002006	Grace	Seromaroro Kyrixtu Jezu maro kuexirykõke , kuosenetupuhtohkõ tyrisenã sã tyrise ropa Ritonõpo a mana . Tymaro tuisame kuehtohkõme kapu ao , kuosenetupuhtohkõ tyrisenã sã tyrise ropa eya .
49004025	Recommendation	Naeroro ajoajohpe pyra ehtoko . Zae rokẽ oturutoko imehnõ maro , tytororo kuexirykõke Kyrixtu zokome .
48002005	Faith	Yrome mokaro omipona pyra ynanexiase ipunaka . Kyrixtu omiry azahkuru ekarory se pyra yna exiryke , zae rokẽ ekarory se oya xine yna exiryke . Naeroro mokaro omipona pyra ynanexiase .
46014013	Recommendation	Tyoro omiry ae õtururukohtao ynara ekaropotoko Ritonõpo a : “ Ajamitunuru ekaroko ya Papa , topohme joturutohme jetananomo a toto omiry ae , ” kahtoko Ritonõpo a .
44009001	Violence	Morarame Jezu poetory tõ zehno ro Sauru kynexine . Toto ryhmary se ro kynexine . Toto etapary se roropa toehse ynororo .
43017013	Description	Seromaroro ytõko ase oya . Morara exiryke morara ãko ase taro ro jahtao , tãkye ypoe toto ehtohme yronymyryme .
60004013	Recommendation	Atakorõme matose toehse Kyrixtu maro , oetuarimarykõke . Naeroro atãkyematoko . Imeĩpo tuisamehxo toehtoh enepõko Kyrixtu kyya xine mana . Morara ahtao tãkye kuhse exĩko matose imaro .
44011006	Description	Moro ao onokyro panõ enease eeryhpo , okyno panõ , zakareimo , okoi , torõ tõ panono , enara sã tonese ya .
51003008	Recommendation	Yrome seromaroro oorypyrykõ irumekatoko . Imehnõ zehno pyra ehtoko . Imehnõ orutua maro oxipoko pyra ehtoko . Ajoajohpe pyra ehtoko roropa . Imehnõ oneunohpyra ehtoko . Omi xihpyry poko pyra ehtoko ipunaka .
44018003	Description	Mame okynã kynexine moroto toto maro . Mokaro maro toerohse roropa ynororo serãtu riry poko , zuaro toexiryke .
45006012	Sin	Epohnohpyra ehtoko oorypyrykõ poko , oexirykõ poko . “ Yyrypyry poko ehxi , ” kara ehtoko . Iirypyryme oehtohkõ poko penetara ehtoko . Oorypyrykõ poko pyra ehtoko ipunaka .
53003012	Recommendation	Mokaro zurũko ynanase Kuesẽkõ Jezu Kyrixtu omi poe : “ Erohtoko kene tuenikaroro sã rokene , tỹkyryneke oehtohkõme , õtuhtohkõme , ” ãko ynanase .
44007009	Sin	— Morarame kytamurukomo a takorõkõ tokarose imehnomo a jehno toexirykõke . Ejitu pona tarose ynororo . Yrome Ritonõpo imaro kynexine .
44011028	Description	Tõximõse toto ahtao , Akapu towõse oturuse . Ynara tykase ynororo eya xine Ritonõpo Zuzenu poe : — Okynã pyra konopo oehpyra exĩko mana . Tykyrysã ahtara exĩko roropa mana emero pata tõ punero . Tomirykõke roropa apotũkehnõko mã toto . Etuarimãko roropa toh mana , tykase Akapu toto a . Morara toehse Kyrautiu Ĩperatume ahtao ; konopo toehkehse rahkene .
44020036	Description	Morara tõturukehxĩpo tosekumuru po typorohse ynororo , Ritonõpo maro tõturutohme , mokaro maro .
48005024	Faith	Jezu Kyrixtu poenõme oexirykõke oorypyrykõ poko oehtopõpyrykõ turumekase oya xine . Openetatopõpyrykõ roropa oorypyrykõ poko turumekase oya xine Kyrixtu jamitunuru poe .
59001002	Recommendation	Wekyry tomo , atãkyematoko oetuarimarykohtao .
62001006	Sin	Morara exiryke ynara kananõ mã ajohpe rokene : “ Ritonõpo epeme ase , ” karyhtao eya xine , yrome tyyrypyrykõ poko ro toto ahtao , mokaro mã ajohpe rokene morara karyhtao eya xine . Imehnõ enekunohnõko rokẽ mã toto .
44010011	Description	Kapu atapiakary tonese eya . Otuato konõto panõ tyhtose eary poko Peturu myhtokoxi .
44002009	Description	Taro ynanase , Paratia põkomo , Metia põkomo , Erão põkomo , Mesopotamia põkomo , Jutea põkomo , Kapatoxia põkomo , Põtu põkomo , Azia põkomo ,
51001010	Faith	Mame Ritonõpo poe zae ehtoh waro awahtao xine aomipona exĩko matose . Ritonõpo zamaro matose exĩko . Kure rokẽ imehnõ rĩko roropa matose , pohto rokẽ pyra . Mame Ritonõpo warohxo exĩko matose .
54001018	Recommendation	Aimo , Timoteu , ãmorepãko ase Ritonõpo omipona oehtohme . Pake Jezu poetory esã tõturuse Ritonõpo poe . Ynara tykase toto : “ Imehnõ amorepaneme exĩko mase , ” tykase toto oya . Naeroro toto nekarohpyry poko wenikehpyra exiko orẽpyra oehtohme .
66019001	Faith	Moromeĩpo tuhkãkõ omiry panõ etase ropa , opore exikety kapu ao . Ynara nase : — Kure Ritonõpo mana , kypynanohnekõme mana , tuisame kuhse mana , orẽpyra roropa mana .
49002001	Grace	Osemazuhme aporo Ritonõpo enetuputyry se pyra mexiatose , Ritonõpo omipona pyra oexirykõke , tyyrypyhpyke rokẽ oexirykõke .
46010021	Sin	Mame Jezu orihtopõpyry enetupuhtoh eukuru enyryhtao oya xine Ritonõpo poenõme oexirykõ poko osenetupuhnõko matose . Naeroro ahno nekarohpyry joroko tõ okurume , moro onẽpyra ehtoko ipunaka . Ahno nyrityã ẽpataka eukuru riryhtao joroko okurume , moro onẽpyra ehtoko . Morararo wyi enapyryhtao oya xine Jezu orihtopõpyry poko osenetupuhtohme Ritonõpo poetoryme oehtohkõ poko osenetupuhnõko matose . Naeroro ahno nyrityã zotỹpyry onõpyra ehtoko , joroko tamuru omi poe moro zoty tyrise exiryke .
49005003	Recommendation	Ritonõpo poetoryme oexirykõke oorypyrykõ poko pyra ehtoko ipunaka . Imehnõ nohpo tõ poko pyra ehtoko te , imehnõ rypyry poko pyra roropa ehtoko , imehnõ mõkomory poko penetara ehtoko roropa . Morohne poko oturupyra ehtoko roropa , ipoko ehtoh kara morohne .
56001015	Sin	Kure exiketõ mã kure Ritonõpo nyrihpyry ekarõko . Yrome iirypyrymãkõ mã popyra Ritonõpo nyrihpyry ekarõko zae pyra toexirykõke . Tyyrypyrykomo a rokẽ tuaro mã toto .
44009021	Description	Mame Sauru etaryke tyya xine tõsenuruhkase toto . — Ajohpe pyra mose ro Jezu poetory ryhmahpõ Jerusarẽ po ? Xiaro noepyase roropa Jezu poetory tõ poko , tymyhse toto arotohme tymaro Ritonõpo maro oturuketõ tuisary tomo a ekarotohme , tykase toto , tõturuse oxime rokene .
58008006	Description	Typoetory akorehmãko Jezu kapu ae . Jezu saaro Moeze omi poe Ritonõpo maro oturuketõ typoetory tõ akorehmãko roropa mã toto . Yrome mokaro motye kuhse kuakorehmatorỹko Jezu mana . Tumy zuruneme nymyry mana kypoko xine . Moeze omihpyry poe Ritonõpo maro oturuketõ erohtoh motye kuhse Jezu erohtoh mana . Morararo Ritonõpo nymeropohpyry Moeze a motye kuhse Ritonõpo omiry kasene mana Jezu pokoino : “ Kure oritorỹko ase , ” karyke Ritonõpo a kyya xine .
50001021	Faith	Oty kure ya sero nono po ? Emero motye Kyrixtu kure ya mana . Naeroro toorihse jahtao kurehxo exĩko ase imaro exikehpyra jexiryke .
50001006	Faith	Naeroro ynara enetupuhnõko ase , okurohtao xine erohnõko mã Ritonõpo . Tyrisenã sã oritorỹko mana . Pake toerohpitose ynororo . Erohkehpyra mana opoko xine , Jezu Kyrixtu oepyry ropa ponãmero . Tooehse ropa Jezu ahtao rokẽ toerohtoh poko otyhkãko mã Ritonõpo .
62005020	Faith	Ynara zuaro roropa sytatose , Ritonõpo mũkuru tooehse kyya xine tuaro kuehtohkõme , Ritonõpo waro roropa kuehtohkõme . Ritonõpo nymyry maro sytatose . Imũkuru maro roropa sytatose , Jezu Kyrixtu maro . Mokyro mã Ritonõpome nymyry . Mokyro maro orihpyra exĩko sytatose jumãme .
45012018	Recommendation	Yronymyryme ehtoko osepeme oehtohkõme imehnõ maro , oxiehno pyra oehtohkõme toto maro , emero porehme .
58010023	Faith	“ Kure oritorỹko ase , ” tykase Ritonõpo exiryke , kure typoetory rĩko mana , tõmihpyry onurumekara exiryke . Moro poko imehnõ zuruxĩpo , nary rokene , kara sehtone . Kypynanopyrykõ seraximatone , tõmihpyry omipona Ritonõpo ehtoh enetuputyryke kyya xine .
43014027	Grace	— Torẽtyke pyra oripotorỹko ase . Torẽtyke pyra ypoe exĩko matose . Jenetupuhpynõ poe torẽtyke pyra exipyra matose . Ypoe rokẽ torẽtyke pyra exĩko matose . Torẽtyke pyra ehtoko . Emynyhmara roropa ehtoko . Oserehpyra roropa ehtoko .
47005006	Faith	Naeroro oserehpyra sytatose zuaro kuexirykõke . Sero kuokokõ ao ro kuahtao xine omõpyra sytatose Kuesẽkõ esaka .
43012047	Grace	Jomiry etãko matose . Yrome jomipona pyra awahtao xine oemara xine ase . Ãpiakase xine pyra oepyase . Yrome okurãkase xine oepyase .
62003012	Sin	Kaĩ sã pyra sehtone . Iirypyrymãkõ esẽ poetoryme kynexine . Takorõ totapase eya . Oty katohme takorõ totapase nae eya ? Iirypyryme toexiryke . Yrome zakorõ kure rokẽ kynexine .
66016020	Description	Ahmõta emero osenepyra toehse , ypy tõ roropa tonahse .
58011012	Description	Orihsasaka Aparão kynexine repe . Yrome tuhkãkõ tamurume toehse ynororo . Ipakõ tuhke toehse , xirikuato tuhke exiry sã kapu poko , isawã tuhke exiry sã roropa tuna konõto ehpio .
54001017	Faith	
66014007	Faith	Ynara nase opore : — Ritonõpo zuno ehtoko , kure rokẽ tyritoko roropa . “ Kure mase imehxo , ” kahtoko eya , sero põkõ apiakatoh toehse exiryke porehme . Naeroro oesekumurukõ po oporohtoko Ritonõpo ẽpataka , “ Kure mase , ” katohme eya . Kapu rihpõme ynororo , nono tõkehko rihpõme , tuna konõto roropa iporiry tõkehko emero rihpõme mana .
44006001	Description	Morarame Jezu poetory tõ tuhke tomãse ahtao kyreku tomo a juteu tõ tykerekeremase . — Oty katoh juteu tõ pyxiamõpyamo a rokẽ tõsẽ ekarõko toh nae ? Kyya xine onekaropyra mã toto , tykase toto .
60002021	Grace	Tymenekase matose Ritonõpo a oetuarimatohkõme roropa Kyrixtu sã oehtohkõme . Osemazuhme Kyrixtu toetuarimase omyakãkõme , okurãkatohkõme , apotoimo htaka ytopyra oehtohkõme . Toetuarimase ynororo iirypyryme pyra tahtao ro . Mame tymenekase matose Ritonõpo a isã oehtohkõme .
53003010	Recommendation	Amaro xine yna ahtao ynara ynanase oya xine , toerokuru se pyra exikety anautuhmanohpopyra ehtoko , onykohmara roropa ehtoko , ynanase .
43003016	Grace	Ritonõpo sero nono põkõ pyno ipunaka . Morara exiryke Tumũkuru toirõ tonehpose eya , emero porehme enetupuhtohme tosẽkõme , orihpyra ehtohme , jũme imaro ehtohme .
44019015	Description	Yrome joroko a tozuhse toto : — Jezu waro ase , Pauru roropa . Yrome awaro xine pyra ase , tykase joroko eya xine .
66019019	Violence	Morarame onokyroimo enease sero põkõ tuisary tõ maro typoetory tõ soutatu tõ maro . Tõximõse toh nexiase etonatohme kawaru po ytokety maro ipoetory tõ maro , enara .
44027002	Description	Morarame moroto Sezarea po ynanotyriase Ataramitiu poe aepyhpyry wapu aka , Azia pona yna ytotohme , Arixtaku maro . Mokyro Tesaronika pono , Masetonia põ pono .
58013003	Recommendation	Wenikehpyra ehtoko roropa Jezu poetory tõ poko ãpuruhpyry tao toto ahtao . Toto poko emynyhmatoko ãpuruhpyry tao oexirykõ samo . Etuarimaketõ poko emynyhmatoko roropa toto emynyhmatoh saaro . Toto pyno ehtoko .
51003017	Recommendation	Emero rokẽ ahtao Kuesẽkõ Jezu omipona ehtoko . Emero poko oturutoko imaro . Imehnõ maro õtururukohtao oturutoko Jezu netaryme samo . Typynanohse oexirykõke Jezu a : “ Kure mase , Ritonõpo , ” kahtoko Kumykõ Ritonõpo a .
48006006	Recommendation	Tamorepase awahtao xine Ritonõpo omiry poko , ãmorepanekõ epehmatoko omõkomorykõ ke . Morara awahtao xine toto akorehmãko matose .
44007005	Description	Ritonõpo onesaripopyra Aparão a repe . Yrome ynara tykase ynororo eya : “ Sero imeĩpo ekarõko ase oya oesaryme , oesahpyo apakõ esaryme roropa toorihse awahtao , ” tykase Ritonõpo Aparão a tumũkue pyra ro ahtao .
44007019	Description	Kytamurukõ tonekunohse eya . Tyyryhmase toto eya . Toto zehno toehse ynororo toto emamyryke . Imũkurukõ typahpose eya nakuaka .
43020003	Description	Morarame Peturu tõ toytose Jezu poetory imepỹ maro tururume , Jezu ekepyry esahpyry enese .
44024016	Faith	Ritonõpo jenẽko mana . Ahno roropa jenẽko . Kokoro rokẽ erohnõko ase iirypyryme pyra jehtohme , tykase ynororo .
65001013	Description	Pohkane konõto sã roropa mã toto tuna konõto kuaõ samo . Ãtaryka arõko pohkane , isawã xikuromãkomo . Moro sã mokaro rypyry osenẽko . Xirikuato ytoytoketyme toehse ahtao , moro sã mã mokaro exĩko . Toto esary menekãko Ritonõpo mana , mya xinukutumao , jũme toto ehtohme moero .
48001012	Description	Ahno a pyra tamorepase ywy Kyrixtu poko . Jezu Kyrixtu a rokẽ tamorepase ywy , typoko .
45007005	Sin	Kypenetatopõpyrykõ xihpyry poko kuahtao xine , kyyrypyrykõ poko ehse kymarokomo . Mame : “ Morohne poko pyra ehtoko , ” karyke Ritonõpo a , tynymeropohpyry ae , itamurumehxo kyyrypyrykõ poko se sexiatose . Yrome kyyrypyrykõ onurumekara kuahtao xine ameke rokẽ exĩko sytatose Ritonõpo a toorihse kuahtao xine .
54002007	Faith	Morara exiryke ymenekase Ritonõpo juteutõkara tuarõtanohneme jehtohme . Toto amorepaneme jaropoase , Jezu ekarotohme eya xine , tosẽkõme Jezu enetupuhtohme eya xine , zae ehtoh waro toto ehtohme . Morara karyhtao ya ajohpe pyra ase , zae rokẽ osekarõko ase .
62003024	Faith	Ritonõpo omipona exiketõ imaro mana . Onurumekara roropa Ritonõpo mana . Kymaro xine aexiry waro sytatose Tuzenu tokarose kyya xine exiryke .
46010024	Recommendation	Osepyno rokẽ pyra ehtoko . Imehnõ pyno ehtoko roropa . Kykyryrykõ poko rokẽ kuahtao xine imehnõ motye kuehtohkõme popyra sytatose .
45012016	Recommendation	Imehnõ Jezu poetory pyno ehtoko emero porehme . Epyrypara ehtoko . “ Imehnõ motye kure ase , ” kara ehtoko . Osepeme ehtoko tymõkomokãkara maro . “ Imehnõ motye tuarohxo ywy , ” kara ehtoko roropa .
49004031	Recommendation	Tohne oehtopõpyrykõ irumekatoko . Oorypyrykõ poko openetatohkõ roropa irumekatoko . Imehnõ zehno oehtohkõ roropa irumekatoko . Opore imehnõ onurupyra ehtoko . Imehnõ onykerekeremara ehtoko . Imehnõ ryhmary se pyra ehtoko .
51001025	Faith	Ritonõpo poe Jezu enetupuhnanõ akorehmaneme ase . Eya tyrohmanohpose ywy ãkorehmatohkõme . “ Jomiry kurã poko imehnõ amorepako emero pata tõ poro , ” tykase ya .
66001014	Description	Zũsety karimutume nexiase , mauru samo , akurũ sã roropa karimutume . Enuru zemime nexiase apoto samo .
47004015	Grace	Naeroro etuarimãko ynanase Jezu Kyrixtu ekarory poko oya xine . Morarame typyno xine Ritonõpo ehtoh enetuputyryhtao imehnomo a tuhkehxo kure Ritonõpo rĩko mã toto : “ Kure mase , Ritonõpo , ” ãko mã toto . Imehxo Ritonõpo ekarõko mã toto .
43006056	Faith	Upũ tonahse oya xine ahtao umunuru maro ymaro exĩko matose . Ywy roropa amaro xine exĩko ase okurohtao xine .
43011027	Faith	— Ỹ , enetupuhnõko ase . Omoro mase Ritonõpo nymenekahpyry yna kurãkaneme . Omoro mase ynaneraximahpyry . Ritonõpo nenehpohpyryme mase sero nono pona , tykase Maata Jezu a .
44002042	Faith	Morarame kokoro rokẽ tõximõse toto Jezu omiry etatohme , Peturu tomo a ekarory etatohme . Kure tõturuse toto . Oximõme tõtuhse toto . Kokoro rokẽ tõturuse roropa toto Ritonõpo maro .
58001009	Grace	Zae ehtoh se mase te , zae pyra ehtoh se pyra roropa mase ipunaka . Morara exiryke kymenekase , tãkye ipunaka oehtohme imehxo oehtohme roropa , imehnõ motye kuhse oehtohme , ” tykase Ritonõpo Tumũkuru a .
44012002	Violence	Tiaku tuhkase eya , João rui .
55002016	Recommendation	Ritonõpo waro pyra exiketõ omiry poko pyra exiko , Ritonõpo zamaro pyra toto omiry exiryke . Mokaro omiry etananõ mã iirypyrymehxo exĩko toh mana .
62003015	Sin	Imepỹ zehno ahtao otapato ehtoh saaro . Otapatõme toexiryke orihketyme roropa mana , Ritonõpo esaka ytopyra mana .
43021015	Faith	Morarame tõtuhkehxĩpo xine ynara tykase Jezu Ximão Peturu a , ( João mũkuru Peturu kynexine ) . — Ximão , moxiã motye ypyno mahno ? tykase Jezu . — Ỹ , opyno jexiry waro mase , tykase Peturu Jezu a . — Ypyno awahtao ypoetory tõ pyno exiko . Kaneru esẽ toky tõ poenõ pyno ehtoh sã poetohti pyno exiko , tykase Jezu eya .
46012008	Grace	Tyjamitunuru ekarõko toitoine typoetory tomo a emese kure toto ehtohme zae omi ekarory poko imehnomo a . Imehnomo a tyjamitunuru ekarõko mana emese kure toto ehtohme imehnõ amorepary poko Ritonõpo omiry poko , zuaro toto ehtohme .
44007013	Description	Morarame toytozomose toto ahtao Joze tõsenepose turui tomo a . Tyekyry tõ tonepose Parao a eya .
60003010	Recommendation	Ynara tymerose Ritonõpo omiryme : “ Sekese oehtohkõ se awahtao xine , oseahmarykõ se roropa awahtao xine , omi xihpyry poko pyra ehtoko . Ajohpe pyra ehtoko roropa .
44004032	Description	Morarame Jezu poetory tõ oximõme toehse , omomỹke pyra toh kynexine toenupunarykõke imehnõ poko .
46015003	Grace	Ynetahpyry Jezu Kyrixtu poko ekaroase oya xine . Imehnõ omiry emero motye kuhse kure moro omi mana . Kyrixtu kynorihne kyyrypyrykõ epehpyryme , Ritonõpo omihpyry ae ro .
66018024	Violence	Papironia põkõ tuãnohse kynexine urutõ kõ totapase eya xine exiryke , Ritonõpo poetory totapase roropa eya xine , imehnõ totapase roropa sero nono põkõ eya xine , enara .
44013048	Faith	Morara kary etaryke tyya xine tãkye toehse toto , juteutõkara . — Kure mã Ritonõpo omiry yna a , tykase toto . Mame Ritonõpo napoihpyry tomo a Jezu tonetupuhse tosẽkõme . Ipoetoryme toehse toto .
66022020	Description	Ynara ãko mã morohne poko otuarõtanohnekomo : — Okynã pyra oehnõko ropa ase , ãko . Ah noehno ropa . Osehko ropa Tamuxi Jezu , yna esẽme oexiryke .
50004009	Recommendation	Ya ãmorepatopõpyrykõ omipona ehtoko . Jomiry ke kuamorepatosene . Zae jehtopõpyryke roropa kuamorepatosene . Morarame torẽtyke pyra oritorỹko Ritonõpo mana . Amaro xine exikehpyra roropa mana .
53003015	Recommendation	“ Zehnotokõ mokaro , ” kara ehtoko toto poko . Oekyrykõme mokaro tyritoko akorehmatohme oya xine yna omipona toto ehtohme ropa .
51002008	Recommendation	Tomeseke ehtoko typoetoryme oripopyra xine imehnõ ehtohme . Otarãme okuhtorỹko mã toto ahno namorepatopõpyry ke oenekunohtohkõme repe . Kytamurukõ omihpyry poko ãmoreparykõ se mã toto Ritonõpo se pyra aexityã omihpyry poko roropa repe . Toiparo rokẽ ãmorepatorỹko mã toto . Aomirykõ omipona pyra ehtoko Kyrixtu poe pyra toto exiryke .
50003014	Faith	Tururume ytokety topohme ytõko axiny osema etyhpyry pona , osemazuhme toeporehkatohme , “ Kure mase , ” kary etatohme tyya . Mokyro sã jexiry se ase . Toiro se rokẽ ase . Ritonõpo omipona se ase yronymyryme , “ Kure mase , ” kary etary se jexiryke Ritonõpo a sero etyhpyry po . Mame jũme imaro exĩko ase kapu ao toahmase jexiryke Kyrixtu a . Jũme imaro exĩko ase Jezu Kyrixtu enetuputyryke ya .
56002014	Faith	Mokyro tõsekarose toorihtohme kymyakãkõme , kyjamihtanohtohkõme , kyyrypyrykõ poko pyra kuehtohkõme , kukurohtao xine kukurikatohkõme roropa , ipoetoryme nymyry kuehtohkõme , mãsa rokẽ pyra aomipona kuehtohkõme .
43005024	Faith	— Zae rokẽ ase ynara karyhtao , jomiry etananõ mã jenehpohpõ enetupuhnõko mã toto . Orihpyra exĩko roropa mã toto jũme . Toto onemapopyra Ritonõpo mana apoto htaka . Pake ro mã Ritonõpo a typoenõme tyrise toto . Orihpỹme tyrise toto eya , tykase Jezu eya xine .
66021015	Description	Mame Ritonõpo nenyokyhpyry , ymaro oturukety , nae nexiase mosa ehtoh kuhtopo , zumo pata ehtoh kuhtohme , omõtopo , apuru , enara ikuhtohme .
50003019	Sin	Typenetatohkõ poko se rokẽ mã toto . Ritonõpo oneahmara mã toto . Ihximyra mã toto tyyrypyrykõ kahpyry poko . Ipoko epyrypãko mã toto kure ehtoh poko samo . Senohne poko osenetupuhnõko mã toto , onenetupuhpynõ penetatoh poko tõkehko osenetupuhnõko mã toto . Naeroro ameke rokẽ exĩko mã toto Ritonõpo a . Etuarimatoh taka omõnõko mã toto .
54003006	Sin	Jezu poetoryme exisenã ahtao , mokyro imehnõ amorepaneme onyripyra exiko , exisene aexiryke . Imehnõ amorepaneme tyrise ahtao otarame ynara ãko mana : “ Kure ywy , iirypyryme pyra , mokã sã pyra ase , ” ãko mana . Morara karyke eya iirypyryme exĩko mana . Mame popyra mokyro ekarõko Ritonõpo mana popyra joroko tamuru ekarotopõpyry saaro .
65001003	Recommendation	Wekyry tomo , opyno xine ase . Apitoryme pape merory se exiase kukurãkatopõpyrykõ poko . Yrome Ritonõpo se pyra exiketõ xiaro . Omatome tooehse toto . Ritonõpo omiry kurã Jezu Kyrixtu poko tyorõmãko mã toto . “ Kure kyyrypyrykõ poko ro kuahtao xine , ” ãko toh mã repe . Ajohpe rokẽ mã toto morara karyhtao eya xine . Tyyrypyrykõ poko toto . Jezu Kyrixtu rumekãko roropa mã toto . Toiro Jezu Kyrixtu mana Kuesẽkomo , Kypynanohnekomo . Yrome : “ Yna Esẽ kara mokyro , ” ãko mã toto , ise pyra toexirykõke . Pake mokaro wãnopyry poko tymerose Ritonõpo omiryme .
44004002	Description	Peturu tõ tyenonohse eya xine imoihmãkõ amoreparyke eya xine : “ Jezu tõsemãse ropa mana toorihxĩpo , ” karyke eya xine .
66018005	Sin	Kaetoko sã iirypyry mana , ypy sã konõto . Naeroro inyrihpyry xihpyry poko wenikehpyra Ritonõpo mana .
43004046	Description	Mame Kana pona toytose ropa Jezu Karirea rãnaõ pona uwa eukurume tuna anyhtanohpotopõpyry pona tyya . Moroto kowenu poetory mũkuru kure pyra kynexine Kapanaũ po .
45012011	Recommendation	Yronymyryme erohtoko . Akĩme pyra ehtoko . Kuesẽkõ omipona ehtoko yronymyryme . Tãkye ehtoko aomipona oexirykõ poko .
60001008	Faith	Jezu Kyrixtu onenepitopyra matose yrome ipyno matose . Onenepyra ro matose seromaroro yrome enetupuhnõko matose . Naeroro atãkyemãko matose ipunaka . Ãtãkyemarykõ kapuaõkõ tãkye exiry sã mana , ekuhpỹme sã mana tãkye kuhse oexirykõke .
62004013	Grace	Mame Ritonõpo maro kuexirykõ waro sytatose . Kukurohtao xine aexiry waro roropa sytatose Tuzenu tokarose kyya xine exiryke .
43019029	Description	Moroto kynexine kasana taõke uwa eukuru ikataĩ exikety ke . Morarame mauru panõ tyrise myxiry potyry pokona , moro eukuru anỹtohme , Jezu ohpatohme .
51001013	Grace	Tyyrypyrykõ poko exiketõ esẽme joroko tamuru mana . Ipoetory tõ iirypyryme mana . Tyyrypyhpyke sexiatose roropa . Joroko tamuru omipona sexiatose . Yrome kypynanopyatose ropa Ritonõpo , Tumũkuru poetoryme kuehtohkõme . Tumũkuru pyno ipunaka Ritonõpo mana .
45016017	Recommendation	Wekyry tomo , ynara kary se ase oya xine . Tomeseke ehtoko tyorõ poko ãmorepanekõ poko . Ãmorepatopõpyrykõ tyorõmary se mã toto . Oseosezuhnõko mã toto oxiehno Jezu poetory tõ ritohme . Jezu enetuputyry rumekapory se mã toto imehnomo a . Ãmorepatopõpyrykõ rumekapory se mã toto . Naeroro mokaro maro pyra ehtoko .
45012007	Recommendation	Imehnõ akorehmaneme tyrise kuahtao xine Ritonõpo a , sakorehmatone toto . Imehnõ amorepaneme tyrise kuahtao xine eya , samorepatone toto .
43016023	Faith	— Morarame Ritonõpo Zuzenu tooehse ahtao , ya onekaropopyra matose . Etatoko pahne , topohme rokẽ ekaropõko matose Papa a . Morarame oya xine emero ekarõko mana jomi poe ekaroporyhtao oya xine .
66021019	Description	Pata apuru apõ emepory nexiase topu kurãkomo typyne exiketomo . Moro pata apuru apõ nymyry topu kurã nexiase jasape . Epo tyoro topu kurã sapira nexiase . Jeuraono akata nexiase . Asakoropane aehtoh ropa ezemerauta nexiase .
59004017	Sin	Kure imehnõ riry waro awahtao xine , yrome kure toto onyripyra oekuretyrykohtao iirypyryme matose Ritonõpo a .
66019005	Faith	Morarame Ritonõpo apõ poe omi etase ropa . Ynara nase : — “ Kure mase , Ritonõpo , ” kahtoko Kuesẽkomo a , ipoetoryme awahtao xine , emero porehme , tuisa tomo , tuisame pyra exiketõ roropa . “ Kure mase , ” kahtoko Ritonõpo zuno exiketomo , tykase .
47005002	Faith	Seromaroro pusuh ãko sytatose , kuokokõ kapuaõ peneryke . Typenekehse sã sytatose kupũkõ poko sero po . Upo amururu sã kuokokõ kapuaõkõ se sytatose .
48006004	Recommendation	Osenetupuhtoko ãmoreme xine zae oexirykõ poko . Zae nymyry awahtao xine Kuesẽkõ nyripohpyry poko , tãkye exĩko matose onyrihpyrykõ poko . Mame ynara kara roropa ehtoko : “ Ynyrihpyry rokẽ kure . Imehnõ nyrityã motye , ” kara ehtoko onyrihpyrykõ poko .
46007036	Recommendation	Asakoro ro orutua , nohpo , enara torẽnarykõ se toehse tahtao xine , yrome ynara karyhtao tyya xine : “ Oximaro pyra ekurehnõko sytase , ” ãko otarame toh mana . Yrome ynara toto amorepãko ase , otarame õpenehpyrykõ maro pyra awahtao xine zae pyra exĩko matose . Morara exiryke õpenehpyrykõ se ro awahtao xine yronymyryme oerẽnarykõ kure mana imaro . Iirypyryme pyra matose morara awahtao xine . Kurehxo opytarykomo .
43016002	Violence	Tãtamorepatohkõ tae otũtanohpotorỹko ropa imehnõ mana . Morarame okynã pyra oetaparykohtao : “ Ritonõpo akorehmãko sytatose . Aomi poe toto etapãko sytatose , ” ãko toh mã repe oetaparykohtao .
66015001	Description	Morarame imepỹ osenuruhkatoh konõto enease kapu ao , Ritonõpo nenyohtyã 7mãkõ enease 7me tyrohsemyimo maro , etuarimatoh konõto maro . Imehnõ wãnohtoh moro etyhpyrymano . Iirypyrymãkõ zehno Ritonõpo ehtoh etyhpyry moro .
43018023	Description	Yrome ynara tykase Jezu eya : — Azahkuru jahtao , oty azahkuru kynahko ? Azahkuru jehtoh ekaroko moxiamo a etatohme . Yrome zae rokẽ jomiry ahtao jẽtãmara exiko , tykase Jezu soutatu a .
50004003	Recommendation	Oya roropa jakorehmane ynara ãko ase , mokaro nohpo tõ zuruko , Ewotia , Sỹtyke , enara , oxiehno pyra toto ehtohme ropa . Itamurume toerohse toto ymaro Jezu poko imehnõ amorepary poko . Keremẽti roropa toerohse ymaro , tuhkãkõ jakorehmananõ maro . Mokaro esetykõ tymerose Ritonõpo papẽ poko nase , jũme Ritonõpo maro toto ehtohme .
66016006	Sin	Ritonõpo poetory totapase eya xine . Urutõ kõ totapase roropa . Naeroro toto etapãko roropa mase . Zae ro tynyrihpyrykõ epehpyry apoĩko mã toto , tykase .
45006002	Sin	Arypyra . Morara kara ehtoko . Aorihtyã ekepyry oseremara mana . Mokyro saaro sytatose , kyyrypyrykõ poko pyra , Kyrixtu enetuputyryhtao kyya xine kuesẽkõme .
66017011	Violence	Mame mokyro onokyroimo , isene ehxĩpo , isene pyra toehse ropa tuisame 8mãme exĩko mana . Osemazuhme aporo 7mãme nexiase . Imeĩpo mokyro tonahkasẽme exĩko mana .
48004030	Recommendation	Yrome ynara tymerose roropa Ritonõpo omiryme : “ Anamoto aropoko ropa atapyĩ tae , imũkuru maro . Mokyro mũkuru mã omõkomory esẽme pyra mana . Opyty nymyry mũkuru rokẽ mã omõkomohpyry esẽme exĩko , ” tykase Ritonõpo Aparão a .
54006009	Sin	Yrome tymõkomoke se kuahtao xine , xiaxiake kypenetarykõke joroko tamuru nukuhtatoh taka omõnõko sytatose . Kuesẽkõ enetupuhkehnõko sytatose . Kuamoreme xine ryhtãko sytatose .
66017016	Violence	Morarame iretyry 10mãkõ onenetyã onokyroimo kyryryme , mokaro mã nohpo zehno exĩko , mokyro emero rokẽ poko aexihpyry zehno exĩko mã toto . Mame imõkomory arõko mã toto emero porehme . Tupoke pyra inomõko mã toto . Ipũ õnõko mã toto . Mame jahkãko toh mana enahkatohme .
46008003	Faith	Yrome typyno exiketõ waro Ritonõpo mana .
45003009	Sin	Morarame otarame ynara ãko matose : “ Juteume kuexirykõke kurehxo sytatose , juteutõkara kure hkopyra toh mana , ” ãko otarame matose repe . Arypyra , pake kuuruatose moro poko . Juteu tõ sã juteutõkara mana . Tyyrypyhpyke sytatose oxisamo . Kyyrypyrykõ rumekary waro pyra sytatose .
44007041	Sin	Moroto tahtao xine pui mũkuru panõ tyrise toto a . Morarame kaneru tõ totapase eya xine uuru risẽ ẽpataka , “ Kure mase , ” katohme tyya xine . “ Kuesẽkõme mose ro nase , ” tykase toto . Tãtãkyemase toto tynyrihpyrykõ poko .
66009020	Sin	Morarame ahno akoĩpyry , orihpyra exiketõ tynyrihpyrykõ onurumekara toh nexiase . Joroko tõ omipona exikehpyra toh nexiase . Tynyrihpyrykõ Ritonõpo myakãme roropa tyrise eya xine , uuru risemy , parata risẽ roropa , metau risemy , topu risemy , wewe risemy , enara . Yrome osenuhmara mã toto , otato pyra roropa . Xikihme toytory waro pyra roropa mã toto .
47005011	Faith	Morara exiryke yna epehmary Ritonõpo a waro yna exiryke zuno ynanase . Naeroro yronymyryme imehnõ amorepãko ynanase , enetupuhtohme eya xine . Toto amorepãko ynanase epehpyry apoitohme pyra . Yna kurohtao enẽko Ritonõpo mana . Kure yna ehtoh waro mana . Zae jehtoh waro oehtohkõ se roropa ase .
49002003	Sin	Mokaro sã sexiatose , Jezu onenetupuhpynõ samo . Kypenetatohkõ poko rokẽ sexiatose . Kyyrypyrykõ poko roropa sexiatose . Kuosenetupuhtohkõ ae kypenetatohkõ poko sexiatose . Ritonõpo nuãnopyryme roropa sexiatose , apotoimo htaka taroposãme roropa sexiatose .
44002040	Recommendation	Morarame Peturu toto zurune itamurume Jezu poko . Otuhparo turuse toto : — Emero iirypyryme matose . Iirypyryme oexirykõ se pyra Ritonõpo mana . Naeroro oorypyrykõ irumekatoko awãnohpyra xine Ritonõpo ehtohme , tykase Peturu eya xine .
45008013	Faith	Ynara exiryke , openetatohkõ xihpyry poko awahtao xine nuriame exĩko matose Ritonõpo a . Yrome ynara karyhtao oya xine : “ Ritonõpo Zuzenu a jakorehmaryke , yyrypyry poko pyra ase . Kure rokẽ ehtoh rĩko ase , ” karyhtao oya xine jũme Ritonõpo maro exĩko matose , toorihse õkokõ ahtao .
45010011	Faith	Ynara tymerose Ritonõpo omiryme : “ Jenetuputyryhtao oya Oesẽme atasamara exĩko mase , ” me tymerose Ritonõpo omiryme .
45001008	Faith	Jezu Kyrixtu toorihse exiryke kyyrypyrykõ epehpyryme , Ritonõpo ẽpataka oturũko ase opoko xine . Tãkye ase opoko xine : “ Jezu tonetupuhse Roma põkomo a , ” kary etaryke ya . Morara kary etaryke imehnomo a roropa , tuhkãkomo a tãkye ase . “ Kure mase Papa . Tãkye ase Roma põkõ poko , ” ãko ase opoko xine .
52001004	Faith	Ynara zuaro ynanase , Ritonõpo opyno xine mana . Tymenekase eya matose . Typoenõme tyrise eya matose .
60004008	Recommendation	Imehnõ pyno ehtoko yronymyryme . Imehnõ pyno oexirykõ kure kuhse Ritonõpo a . Imehnõ pyno awahtao xine iirypyrykõ poko wenikehnõko matose .
44027001	Description	Morarame toepohnohse tahtao xine : — Saropotone Itaria pona , tykase toto . Mame Pauru tokarose Juriu a , imehnõ ãpuruhpyry taõkõ maro , wapu ae toto arotohme Itaria pona . Juriu sajẽtu , Aukuxtu poetory . Pauru maro ynanytoase .
66015003	Faith	Eremiãko roropa toh nexiase Moeze , Ritonõpo poetory nymerohpyry ae . Kaneru mũkuru poko eremiãko roropa toh nexiase . Ynara nase toto : “ Papa Kapuaono , Ritonõpo imehxo mase . Onyrityã kure kuhse mana . Orẽpyra mase . Pata tamuru esẽ mase . Zae mase . Ajohpe pyra mase onyrityã poko .
60002002	Faith	Ynara ãko Ritonõpo omiry roropa : “ Opyno xine Oesẽkõ mana . Moro waro matose toehse , ” ãko . Naeroro Ritonõpo omiry se ehtoko poeto enurusenã samo , suhsu se poeto ehtoh samo , tuãtatohkõme . Iirypyryme pyra aomiry mana . Poeto ẽ typoenõ ohpãko zuãtatohme . Moro saaro aomiry kure kyritorỹko mana kukurohtao xine . Naeroro aomiry poko openetatoko kokoro rokene yronymyrymehxo Jezu enetupuhtohme oya xine , opynanohtohkõme Ritonõpo a roropa .
66014013	Faith	Mame omi etase ropa kapu ae . Ynara nase : — Ynara imeroko : “ Ritonõpo nyrohmanohpotoh poko erohketõ toorikyrykohtao tãkye exĩko toh mana . ” — Aõ , ajohpe pyra nase , nezukuase Ritonõpo Zuzenu . Oseremãko mã toto toerohkehxĩpo xine . Toerohtamitukõ apoĩko roropa mã toto , nase Ritonõpo Zuzenu .
59001027	Faith	Ynara rokẽ kure mana Kumykomo a , Ritonõpo a : poetõpo tõ pyno kuahtao xine , pytỹpo tõ etuarimaketõ pyno kuahtao xine , kyyrypyrykõ poko pyra kuahtao xine ; morara kuahtao xine , kure sytatose Ritonõpo a .
51002004	Recommendation	Naeroro etatoko pahne , osenekunohpopyra ehtoko ajohpãkomo a . Otarãme imehnomo a mokaro omiry kure repe , yrome zae pyra mã toto . Ajohpe mã toto oenekunopyrykõ se toexirykõke .
66005013	Description	Morarame kapuaõkõ omiry etase emero porehme , nono põkõ omiry maro , aorihtyã ekepyry omiry maro , tuna konõto kuaõkõ omiry maro . Emero Ritonõpo nyrityã omiry etase . Eremiãko toh nexiase . Ynara nase toto tapõ po iporotyhpyry a , kaneru mũkuru a roropa : “ Kure mase , tuisamehxo . Ritonõpo imehxo mase , orẽpyrahxo mase . Jũme orihpỹme mase , ” nase toto .
66008008	Description	Morarame Ritonõpo nenyokyhpyry akorony a turuẽ totose . Mame ypy konõto zatyry enease . Moro ypy tomase tuna konõto kuaka . Tuna konõto zokonaka munu sã tanyhtase .
44007058	Violence	Pata ehpikoxi tarose toto a topu ke etapatohme . Morarame etapatohme tupõkõ tapoipose nuasemano a . Toto zupõ apoihpõ Sauru kynexine .
45015011	Faith	Ynara tymerose roropa Tawi a : “ Kure Kuesẽkõ tyritoko juteutõkara . ‘ Orẽpyra mase Ritonõpo , ’ kahtoko eya emero porehme , ” me tymerose .
45011036	Faith	Ynara exiryke , senohne emero tyrise Ritonõpo a . Ritonõpo poe emero toehse mana . “ Emero motye kuhse kure mase , Ritonõpo , ” katohme eya xine emero tyrise Ritonõpo a . Naeroro : “ Kure mase , Ritonõpo , ” kakehpyra sehtone myarotokorõme .
43001029	Faith	Yrokokoro Jezu oepyry tonese João a . Ynara tykase ynororo : — Kaneru mũkuru kurã etapãko mã toto Ritonõpo maro oturuketomo . Yrome Ritonõpo nymenekahpyry mose ro , kaneru mũkuru sã mose orihnõko mana , nono põkõ rypyry korokatohme .
58011031	Description	Raape orutua kõ poko aexihpyry kynexine repe . Yrome Ritonõpo enetuputyryke tyya Jozue nenyohtyã towomase eya , Jeriko enese toytose toto ahtao . Naeroro typynanohse roropa ynororo Ritonõpo a . Orihpyra tokurehse ynororo Ritonõpo onenetupuhpynõ totapase ahtao .
43010010	Grace	Omato oehnõko mana moro taõkõ ematonanohse , toto etapase roropa , toto enahkase roropa , enara . Yrome tooehse ywy tarona orihpyra ypoetory tõ ehtohme , isene nymyry toto ehtohme .
50003020	Faith	Yrome kuesarykõ kapu ao mana Ritonõpo esao . Moro poe Kuesẽkõ Jezu Kyrixtu oehnõko ropa mana kypynanohnekomo . Tãkye rokẽ sytatose aepyry ropa eraximãko .
45015007	Recommendation	Mame imehnõ Jezu poetory pyno ehtoko , opyno xine Kyrixtu ehtoh samo . Imehnõ Jezu poetory pyno awahtao xine : “ Kure Ritonõpo mana , ipoetory tõ osepyno exiryke , ” ãko mã toto oenerykõke .
44021024	Recommendation	Mokaro maro ytoko tyyrypyrykõ korokaponanõ maro . Oximerehkapoko roropa imehnõ emero awaro ehtohme , opoko : “ Ajohpe , ” kara toto ehtohme , Ritonõpo nymeropohpyry Moeze a omipona oexiry waro toto ehtohme .
45004012	Faith	Morararo juteu tomo , Aparão paryme mã toto , jaĩkõpotapihpyry tysahkase exiryke rokẽ pyra . Aparão paryme mã toto Ritonõpo enetuputyryke tyya xine , enetupuhtopõpyry saaro Aparão a . Tyaĩkõpotapihpyry onysahkara ahtao ro tukurãkase toto Ritonõpo a Aparão kurãkatopõpyry saaro .
44001026	Description	Morarame imenekatoh tapoise toto a , Ritonõpo nymenekahpyry waro toehtohkõme . Morarame Matia a tapoise tymenekatopo , toerohtohme 11mãkõ maro , 12me toto ehtohme ropa .
45004007	Grace	Ynara tymerose Tawi a : “ Tãkye kuhse mokaro mana iirypyrykõ tykorokase exiryke Ritonõpo a . Iirypyrykõ onenepyra toehse roropa Ritonõpo mana .
66011004	Description	Mokaro Ritonõpo omiry ekaronanõ mã asakoro oriwera zoko sã mã toto . Nãparina sã roropa mokaro asakoro . Xikihme mã toto Kuesẽkõ ẽpataka , sero nono esẽ ẽpataka .
59004009	Recommendation	Itamurume iirypyryme matose . Morara exiryke oxitatoko yronymyryme . Oorypyrykõ poko tãkye oehtohkõ irumekatoko Ritonõpo neneryme .
64001011	Recommendation	Konohno , opyno ase . Naeroro iirypyrymãkõ osypoenohno , kurãkõ rokẽ ipoenohko . Kure imehnõ rinanõ Ritonõpo poetoryme mã toto . Yrome tyyrypyry poko exiketõ Ritonõpo onenetupuhpitopyra mã toto .
45004011	Faith	Imeĩpo tyaĩpotapihpyry tysahkapose Aparão a , imehnõ tuarõtatohme ikurãkatopõpyry poko Ritonõpo a . Ritonõpo enetuputyryke eya , tukurãkase ynororo onysahkara ro ahtao . Naeroro emero Ritonõpo enetupuhnanõ tamurume Aparão mana . Juteutõkara roropa tukurãkase mã toto Ritonõpo a tyaĩkõpotapihpyry onysahkara ahtao ro , Aparão kurãkatopõpyry saaro .
45006007	Grace	Toorihse kuahtao xine kyyrypyrykõ poko pyra sytatose , aorikyhpyry samo .
47004010	Faith	Kokoro rokẽ yna ryhmasene toto . Yrome yna orikyry zuno pyra ynanase , Jezu maro yna exiryke . Naeroro Jezu jamitunuru poe isene ro ynanase . Moro enetupuhnõko imehnõ mana yna eneryke tyya xine .
50002021	Sin	Imehnõ mã emero toerohtohkõ poko rokẽ osenetupuhnõko mã toto . Jezu Kyrixtu omiry ekarory poko osenetupuhpyra mã toto . Typoko xine rokẽ osenetupuhnõko mã toto .
58011011	Faith	Ritonõpo enetuputyryke Aparão a toemũkuase tamuhpõme tahtao ro . Ipyty roropa Sara kunumuxime toehse ahtao , kynemũkuane , zae Ritonõpo omihpyry ehtoh tonetupuhse eya exiryke .
43006039	Grace	Mame ynara se mã jenehpohpõ ya , jenetuputyhpõkõ ahpahpory se pyra mã ya . Imeĩpo toto ẽsemãkapory se ropa mã ya emero porehme , aorihtyã tõ ẽsemãkapotoh ropa po .
46008006	Faith	Yrome kyya xine toiro rokẽ Ritonõpo mana , Kumykomo . Emero Rihpõme mokyro mana . Ipoko ehtohme isene sytatose . Toiro roropa Kuesẽkõ mana , Jezu Kyrixtu . Eya senohne emero tyrise . Ipoe isene sytatose .
52003006	Description	Seromaroro Timoteu noepyase ropa oenexĩpo xine . Turuse eya ywy opoko xine : “ Orẽpyra toto Jezu enetuputyry poko . Imehnõ pyno toehse toto . Wenikehpyra toto kypoko . Omuhpe roropa toto kypoko kysaaro , ” tykase Timoteu ya .
60005004	Grace	Kyrixtu Kuesẽkõ Imehxo Exiketyme mana . Kaneru pyno exikety sã kypyno xine mana . Aepyry ropa ahtao , inekarory kurã apoĩko matose . Tuisame oritorỹko roropa mana tymaro . Zae oepehmatorỹko roropa mana typoetory tõ pyno oehtohkõ epehpyryme . Sero põkõ tuisary parimã se mã toto , uuru risẽ se . Moro saaro Jezu nekarory kure oya xine mana , jũme mana enahpyra .
47003012	Faith	Mame Ritonõpo nekarohpyry seromato jũme exiry waro yna exiryke orẽpyra ynanase .
61002012	Sin	Onokyro nae tuosẽme , tõsẽme . Mokaro sã mã mokaro zae pyra imehnõ amorepananomo . Ikuremahnõ sã ytoytõko mã toto . Emero rokẽ poihtõko mã toto onenetupuhpyra toexirykõke , tysã xine pyra exiryke . Onokyro etapary sã toto enahkapõko Ritonõpo mana .
43012006	Sin	Morara tykase ynororo ajoajohpe toexiryke . Tymõkomokãkara pyno nymyry pyra ynororo kynexine . Jezu poetory tinerũ eraseme kynexine , toitoine toto tinerũ touse eya tytinerũme .
62004016	Faith	Ritonõpo kypyno xine exiry waro sytatose , moro tonetupuhse kyya xine exiryke . Toipe Ritonõpo imehnõ pyno ipunaka . Morara exiryke imehnõ pyno kuahtao xine Ritonõpo maro sytatose . Zuzenu roropa kukurohtao xine mana .
44011019	Description	Morarame Exitewão totapase ahtao Jezu poetory tõ atapiaka toepase toto tyyryhmarykõ kurũke . Mame Ritonõpo omiry ekaroryme toytose toto . Penixia pona toytose toto , Xipere pona , Ãtiokia pona , enara . Tyekyry tomo a rokẽ Ritonõpo omiry tokarose eya xine .
54006006	Faith	Yrome Ritonõpo omipona kuahtao xine , tãkye roropa kuahtao xine inekarohpyry poko , tymõkomoke exikety motye sytatose . “ Kure mase ” karyhtao Ritonõpo a kyya xine kure ipunaka mana .
66013007	Violence	Mame Ritonõpo poetory tõ tapoitapoise eya . Yrome mokyro kahpyry onyporemãkapopyra Ritonõpo kynexine aporo . Ritonõpo poetory typoremãkapose eya . Tuisame toehse roropa ynororo , ituakyry esẽme , ahno esẽme , emero tyotyoro omiry ae exiketõ esẽme , emero pata tamuru põkõ esẽme , enara .
60002020	Faith	Oryhmarykohtao oesẽkomo a popyra oehtopõpyry epehpyryme otyme kure oetuarimarykõ eanahtory oya xine nae ? Arypyra . Moro poko kurã onekaropyra ekurehnõko Ritonõpo mana . Yrome kure rokẽ awahtao xine , oryhmarykõ eanahtoryhtao oya xine , tãkye exĩko Ritonõpo opoko xine mana . Kure oritorỹko roropa mana , kure tyriryke oya xine .
58009015	Grace	Morara exiryke Kyrixtu rokẽ Ritonõpo omiry kasenato ekaroneme mana kyya xine . Naeroro kure tyneahmatyã rĩko Ritonõpo mana jũme tõmihpyry ae ro . Kyrixtu kynorihne iirypyrymãkõ pynanohtohme , orihpyra toto ehtohme tyyrypyrykõ epehpyryme . Tyyrypyrykõ poko toh kynexine Ritonõpo omihpyry osemazupu omipona pyra toexirykõke .
45006001	Sin	Kurãkõ onekarokehpyra Ritonõpo mana kyya xine iirypyryme kuahtao xine ro . Naeroro otarame ynara ãko imepỹ mana : “ Morara ahtao kyyrypyrykõ poko ro sehtone , itamurumehxo kypyno xine Ritonõpo ehtoh waro imehnõ ehtohme . ”
49005004	Recommendation	Omi rypyry poko pyra ehtoko , popyra exiryke . Ajoajohpe pyra ehtoko . Imehnõ rypyry poko oturunohtao popyra mana ipunaka . Yrome Ritonõpo a , “ Kure mase , ” kahtoko . Morara kary oya xine kure mana .
66006008	Violence	Mame osenuhmane . Moroto kawaru kynexine , kapaumano . Mokyro po ytokety nexiase esety Orihtopo . Mokyro tokahmase imepyny a , esety Aorihtyã esary . Mame taropose toto sero põkõ etapatohme emero pyra . Asakoropane ahtao toiro totapasẽme toehse eya xine , totonarykõ ke te , tõmirykõ ke , tyrohsẽ ke te , esekatoh tonõ ke , enara .
45004016	Faith	Naeroro omomỹke pyra Ritonõpo mana : “ Kurãkõ ekarõko ase oya jenetuputyryke oya , ” tykase ynororo Aparão a . Toipe Ritonõpo mana , tõmihpyry ae ro mana . Naeroro kurãkõ ekarõko kyya xine mana emero tonetupuhnanomo a , Aparão a ekarotopõpyry saaro . “ Ynymeropohpyry omipona exiketomo a rokẽ kurãkõ ekarõko ase , ” kara Ritonõpo kynexine . Yrome ynara tykase ynororo : “ Jenetupuhnanomo a kurãkõ ekarõko ase emero , ” tykase ynororo . Naeroro Ritonõpo a kytamurukõme Aparão mana , Ritonõpo enetuputyryke kyya xine , enetupuhtopõpyry saaro Aparão a .
44028018	Description	Morarame tõturupose jahtao romano tuisary a jutũtanohpory se ropa nexiase repe , kowenu jetapapopyra exiryke .
45009016	Grace	Naeroro kypyno xine Ritonõpo mana : “ Yna pyno exiko , ” karyke pyra kyya xine . Kypyno xine mana kure kynyrihpyrykõ pokoino pyra roropa . Kypyno xine se Ritonõpo exiryke rokẽ kypyno xine mana .
46010008	Sin	Imehnõ nohpo poko exiry popyra Ritonõpo a mana . Imehnõ orutua poko exiry roropa . Kytamurukõ toitoine nohpo tõ poko toehse ahtao tuhkãkõ toorihse toto , 23 miume toorihse toiro ẽmepyry ae rokene . Naeroro imehnõ pyxiã poko pyra sehtone , imehnõ nio tõ poko pyra roropa sehtone .
45007023	Sin	Yrome ynara enetupuhnõko ase , kure jehtoh poko se jahtao ro yyrypyry poko ase , iirypyryme jexiryke ukurohtao . Ãpuruhpyry taõ sã ase . Ãpuruhpyrytaono tũtara mana tapuruse exiryke ãpuruhpyry tao . Moro saaro kure jexiry poko pyra ase jamihme pyra jexiryke .
58006001	Faith	Morara exiryke itamurumehxo satamorepatone Kyrixtu poko , aomipona kuehtohkõme . Osemazuhme tuhke pyra ãmorepatopõpyrykõ kynexine Jezu enetupuhpitoryhtao oya xine . Ynara ãmorepatopõpyrykõ kynexine , oorypyrykõ rumekary poko oya xine te , Ritonõpo enetuputyry poko ,
46016011	Recommendation	Timoteu onypoihtopyra ehtoko nuaseme ro aexiry poko . Aepyry ropa eraximãko ase kuekyrykõ maro . Naeroro akorehmatoko kure rokẽ aehtohme ropa ya . Tymõkomoke pyra anaropopyra ropa ehtoko owinoino xine .
59002014	Faith	Wekyry tomo , ynara karyhtao imepyny a oya xine : “ Ritonõpo enetupuhnõko ase , ” karyhtao , yrome imehnõ kure onyripyra ynororo ahtao , ajohpe rokẽ mana . Ritonõpo poetoryme exipyra ekurehnõko mana . Ekurãkapopyra mana Ritonõpo a .
43007025	Description	Morarame Jerusarẽ põkõ ynara tykase : — Mose ro etapary se toh nahe ?
43020022	Faith	Morara kaxĩpo puu tykase ynororo toto pona . Ynara tykase eya xine : — Ritonõpo Zuzenu ekarõko ase oya xine . Aomipona ehtoko .
45010003	Sin	Ritonõpo a tukurãkarykõ waro pyra toh mana . Naeroro tamoreme xine toekurãkarykõ zupĩko nexiase toto . Zae sytatose Ritonõpo a enetuputyryke rokẽ kyya xine , moro enetuputyry se pyra nexiase toto .
62005010	Faith	Naeroro Jezu Ritonõpo mũkurume enetupuhnanõ tuarõtãko toto . Zae toexirykõ waro roropa toto tukurohtao xine . Yrome Ritonõpo onenetupuhpynõ ajohpe Ritonõpo ekarõko mã toto Ritonõpo omihpyry Tumũkuru poko onenetupuhpyra toexirykõke , Jezu Ritonõpo mũkurume nymyry onenetupuhpyra toexirykõke .
43014012	Faith	Zae ase ynara karyhtao , jenetuputyryhtao oya xine ynyriry sã tyrĩko roropa matose . Ynyrihpyry motye roropa tyrĩko matose toytose jahtao Papa esaka .
56002009	Recommendation	Ynara kaxiko namotome exiketomo a : “ Oesẽkõ omipona ehtoko . Kure rokẽ erohtoko , oseosezuhpyra roropa .
58012015	Recommendation	Tomeseke ehtoko , Jezu poetory tomo , eramara ropa oehtohkõme Ritonõpo maro ehxĩpo , toeramase ropa ahtao itunety zoko sã exĩko mana . Itunety zoko sã ahtao morararo ahtãko mana , itu ro eperytãko roropa mana . Mame tuhkãkõ iirypyryme exĩko itunety zoko sã toehse mokyro exiryke .
54003007	Recommendation	Imepỹ Jezu poetory amorepane riry se awahtao , kure mokyro ehtoh waro roropa Jezu onenetupuhpynõ ahtao , mokyro tyritoko Jezu poetory amorepaneme . “ Popyra mokyro , ” karyhtao imehnomo a onyripyra ehtoko Jezu poetory tõ amorepaneme . Tyrise ahtao otarame joroko tamuru mokyro poremãkapõko mana .
49004007	Grace	Topehke pyra tynekaroryme tyjamitunuru tokarose Kyrixtu a kyya xine . Emero oxisã pyra repe yrome tõsenetupuhtopõpyry ae ro tyjamitunuru tokarose kyya xine .
66016003	Description	Mame Ritonõpo nenyokyhpyry akorõ a tykasanary tukuãse tuna konõto kuaka . Aorihtyã munuhpyry sã toehse tuna . Tunakuaõkõ kana tõkehko toorihse emero porehme .
49006006	Recommendation	Naeroro toto omipona ehtoko , tonesẽme rokẽ pyra , kure oekarotohkõme rokẽ pyra eya xine roropa . Yronymyryme Ritonõpo omipona ehtoko , Kyrixtu poetoryme oexirykõke .
60003016	Recommendation	Tomeseke ehtoko zae ehtoh poko rokẽ oehtohkõme . Mame ohxirorykõ se imehnõ ahtao ekurehnõko rokẽ mã toto . “ Kyrixtu poetory roropa tyyrypyrykõ poko mana , ” kary se toh mã repe . Yrome zae ehtoh poko rokẽ awahtao xine ehxirõko rokẽ ohxironanõ mana . Mynyhme rokẽ exĩko mã toto .
43006040	Faith	Ynara se mã Ritonõpo . Tumũkuru enery se mã roropa imehnomo a enetupuhpotohme eya xine , orihpyra toto ehtohme jũme . Mame toto ẽsemãkãko ropa ase aorihtyã ẽsemãkapotoh ropa po , tykase Jezu juteu tomo a .
44012023	Violence	Morarame mokaro omiry etaryke tyya Erote zehno toehse Ritonõpo . “ Arypyra ase Ritonõpo rokẽ imehxo mana , ” kara exiryke . Naeroro Erote totapase rahkẽ Ritonõpo nenyokyhpyry a . Moromoro a tuhmokapose . Toorihse .
47001003	Grace	“ Kure mase Papa , ” sykatone Ritonõpo a , Kuesẽkõ Jezu Kyrixtu zumy a . Kypyno xine exikehpyra mana kuetuarimarykohtao ro , Kumykõme nymyry exiryke . Kuakorehmanekõme roropa mana , Ritonõpome toexiryke .
54001006	Sin	Yrome toitoine mokaro a zae ehtoh turumekase . Tahnõko mã toto tõmirykõ poko rokẽ toexirykõke .
45001016	Faith	Kyrixtu omiry poko ihximyra ase . Kyrixtu omiry enetupuhnanõ kurãkary waro Ritonõpo mana emero porehme . Juteu tõ mã tukurãkase osemazuhme tonetupuhse toexiryke eya xine . Seromaroro emero eahmãko Ritonõpo mana ikurãkatohme tyya , tonetuputyryke eya xine .
46003011	Description	Ritonõpo a Jezu Kyrixtu tonehpose xiaro , sero nono pona . Toiro ynororo , imepỹ pyra . Jezu enetuputyryke rokẽ kyya xine Ritonõpo poenõme exĩko sytatose .
49005033	Recommendation	Yrome opoko xine roropa ynara enetupuhnõko ase . Typye exiketyme awahtao xine opyxiãkõ pyno ehtoko osepyno oehtohkõ saaro . Morararo ehtoko nohpo tomo , kure oniokõ tyritoko roropa .
51002013	Grace	Osemazuhme toorihse sã mexiatose . Ritonõpo poko pyra mexiatose ipunaka tyyrypyhpyke oexirykõke , Ritonõpo nymeropohpyry omipona pyra oexirykõke roropa juteutõkarame oexirykõke . Yrome seromaroro õsenetupuhtohkõ tyrisenã sã tyrise ropa Ritonõpo a . Tyrisenã sã matose . Kyyrypyrykõ tykorokase ropa Ritonõpo a emero porehme .
54004014	Recommendation	Ritonõpo Zuzenu otuarõtanohpoase imehnõ amorepatohme . Ekurehpyra exiko toto amorepary poko . Amorepatõme oriase Ritonõpo Zuzenu . Tomarykõ tyrise Jezu poetory tomo a tamuximãkomo a . Ynara tykase toto Ritonõpo poe : “ Mose Timoteu imehnõ amorepaneme exĩko , ” tykase toto Ritonõpo poe . Morarame amorepatõme oriase Ritonõpo Zuzenu .
66021001	Description	Morarame kapu enease tyrisenano . Nono roropa tyrisenã enease . Pakatokõ kapu nono maro osenepyra toehse . Tuna konõto pyra nexiase roropa .
52005016	Recommendation	Atãkyematoko kokoro rokene .
66009006	Description	me nuno aropõko toto . Morara ahtao toorikyrykõ se ahno exĩko repe . Yrome orihpyra mã toto .
52004014	Faith	Ynara enetupuhnõko sytatose , Jezu towõse ropa toorihxĩpo . Naeroro typoetory ekepyã ẽsemãkãko ropa Ritonõpo mana . Toto enehpõko ropa mana Jezu maro , Jezu tonetupuhse eya xine exiryke .
62004015	Faith	“ Jezu Ritonõpo mũkurume nymyry mana , ” kananõ maro Ritonõpo mana . Ritonõpo maro roropa toh mana .
49004022	Recommendation	Naeroro pake Jezu onenetupuhpyra oehtopõpyrykõ irumekatoko . Ãmoreme xine oorypyrykõ poko rokẽ mexiatosene . Moro onurumekara awahtao xine osenekunohnõko rokẽ matose oorypyrykõ poko openetarykõke . Naeroro oorypyrykõ irumekatoko .
43010009	Grace	Kaneru omõtoh sã ase . Omõnõko mã toto , kaneru tomo . Toto onyryhmara mã imehnomo . Tũtãko roropa toto otuhse . Morara exiryke moro sã ase õmõtohkõme . Jenetuputyryhtao oya xine opynanohtorỹko ase . Oewomatorỹko roropa ase , enara .
58011037	Violence	Topu ke totapase toto . Serra ke tuhkohse toto irãnakuroko . Warata ke tuose toto . Kaneru pihpyry tamuruse eya xine tupoke pyra toexirykõke . Tytineruke pyra toh kynexine . Tyhtomase te , tyyryhmase roropa toto itamurume .
62002029	Faith	Kyrixtu kure rokẽ exiry waro matose . Morara exiryke kure rokẽ exiketõ enetupuhnõko sytatose Ritonõpo poenõme .
44013047	Grace	— Ritonõpo yna enehpoase tarona moxiaro amorepase . Ynara nase ynororo yna a : “ Oekarõko ase juteutõkara ezurume oehtohme , imeimehnõ pynanohneme oehtohme sero nono etyhpyry ponãmero , ypoetoryme toto ehtohme , ” nase Ritonõpo yna a , tykase Pauru eya xine .
47004002	Faith	Imehnõ enekunopyry se pyra ynanase . Ajohpe imehnõ anamorepara ynanase Ritonõpo omiry poko . Aomiry onytyoromara ynanase . Zuaro yna exiryke , zae rokẽ toto amorepãko ynanase . Ritonõpo omipona se ynanase ipunaka . Ritonõpo neneryme , imehnõ neneryme roropa , zae yna ehtoh waro emero ehtohme .
44002033	Description	Seromaroro Jezu tuisamehxo tyrise Ritonõpo a . Ritonõpo maro mana . Pake Ritonõpo tõturuse eya : “ Juzenu ekarõko ase oya , ” tykase Ritonõpo . Mame Tuzenu tokarose Jezu a rahkene . Morara exiryke senohne enẽko matose . Õmirykõ ae Ritonõpo omiry etãko matose .
51003010	Recommendation	Tyrisenã sã õsenetupuhtohkõ rĩko Ritonõpo mana aomipona awahtao xine . Tõsenetupuhtoh sã kuosenetupuhtohkõ rĩko Ritonõpo mana . Imeĩpo toehtoh poko tuarohxo kyritorỹko Ritonõpo mana tysã kuehtohkõme , tuaro roropa kuehtohkõme .
43011004	Faith	Moro totase Jezu a ahtao ynara tykase ynororo typoetory tomo a : — Mokyro mã takuruhtase toorihtohme pyra . Ritonõpo a tyjamitunuru enepotohme rokene , Tumũkuru jamitunuru enepotohme roropa : “ Ritonõpo kure , Imũkuru kure , ” katohme imehnomo a .
45001017	Faith	Kyrixtu omiry kutuarõtanohtorỹko mana iirypyrymãkõ kurãkary poko Ritonõpo a , osepune toto ehtohme Ritonõpo kure exiry maro . Jezu enetuputyryhtao kyya xine kukurãkatorỹko mana . Ynara tymerose Ritonõpo omiryme : “ Iirypyrymãkõ kurãkaryhtao Ritonõpo a , orihpỹme exĩko mã toto , tonetupuhse exiryke eya xine . ”
43019017	Description	Toxixihmatoh tarose roropa eya . Toytose toto ypy pona . Ypy esety Upuhpõpo . ( Epereu omiry ae moro esety Koukota kynexine . )
45012006	Faith	Kypyno xine Ritonõpo mana ipunaka . Naeroro tyjamitunuru tyripose eya kukurohtaka xine tyotyoro kuerohtohkõ poko kuehtohkõme Ritonõpo nyrohmanohpotopõpyry poko . Tõmiry poko urutõme Ritonõpo nekarohpyry kyya xine ahtao , moro poko sehtone yronymyryme , Kuesẽkõ enetuputyryke kyya xine .
66004007	Description	Toiro isene exikety kaikuxi tamuru panõ nexiase , reão panono . Zakorõ pui orutua panõ nexiase . Imepỹ ahno ẽmyty panõ nexiase . Imepỹ piano panõ nexiase pohpoh ãko .
49005015	Recommendation	Naeroro tomeseke ehtoko oehtohkõ poko . Tuaro pyra exiketõ sã pyra ehtoko . Tuaro ehtoko .
45010012	Grace	Ahno poko emero morara ãko Ritonõpo mana , oxisã juteu tõ exiryke juteutõkara maro . Ritonõpo sero põkõ Esẽme mana , emero porehme . Naeroro tonetupuhnanõ akorehmãko mã emero , imaro aotururukohtao .
45010004	Faith	Morarame Kyrixtu mã Ritonõpo nymeropohpyry etyhpyryme mana , kukurãkatohkõme . Naeroro Kyrixtu enetupuhnanõ emero kurãkãko Ritonõpo mana Tumũkuru enetuputyryke eya xine .
50004006	Recommendation	Torẽtyke pyra ehtoko . Emero poko oturutoko Ritonõpo maro . Openetatohkõ ekaropotoko eya . Mame : “ Kure mase Papa , ” kahtoko roropa eya õtururukohtao .
46010006	Faith	Morara tyripose Ritonõpo a kutuarõtanohpotohkõme , zae ehtoh waro kuehtohkõme . Tyyrypyrykõ poko typenetase kytamurukomo . Naeroro mokaro sã pyra sehtone , kyyrypyrykõ poko penetara sehtone ipunaka .
66009002	Description	Mame eya joroko tõ eutary totapuruhmakase , eutary konõto . Orexĩto tutũtase itamurume apoto konõto erexĩtory samo . Mame xixi tyarumãse . Kapu roropa xinukutume toehse joroko tõ eutary erexĩtory pokoino .
52004006	Recommendation	Jezu poetoryme oexirykõke , osenekunohpyra ehtoko . Imehnõ pyxiã poko pyra ehtoko . Morara kuuruatose pake : “ Tomeseke ehtoko . Ritonõpo awãnohtorỹko mana imehnõ nohpo tõ poko awahtao xine , ” ynanakene oya xine .
47005017	Faith	Kyrixtu poetoryme exinohtao tyrisenã sã sytatose . Kuehtopõpyrykõ xihpyry tonahkase . Kurã ke rokẽ tymyakãmase .
43005020	Faith	Papa Kapuaono Tumũkuru se ipunaka . Morara exiryke tynyriry tõ enepõko mã Tumũkuru a , ise toexiryke . Imeĩpo Papa mã tyorõ enepõko mã ya senohne motye kuhse õsenuruhkatohkõme .
49004028	Recommendation	Imepỹ mõkomory tomatonanohse oya xine ahtao onematonanohzomopyra ehtoko . Erohtoko tineru apoitohme oya xine , oerohtamitukõme , õkyryrykõ epekahtohme oya xine , tymõkomokãkara akorehmatohme roropa oya xine .
57001022	Recommendation	Morara awahtao osa ikurãkako jesaryme . Otarãme õmihpyrykõ etaryke Ritonõpo a jaropõko ropa mana oya xine . Moro se ase ipunaka .
58013009	Recommendation	Tomeseke ehtoko osenekunohpopyra oehtohkõme ajohpãkõ namorepatoh ke . Kypyno xine Ritonõpo exiryke kure kyritorỹko mana . Moro poko kuosenetuputyrykõ kure , orẽpyra kuehtohkõme kukurohtao xine . Yrome orẽpyra exipyra sehtone juteu tõ omihpyry poko : “ Tõsẽ onõpyra ehtoko , ” katopõpyã poko . Morohne omipona exiketõ toiparo rokẽ morohne omipona toehse toto .
52005012	Recommendation	Wekyry tomo , ynara kakehpyra oya xine ynanase , Ritonõpo omiry poko ãmorepanekõ zuno ehtoko , Ritonõpo nymenekatyãme toto exiryke . Tymenekase Ritonõpo a oesẽkõme toto ehtohme . Tymenekase roropa toto tõmiry poko ãmorepanekõme .
43009022	Description	tykase toto eya xine , juteu tõ esã zuno toexirykõke . Ynara tykase juteu tõ esã exiryke typoetory tomo a : “ Jezu enetupuhnõko ase , Ritonõpo nymenekahpyryme kananõ sutũtanohpotone ropa atamorepatoh tae , ” tykase toto , atae toexirykõke typoetory tõ maro .
50003003	Faith	Yrome mokaro sã pyra sytatose . Kukurohtao xine tukurãkase kuexirykõke . Ritonõpo Zuzenu poe Ritonõpo poko sytatose . Atãkyemãko sytatose Jezu Kyrixtu poetoryme kuexirykõke . Kupũkõ sahkary tõkehko , kuakorehmara xine ipunaka kure kyrirykõ poko Ritonõpo a . Moro waro sytatose .
62003023	Faith	Ynara ãko rokẽ mã Ritonõpo kyya xine : “ Umũkuru Jezu Kyrixtu enetupuhtoko , ” ãko mana . “ Imehnõ pyno ehtoko , ” ãko roropa mana , Kyrixtu namorepatopõpyry saaro .
66013011	Description	Morarame imepỹ onokyroimo tũtary enease nono ae . Tyretyke nexiase asakoro , kaneru mũkuru retyry samo . Yrome aomiry zakareimo konõto omiry sã nexiase .
46014020	Recommendation	Wekyry tomo , poeto sã pyra ehtoko õsenetuputyrykõ poko . Ỹ , oorypyrykomo a tuaro pyra ehtoko poetohti samo . Yrome õsenetuputyrykõ poko zuãtatyã sã ehtoko .
59005013	Recommendation	Oetuarimarykohtao , oturutoko Ritonõpo a . Sekese awahtao xine oeremiatoko Ritonõpo kure exiry poko .
58012012	Recommendation	Naeroro imehnõ ijamihtanohpotoko ropa , typoremãse toto ahtao . Jezu enetuputyry poko akorehmatoko toto zae rokẽ toto ehtohme ropa .
60001017	Recommendation	“ Papa , ” ãko matose , õtururukohtao Ritonõpo maro . Yrome sero põkõ apiakaneme ynororo . Zae kuepehmatorỹko mana kynyrihpyrykõ eneryke tyya . Zae exiketõ epehmãko mana zae toehtopõpyry epehpyry ke . Yrome tyyrypyry poko aexityã epehmãko etuarimatoh ke iirypyrykõ epehpyryme . Naeroro aomipona ehtoko sero nono poro awahtao xine .
58010036	Recommendation	Penekehpyra ehtoko Ritonõpo enetuputyry poko oya xine , aomipona oehtohkõ poko , enara . Mame inekarotyã apoĩko matose . Kure oritorỹko mana : “ Kure oritorỹko ase , ” katopõpyry ae ro .
58011001	Faith	Ritonõpo enetuputyryke kyya xine , kurãkõ eraximãko sytatose . Ekarõko Ritonõpo mana kyya xine . Moro waro sytatose enetuputyryke kyya xine , onenepyra ahtao ro .
49004017	Recommendation	Naeroro Kuesẽkõ omi poe ynara kary se ase oya xine , jomipona ehtoko , yronymyryme . Jezu onenetupuhpynõ sã pyra ehtoko . Toiparo rokẽ Jezu onenetupuhpynõ osenetupuhnõko toh mana .
51002016	Recommendation	Morara exiryke imehnõ nyripotoh onymoipyra ehtoko ynara karyhtao oya xine : “ Mokarohne onõpyra ehtoko te , senohne onẽpyra ehtoko , sero ẽmepyry ae erohpyra ehtoko , Oseahmatoh Nuno Kasenato ae , oserematoh ae roropa , ” karyhtao .
66007015	Faith	Morara exiryke Ritonõpo apõ ẽpataka mã toto . Aomipona roropa toh mana imaro oturutoh tao , saereme , koko , enara . Mame toto ewomãko mana , toto onurumekara roropa mana tapõ po iporotyhpyry .
44020010	Description	Yrome Pauru tyhtose tapyi tae . Tosekumuru po typorohse ynororo aepukahpyry anỹtohme ropa tapory pona . — Oserehpyra ehtoko . Oseremãko ropa nase , tykase Pauru eya xine .
55002010	Faith	Morara exiryke eanahtõko rokẽ ase . Utuarimaryhtao eanahtõko ase , Ritonõpo nymenekatyã kurãkatohme , kysã toto ehtohme . Kukurãkatorỹko Ritonõpo mana Jezu Kyrixtu poetoryme kuexirykõke . Kure rokẽ exĩko sytatose orihpỹme .
60005014	Recommendation	Oseahmatoko osepyno oexirykõ waro emero ehtohme . Torẽtyke pyra oriporykõ se ase Ritonõpo a . “ Papa , torẽtyke pyra opoetory tõ tyriko , ” ãko ase opoko xine , Kyrixtu poetoryme oexirykõke . Enara .
49005021	Recommendation	Imehnõ Jezu poetory omipona ehtoko , kure Kyrixtu ritohme oya xine .
61003017	Recommendation	Wekyry tomo , pohto rokẽ pyra enetupuhnõko matose . Yronymyryme enetupuhnõko matose . Azahkuru imehnõ amorepananõ oepyry waro matose . Naeroro tuaro ehtoko zae omi onurumekapopyra toto ehtohme oya xine . Ritonõpo omiry se pyra mã toto ipunaka .
51003018	Recommendation	Nohpo tomo , oniokõ omipona ehtoko . Jezu poetoryme oexirykõke zae matose oniokõ omipona awahtao xine .
54005020	Recommendation	Mame mokyro zuruko emero totasẽme zomory zuaro aehtohme .
45014013	Recommendation	Morara exiryke imehnõ Jezu poetory tõ onykerekeremara sehtone . Ynara rokẽ osenetupuhtoko , zae rokẽ sehtone imehnõ Jezu poetory tõ neneryme . Morara kuahtao xine : “ Mokyro zae pyra mana , ” kara imehnõ mana kypoko xine . Mãpyra zae pyra ehtoh poko kuahtao xine azahkuru exĩko roropa mã toto kuenerykõke .
45002010	Grace	Yrome kure imehnõ rihpõkomo a , “ Kure mase , ” ãko eya xine mana . Kure toto rĩko Ritonõpo mana . Torẽtyke pyra toto rĩko roropa mana , juteu tõ osemazuhme . Morararo juteutõkara roropa .
58011034	Violence	Apotoimo tozehkapose eya xine te , tõsepynanohse roropa toto zehnotokõ toto wory se ahtao . Jamihme pyra toh kynexine repe , yrome jamihme toehse toto . Orẽpyra toehse toto zehnotokõ soutatu maro toto osetaparyhtao . Mokaro soutatu tõ typoremãkapose eya xine .
48006017	Faith	Taroino oseosezuhno etary se pyra ase , aipotapihpyry sahkary poko . Upũ poko piũmero nase , jetapatopõpyry topu ke . Jezu epetõkara a typitypipohse ywy . Moro eneryke Jezu namotome jenetupuhnõko imehnõ mana .
66018021	Violence	Mame Ritonõpo nenyokyhpyry a topu konõto tanỹse , jamihme exikety a . Moro topu zumo exiry saipe konõto sã kynexine . Mame tuna konõto kuaka moro topu tomase eya . Ynara nase : — Topu tomase ahtao nakuaka axĩ nerỹko mana . Moro saaro axĩ Papironia põkõ enahnõko mana typatarykõ maro . Jũme osenepyra ropa exĩko mã toto .
65001020	Faith	Yrome , wekyry tomo , Jezu tonetupuhse oya xine oesẽkõme . Itamurumehxo enetupuhtoko seromaroro . Emero motye kure Jezu enetuputyry mana . Ritonõpo Zuzenu kyjamihtanohtorỹko mana . Naeroro oturutoko Ritonõpo maro ijamitunuru ke .
45012002	Recommendation	Ritonõpo se pyra exiketõ typenetatohkõ poko rokẽ mã toto . Mokaro ehtoh sã pyra ehtoko . Õsenetupuhtohkõ ikurãkapotoko Ritonõpo a . Õsenetupuhtohkõ tukurãkase ahtao eya , Ritonõpo penetatoh kurã kypoko xine waro exĩko matose , tãkye Ritonõpo riry waro exĩko roropa matose te , zae ehtoh waro roropa matose exĩko .
46015009	Sin	Imehnõ Jezu nymenekatyã osemazuhme mã toto , ymotye tuisame mã toto . Etyhpyryme tymenekase ywy Jezu a typoko imehnõ amorepatohme . Osemazuhme popyra exiase ipunaka . Jezu poetory tõ ryhmase ytoasene . Morara jehtopõpyry poko ehxirõko ase : “ Jezu nymenekahpyryme ase , ” karyhtao ya .
62002015	Recommendation	Jezu onenetupuhpynõ penetatoh poko penetara ehtoko , imehnõ mõkomory poko roropa penetara ehtoko . Jezu onenetupuhpynõ penetatoh poko openetarykohtao Ritonõpo se pyra exĩko matose , Jezu onenetupuhpynõ penetatoh poko openetarykõke .
45002001	Sin	Jepe tomo , imehnõ popyra exiry enetupuhnõko matohu ? Imepỹ ekaroryhtao popyra oya xine , popyra roropa matose , isaaro oexirykõke . Imepỹ rypyry enetuputyryhtao oya xine , mokyro sã tyyrypyhpyke awahtao xine , popyra oehtohkõ waro roropa matose .
48002009	Description	Mame Peturu tõ jenetuputyase , Peturu , Tiaku , João , enara . Jezu poetory imehxo exiketõ mokaro . Ritonõpo poe juteutõkara amorepaneme jenetuputyase toto . Morara exiryke yna emary apoiase toto , Panape maro , tonetupuhse yna erohtoh tyya xine exiryke . “ Amarokõ juteutõkara amorepananõme matose . Morararo ynanase , juteu tõ amorepananõme ynanase , ” nase toto yna a . “ Yrome juteu tõ tymõkomoke pyra exiketõ eneryhtao oya xine , Jezu poetoryme , akorehmatoko toto , ” nase toto ya . Yje , toto akorehmãko ynanase , ase eya xine .
43019023	Description	Morarame Jezu toxixihmase ahtao wewe pokona soutatu tomo a , zuponỹpyry tapiakase eya xine tupõkõme . Asakoropane soutatu tõ kynexine . Mame upo mosã tapoise roropa eya xine ixixĩpyny , tytororo exikety .
45002021	Sin	Yrome imehnõ amoreparyhtao ro oya xine , oorypyrykõ poko ro matose . Imehnomo a ynara ãko matose : “ Imehnõ mõkomory osematonanohtou , ” ãko matose repe , yrome ematonanohnõko roropa matose .
46006019	Faith	Wenikehpyra ehtoko , kuokokõ Ritonõpo Zuzenu esaryme mana . Kukurohtao xine mã ynororo , kyya xine tokarose Ritonõpo a exiryke . Naeroro opũkõ esẽme pyra matose . Ritonõpo rokẽ oesẽkõme mana .
47005014	Grace	Ãkorehmarykõ poko erohnõko ynanase kypyno xine Kyrixtu enetuputyryke yna a . Morara exiryke opyno xine roropa ynanase . Ynara enetupuhnõko ynanase , toiro orutua toorihse kymyakãkõme . Naeroro toorihse sã sytatose imaro .
58003001	Faith	Wekyry tõme matose . Jezu akorõ tõme sytatose , toahmase Ritonõpo a kuexirykõke ipoetoryme kuehtohkõme . Osenetupuhtoko Kuesẽkõ Jezu poko . Tonehpose ynororo Ritonõpo a tymaro oturuketõ tuisaryme aehtohme , kypoko xine aoturutohme Tumy a , tonetupuhtohkõ poko . Ihximyra sytatose roropa Kuesẽkõme Jezu ekarory poko .
44020035	Recommendation	Erokuase onenerykõme , ysã oerohtohkõme jamihmãkõ kara akorehmatohme , rupomãkõ zuzenutanohtohme . Jezu omihpyry a keh wenikehpyra ehtoko , ynara tykase ynororo : “ Ãkorehmarykohtao imehnomo a kure repe , yrome tãkye kuhse exĩko mase imehnõ akorehmaryhtao oya , ” tykase Pauru eya xine .
58013004	Recommendation	Opytarykõ kure mana . Oniotarykõ kure roropa mana zae awahtao xine , tomeseke roropa awahtao xine imehnõ poko pyra oehtohkõme . Imehnõ poko exiketõ wãnohnõko Ritonõpo mana . Imehnõ pyxiã poko exiketõ roropa wãnohnõko mana .
43020005	Description	Moroto tupueh tykase tahtao kamisa tonese eya , okepy zõtỹpyry , eutahpyry ao . Yrome omõpyra ynororo kynexine .
66016018	Description	Mame neneneh tykase , panaikato , konomeru , nono kywyh kywyh tykase , enara . Moino ro ahno ritopõpyry poe ro sero nono kywyh kywyh katopõpyry sã pyra kynexine . Jamihme sero nono kywyh kywyh tykase .
66019010	Faith	Mame imyhtokoxi typorohse ywy , “ Kure mase , ” katohme eya repe . Yrome ynara nase ya : — Arypyra . Asã ywy Ritonõpo namotome rokene . Imehnõ Ritonõpo poetory sã roropa ase . Jezu nekarohpyry zae ehtoh enetupuhnanõme matose . Ritonõpo rokẽ ẽpataka oporohtoko , “ Kure mase , ” katohme eya . Jezu nekarohpyry zae ehtoh enetuputyryke tyya xine pape tymerose urutõ komo a Ritonõpo poe .
46002010	Grace	Yrome moro poko kymarokõ tutuarõtanohpose Ritonõpo Zuzenu a , Ritonõpo nosenetuputyhpyry poko . Tuzenu tonehpose kukurohtaka xine zuaro kuehtohkõme . Emero oneto Ritonõpo Zuzenu mana . Ritonõpo osenetupuhtoh waro mana zuaro pyra imehnõ ahtao ro .
50002029	Recommendation	Naeroro mokyro eahmatoko oesaka xine aytotohme . Tãkye ehtoko imaro ãkorõkõme exiryke , Kuesẽkõ poetoryme exiryke . Morara ehtoko emero Epaporotitu panõkomo a . Kure rokẽ tyritoko toto . Morararo ehtoko emero , Jezu poetory tõ maro . Kure rokẽ tyritoko toto .
51003020	Recommendation	Poetohti , Jezu poetoryme oexirykõke omykõ omipona ehtoko . Asakõ omipona ehtoko roropa . Morara awahtao xine Kuesẽkõ zamaro matose .
47001012	Faith	Tãkye ynanase zuaro yna exiryke zae yna ehtoh poko sero nono po . Amaro xine zae kuhse yna ehtopõpyry poko tãkye ynanase roropa . Topohme yna otururu nexiase amaro xine , zae se yna exiryke amaro xine . Ritonõpo jamitunuru poe morara ynanexiase , kypyno xine Ritonõpo exiryke , yna tuarõnory ke pyra .
43014021	Faith	— Jomiry se nymyry awahtao xine , jomipona roropa awahtao xine ypyno matose . Morara ahtao opyno xine Papa exĩko mana ypyno oexirykõke . Ywy roropa opyno xine exĩko ase . Ypoko otuarõtanohtorỹko ase , tykase Jezu eya xine .
51002023	Sin	“ Tuarohxo mokaro , ” ãko imehnõ mã repe . Yrome Ritonõpo nenyohtyã ke Ritonõpo myakamãko mã toto . “ Kure mase , ” kamexipõko mã toto Ritonõpo nenyohtyamo a . Ynara ãko roropa mã toto : “ Ime pyra kuexirykõke oturusaromepyra sytatose Ritonõpo a . Inenyohtyamo a rokẽ soturutone , ” ãko mã toto ajohpe rokene . Mame tokokõ ryhmãko roropa mã toto , yrome typenetatohkõ onytyoromara mã toto .
64001006	Recommendation	Morara tykase toto , Jezu poetory oximõmãkõ netaryme taro . Amaroino aytorykõ ropa ahtao imepỹ pona tymõkomoke pyra toto anaropopyra exiko . Otytyko ekaroko eya xine , nae oehtoh tonõ ekaroko eya xine . Morara awahtao kure mase Ritonõpo a , aomipona toto erokuruke ,
55002023	Recommendation	Yrome imehnõ omiry ãkorehmara mana Ritonõpo onenetupuhpyra aexirykõke . Okynahtao oxiehno imehnõ rĩko aomirykõ mana . Morara exiryke toto omiry onetara exiko .
47003018	Faith	Naeroro Kuesẽkõ maro kuexirykõke osene sã sytatose . Kuesẽkõ imehxo ehtoh enẽko imehnõ mana kuẽmytykõ eneryke tyya xine . Kuẽmytykõ anapurupyra roropa sytatose . Mame Kuesẽkõ maro kuexirykõke isahxo exĩko sytatose , Zuzenu erokuruke kukurohtao xine .
58009014	Grace	Morara ahtao enetupuhtoko . Kyrixtu orikyry moro motye kuhse mana . Jũme mana myarotokorome . Tumunuru enepone Tumy a toxixihmapose tahtao , tyyrypyhpyke pyra exikety ipunaka . Kyrixtu munuru toekuãse toorihse ahtao . Morara exiryke kukurikatorỹko Ritonõpo mana zae ehtoh waro kuehtohkõme . Kynyrihpyrykõ xihpyry korokãko roropa mana Ritonõpo nymyry omipona kuehtohkõme .
44011017	Grace	Juteutõkara a roropa Tuzenu tokarose Ritonõpo a , kyya xine Tuzenu ekarotopõpyry saaro . Morara exiryke zae se rokẽ exiase Ritonõpo a , tykase Peturu eya xine .
49004030	Faith	Mame Ritonõpo Zuzenu Kurã anasamapopyra ehtoko . Ritonõpo nekarohpyryme mã oya xine Zuzenu . Typoetoryme oenetupuhpotorỹko mana imehnomo a . Imeĩpo tymyhpokase ropa sã exĩko matose . Moro poko otuarõtanohtorỹko mana .
66003003	Recommendation	Naeroro ãmorepatopõpyrykõ poko wenikehpyra ehtoko . Onetahpyrykõ poko roropa wenikehpyra ehtoko . Aomipona ehtoko oorypyrykõ irumekatoko ropa . Pakara awahtao xine omatome oehnõko ase oya xine . Mame joepyry ropa waro pyra matose exĩko .
62003007	Recommendation	Osenekunohpopyra ehtoko poetohti . Zae kuexirykohtao Kyrixtu sã sytatose , zae rokẽ aexiryke .
62004001	Recommendation	Jepe tomo , Ritonõpo Zuzenu nae ase kananõ mã emero pyra zae mã toto . Morara exiryke toto omiry etatoko aporo . Ynara kahtoko aporo oxime rokene : “ Ritonõpo omiry sã hnae ? ” kahtoko aporo . Ritonõpo omiry sã ahtao Ritonõpo Zuzenu nae mã toto . Yrome Ritonõpo omiry sã pyra ahtao Ritonõpo Zuzenu pyra mã toto . Tuhke ajoajohpe exiketõ ytoytõko urutõme repe .
44013038	Grace	Wekyry tomo , etatoko ke jotururu . Jezu rokẽ oorypyrykõ korokapõko mã Tumy a , emero .
50003001	Recommendation	Morarame jakorõ tomo , atãkyematoko Kuesẽkõ poetoryme oexirykõ poko . Penekehpyra ase morara kary poko ya . Apitoryme morara ymeroase onenerykõme . Oty katohme ? Arypyra , ynymerohpyry omipona awahtao xine kure rokẽ exĩko matose .
46011034	Recommendation	Mame omise ro awahtao xine otuhtatoko atapyĩkõ taka , ozehno xine Ritonõpo exiryino awãnohpyra Ritonõpo ehtohme roropa . Tuhke mekaropotone . Morohne poko ourutorỹko ase amaro xine toehse jahtao .
43018031	Description	Ynara tykase Pirato : — Amarokõ ikuhtoko atamurukõ nymerohpyry poe , tykase eya xine . Yrome ynara tykase toto eya : — Omoro ro ikuhko kowenu omi poe aorihmapotohme . Kowenu omi poe ahno anaorihmaposaromepyra ynanase , tykase toto eya .
46012031	Faith	Naeroro Ritonõpo nekarory kurã poko openetatoko . Yrome tyorõ poko ourutorỹko ase seromaroro . Sero kure kuhse mana .
58007026	Description	Naeroro Jezu kuakorehmanekõme mana . Ritonõpo maro Oturukety imehxo mana . Kure mana . Tyyrypyhpyke pyra mana ipunaka . Azahkuru pyra mana , enara . Tapiakase mana iirypyrymãkõ wino . Ritonõpo esaka tõnuhse , kapu moinakoxi .
50004013	Faith	Kokoro rokẽ tyjamitunuru ekarõko Kyrixtu ya . Naeroro emero rokẽ jetuarimaryhtao poremãpyra ase , yjamihtanopyryke Kyrixtu a , tyjamitunuru ke .
52004003	Recommendation	Ritonõpo kure oexirykõ se tyyrypyhpyke pyra . Orutua komo , nohpo tõ poko pyra ehtoko . Opyxiãkõ maro rokẽ ehtoko . Nohpo tõ roropa orutua kõ poko pyra ehtoko . Oniokõ maro rokẽ ehtoko , enara .
51004002	Recommendation	Oturukehpyra ehtoko Ritonõpo a . Tuaro ehtoko õtururukohtao , “ Kure mase , ” kakehpyra ehtoko Ritonõpo a .
44007029	Description	Morara kary etaryke tyya toepase Moeze Mitiã pona . Tõsesarise ynororo moero , katonõme , toemũkuase asakoro .
46011007	Description	Yrome orutua kõ tyoro . Tuhpõke se pyra orutua komo , tysaaro tyrise exiryke Ritonõpo a . Tõmipona orutua kõ ehtohme tyrise toto Ritonõpo a . Yrome nohpo tõ tyrise tyniokõ omipona ehtohme .
51003015	Faith	Kure rokẽ imehnõ tyritoko . Torẽtyke pyra matose exĩko Kyrixtu poe . Toahmase matose Ritonõpo a torẽtyke pyra oehtohkõme , oximaro oehtohkõme toiro zoko samo . Naeroro , “ Kure mase , ” kakehpyra ehtoko Ritonõpo a .
58002010	Grace	Tuaro Ritonõpo kynexine Tumũkuru tuarimapory poko . Ynara tykase ynororo Tumũkuru poko : “ Toetuarimaryke iirypyrymãkõ kurãkary waro exĩko mana , ” tykase . Emero ritõme ynororo . Tynyrityã onenahkapopyra roropa mana . Tuhkãkõ eahmary se ynororo , tyya toto ytotohme typoenõme toto ehtohme , tymaro tuisame toto ehtohme .
59004001	Sin	Oty pokoino oseosezuhnõko matou ? Oty katoh epokõnohnõko roropa matohu ? Openetatohkõ pokoino oxiehno matose . Ãmoreme xine roropa oxiehno matose .
46005001	Sin	“ Toiro Korĩtu põ tumy pyty maro toehse mana , Jezu poetoryme tahtao ro , ” tykase oehsenã ya . Morara popyra Ritonõpo a . Ritonõpo waro pyra exiketõ roropa morara sã ahtao ihxipỹke exiry tyyrypyrykõ poko .
46010013	Faith	Tukuhse awahtao xine ynara zuaro matose imehnõ roropa morararo tyyrypyrykõ poko tukuhse mã toto . Yrome jamihmehxo Ritonõpo mana . Tõmihpyry ae ro ãkorehmatorỹko mana tukuhse awahtao xine . “ Epo nase , ” ãko mana . Okuhnekõ aropõko roropa mana owinoino xine . Jamihme pyra awahtao xine ajamihtanohtorỹko mana oorypyrykõ poko pyra oehtohkõme . Ajamihtanohtorỹko mana oorypyrykõ rumekatohme oya xine .
44020029	Violence	Ynara zuaro ase , toytose jahtao oenekunohnanõkõ oehnõko mana , Jezu rumekapose oya xine .
53001004	Faith	Morara exiryke opoko xine kure oturũko ynanase Jezu poetory oximõmãkõ netaryme , toanahtose itamurume oya xine exiryke ohtomarykohtao . Yrome onenetupuhkehpyra matose . Oryhmatorỹko pohnõ mã repe . Yrome eanahtõko rokẽ matose .
62004012	Faith	Ritonõpo onenepitopyra sytatose . Imehnõ pyno kuahtao xine Ritonõpo kukurohtao xine mana . Kuakorehmatorỹko mana imehnõ pyno kuehtohkõ poko .
48001001	Description	Ynymerohpyry moro onenerykõme . Ywy ase Pauru . Ymaro Jezu poetory tõ nase . “ Kure pãna matou ? ” kary se ynanase oya xine . Amarokõ Jezu poetory tõ matose , Karaxia põkomo . Ãmorepanekõme Jezu Kyrixtu nymenekahpyryme ase , ahno nymenekahpyry kara . Ritonõpo nymenekahpyryme roropa ase . Jezu ẽsemãkapohpõ ropa mokyro .
58012003	Recommendation	Jezu ryhmatopõpyry poko ipohnohtoko rupopãpyra oehtohkõme . Jehnotokomo a tyhxirose , yrome penekehpyra ynororo tõseanahtory poko . Naeroro osenetupuhtoko ipoko etaehpyra oehtohkõme poremãpyra oehtohkõme roropa .
45006005	Faith	Typoe kynorihne Kyrixtu wewe pokona . Moro saaro kypoe xine ro kyyrypyrykõ poko pyra sytatose . Mame tyjamitunuru tokarose Ritonõpo a Tumũkuru a tõsemãkapose ropa ahtao eya . Moro saaro Kyrixtu jamitunuru nae sytatose . Kyyrypyrykõ turumekase kyya xine . Kuesẽkõ omipona rokẽ sytatose ijamitunuru nae kuexirykõke .
45015010	Recommendation	Ynara tymerose roropa : “ Atãkyematoko juteutõkara , Ritonõpo nymenekatyã maro ( juteu tõ maro ) , ” tykase .
54004001	Sin	Yrome ynara ãko Ritonõpo Zuzenu : “ Okynã toehse ahtao toitoine tynenetuputyhpyrykõ rumekãko toto , onekunohtõkõ omipona toexirykõke , joroko tõ omipona roropa toexirykõke , ” ãko .
56003001	Recommendation	Ynara kaxiko roropa Jezu poetory tomo a : “ Kowenu omipona ehtoko . Kowenu poetory omipona roropa ehtoko . Kure rokẽ erohtoko erohse oeahmarykohtao .
61003005	Sin	Yrome wenikehnõko mã toto , tamoreme senohne tyrise Ritonõpo a ehtoh poko . Tõmiry ke kapu tyrise eya sero nono roropa . Morararo sero nono tapuhse eya tuna ehpiry tomo , tuna kuao , enara .
60003018	Grace	Kyrixtu orihtopõpyry poko osenetupuhtoko . Toorihse ynororo kymyakãkõme . Kynorihne kyyrypyrykõ korokatohme . Toiro rokẽ kynorihne orihzomopyra toehtohme . Kure exikety ynororo . Iirypyrymãkõ kurãkatohme , kynorihne Ritonõpo a kuarotohkõme . Zoko toxixihmase jehnotokomo a . Yrome tõsemãse ropa ynororo Tuzenu poe .
61002021	Sin	Zae omi waro pyra ahtao , pitiko rokẽ etuarimary toto tynyrihpyrykõ epehpyryme , toorihse tahtao xine , zuaro pyra exiryke repe . Yrome omi kurã waro toehse mokaro , totase toto a exiryke . Axĩtao rokẽ Ritonõpo omipona toehse toto . Mame turumekase ropa eya xine . Turumekase ropa exiryke itamurume toto wãnohnõko Ritonõpo mana toorihse toto ahtao . Tõmipona pyra toehse toto exiryke toto wãnohnõko Ritonõpo mana .
53003006	Recommendation	Wekyry tomo , Kuesẽkõ Jezu Kyrixtu omi poe ynara ãko ynanase oya xine , akĩme exiketõ maro osepeme pyra ehtoko , ynanamorepatopõpyry omipona pyra toto ahtao .
45005012	Sin	Pake , toirõ Atão iirypyryme toehse . Mame mokyro poe tonuruse sero põkõ emero porehme . Ipoenõ emero iirypyryme toehse Ritonõpo a tyyrypyhpyke Atão exiryke . “ Orihnõko mã iirypyrymãkomo , ” tykase Ritonõpo . Naeroro ahno emero orihketõme toehse roropa , tyyrypyhpyke toexirykõke , emero porehme .
58011033	Faith	Ritonõpo enetuputyryke tyya xine , imoihmãkõ typoremãkapose eya xine toto maro etonaryhtao . Zae ehtoh poko rokẽ toh kynexine . Naeroro Ritonõpo nekarory tapoise eya xine . Kaikuxi tõ mytary tapuruse Ritonõpo a toto onesekara ehtohme .
47004009	Faith	Tuhke yna zehnotokõ mã repe . Yrome yna onurumekara kuepekõ mana jũme . Tyyryhmase yna ahtao ro yronymyryme owõnõko ropa ynanase . Ritonõpo hnao pake totapase yna exiry .
59004004	Sin	Imehnõ poko exikety sã matose , Ritonõpo kuroko oorypyrykõ poko oexirykõke . Tuaro pyra hmatohu ? Ritonõpo se pyra exiketõ epeme awahtao xine , Ritonõpo epeme pyra matose . Morara exiryke iirypyrymãkõ penetatoh poko awahtao xine Ritonõpo epeme pyra exĩko matose .
44016006	Description	Morarame Piritia poro toytose toto , Karaxia poro , enara , morotõkõ amorepase Ritonõpo omiry poko . Yrome Azia pona toto anaropopyra Ritonõpo Zuzenu kynexine .
45010006	Faith	Yrome ynara tymerose Ritonõpo omiryme okurãkary poko Ritonõpo enetuputyryke oya : “ Ynara kara exiko oya ro : Onoky onuhnõko nae kapu aka ( Kyrixtu enehse xiaro ) ? ”
66016002	Violence	Naeroro Ritonõpo nenyokyhpyry osemazuhme aexihpyry toytose . Tykyryry tukuãse eya nono pona , kasana aono . Muretano xihpyry toehse onokyroimo kahpyry esety ke tỹpokõke exiketõ pokona , inyrihpyry xihpyry kure ekaronanõ pokona roropa .
66005008	Description	Moro pape apoiry eneryke tyya xine mokaro asakoropane isene exiketõ tosekumurukõ po typorohse toto nono pona kaneru mũkuru ẽpataka , tamuximãkõ maro . Toare exikety nae toh nexiase etotohme , kasana panõ roropa nae toh nexiase , uuru risemy , pehme ixtaratu ke . Ritonõpo poetory tõ otururu moro ixtaratume mana .
62005001	Faith	Jezu enetupuhnanõ Ritonõpo nymenekahpyryme mã toto ipoenõme . Jũ pyno kuahtao xine Imũkuru pyno roropa sytatose .
48005026	Recommendation	Tuisame se pyra ehtoko . Imehnõ onuropyra ehtoko . Imehnõ zumoxike pyra ehtoko roropa , enara .
54005001	Recommendation	Jezu poetory tõ tamuhpomãkõ onyenonohpyra exiko . Zae pyra toehse toto ahtao kure rokẽ zuruko toto . Omy zurutoh sã zuruko toto . Nuasemãkõ zuruko ãkorõ tõ zurutoh samo .
60002012	Recommendation	Jezu waro pyra exiketõ okerekeremarykõ se ipunaka . “ Tyyrypyrykõ poko ro Jezu enetupuhnanõ mana , ” ãko mã toto ajohpe . Morara exiryke zae rokẽ ehtoko ipunaka . Morarame , kure oexirykõ eneryke tyya xine : “ Zae matose , ” ãko rokẽ mã toto . Ohxiropyra xine ekurehnõko toh mana . Morarame : “ Emero motye kure mase Ritonõpo , ” ãko mã toto , aepyry ropa ahtao .
50003006	Sin	Orẽpyra exiase juteu tamuxiry tõ omipona . Toto omiry onurumekara exiase . Yrome azahkuru exiase , Jezu poetory tõ tyyryhmase ya . Zaẽkara sã toh nexiase ya . Mame zae jehtohme Moeze nymerohpyry omipona exiase yronymyryme repe .
43004052	Description	— Oty orame ahtao nekurãka ropa ? tykase tokaropose jumy a . — Kokonie , xixi toetokorihmase ahtao , noxirohkehno omũkuru , tykase toto .
43019031	Violence	Morarame juteu tõ tuisary tõ tõturuse Pirato maro . Ynara tykase toto : — Wewe pokona exixihmatyã jaximorykõ zehpyry etapapoko axĩ toto orihtohme , toto outohme ropa wewe poe . Morara se ynanase sexta-feirame exiryke . Ahno ekepyry nomory se pyra ynanase wewe poko oserematohme exiryke . Paxikoame exiryke roropa , tykase toto .
43019012	Description	Morara kary etaryke tyya Jezu tũtanohpory se ropa toehse ynororo ipunaka . Yrome juteu tõ sekere tykase opore : — Mokyro tũtanohpory ropa ahtao oya Ĩperatu epeme pyra mase exĩko . “ Tuisame ase , ” kahpõ mã Ĩperatu epeme pyra mana , tykase toto Jezu poko .
43014001	Faith	Ynara tykase roropa Jezu typoetory tomo a : — Torẽtyke pyra ehtoko jytory poko . Emynyhmara ehtoko . Ritonõpo enetupuhnõko matose . Kuenetupuhtoko roropa .
50001028	Faith	Ozehnotokõ zuno pyra ehtoko . Mokaro motye kuhse orẽpyra Ritonõpo mana . Naeroro orẽpyra rokẽ ehtoko kokoro rokene . Morarame enaromyra oexirykõ eneryke tyya xine typoremãkaporykõ enetupuhnõko mã toto . Apotoimo htaka tyrirykõ enetupuhnõko mã toto . Yrome tõmipona se exiketõ pynanohnõko Ritonõpo mana . Moro enetupuhnõko roropa mã toto . Naeroro ãkorehmatorỹko Ritonõpo mana , poremãpyra oehtohkõme jũme imaro oehtohkõme roropa .
43015016	Grace	Onymenekahpyrykõ kara ase . Amarokõ matose ynymenekatyamo . Tymenekase matose ya eperytaketõ sã oehtohkõme , jumanatome jomipona oehtohkõme . Morarame emero ekarõko mã Papa oya xine jomi poe ekaroporyhtao oya xine .
58011004	Faith	Ritonõpo enetuputyryke Apeu a aomipona kynexine . Inekarohpyry Ritonõpo a kure kynexine . Yrome Kaĩ nekarohpyry Ritonõpo zamaro pyra kynexine . Kure Apeu enene Ritonõpo . Inekarohpyry kure tonese eya . Apeu toorihse pake repe . Yrome kutuarõtanohtorỹko ro mana Ritonõpo enetuputyry poko .
46004001	Recommendation	Kyrixtu akorehmananõ pyno ehtoh sã yna pyno ehtoko , Ritonõpo omiry ekaronanõme yna exiryke . Tokare pyra Ritonõpo osenetupuhtopõpyry kynexine aporo . Yrome seromaroro tõsenetupuhtopõpyry tokarose yna a zuaro yna ehtohme , ekarotohme ropa imehnomo a .
66006013	Description	Xirikuato tõ tohpahse kapu poe nono pona , itu epery ohpapyry samo jamihme tyryrykane ahtao .
46010014	Recommendation	Naeroro wekyry tomo , joroko tõ poko pyra ehtoko ipunaka .
45012021	Recommendation	Tyyrypyry poko exikety ynara karyhtao oya xine : “ Kyyrypyrykõ poko sehtone , ” karyhtao oya xine : “ Arypyra ipunaka , ” kahtoko eya xine . Popyra orirykohtao imehnomo a kure rokẽ tyritoko toto . Morara awahtao xine orẽpyra exĩko matose , enara .
55002014	Recommendation	Moro katopõpyry kure . Jezu poetory tõ moro poko toto onuenikehkapopyra exiko . Amorepako toto . Ynara kaxiko eya xine Kuesẽkõ netaryme : “ Oseosezuhpyra ke ehtoko omi poko . Oseosezuhnohtao popyra mana . Imehnõ akorekehkãko rokẽ mana , ” kaxiko eya xine .
59004008	Recommendation	Ritonõpo maro se oexirykõ se awahtao xine , amaro xine se roropa ynororo mana . Iirypyrymãkomo , oorypyrykõ irumekatoko , oorypyrykõ ikorokapotoko Ritonõpo a .
59002009	Sin	Yrome imehnõ zupõ eneryke oya xine : “ Popyra mokyro , ” ãko matose . Oty katohme ? Morara awahtao xine popyra matose ipunaka Ritonõpo a . Iirypyryme ro matose Ritonõpo mã awãnohtorỹko mana tõmipona pyra oexirykõke .
52004007	Grace	Kymarokõ toahmase Ritonõpo a tyyrypyhpyke pyra kuehtohkõme , Jezu sã kure kuehtohkõme .
45001018	Sin	Yrome kyyrypyrykõ zehno toexiry poko kutuarõtanohtorỹko Ritonõpo mana . Iirypyrymãkõ wãnohnõko Ritonõpo mana iirypyryme toto exiryke . Iirypyrykomo a Ritonõpo omiry tapuruse sã exiryke roropa onetara imehnõ ehtohme . Morara exiryke toto wãnohnõko Ritonõpo mana .
62004007	Faith	Jepe tomo , imehnõ pyno sehtone . Ritonõpo poe sytatose imehnõ pyno . Imehnõ pyno kuahtao xine Ritonõpo poenõme sytatose . Ritonõpo waro roropa sytatose .
62002009	Sin	Imepỹ tyekyry zehno exikety ynara karyhtao oya : “ Saeremao ase , ” karyhtao eya , xinukutumao ro sã mana , tyyrypyhpyke exiryke , tyekyry zehno ro toexiryke .
60004014	Grace	Opoihtotorỹko onenetupuhpynõ mana Kyrixtu poetoryme oexirykõke . Opoihtorykohtao eya xine tãkye ehtoko . Opoihtorykohtao osenetupuhtoko Ritonõpo Zuzenu okurohtao xine exiry poko . Emero motye kure Ritonõpo Zuzenu mana . Kukurohtao xine roropa mana . Moro poko osenetupuhtoko .
44021019	Grace	Taomikase tahtao Pauru tõturuse toto maro , Ritonõpo Zuzenu maro toerohtopõpyry poko juteutõkara maro .
43008046	Sin	Jyhxirosaromepyra matose tyyrypyhpyke pyra jexiryke . Zae rokẽ ourutorỹko ase repe . Yrome zae pyra otarame jekarõko matose jenetupuhpyra oexirykõke .
58010017	Grace	Morarame ynara ãko roropa mana : “ Wenikehnõko ase toto rypyry poko . Popyra toto ehtopõpyry poko wenikehnõko ase , ” ãko mana .
46001005	Grace	Kyrixtu maro oexirykõke emero nae exiketõ sã matose . Imaro oexirykõke orẽpyra exĩko matose omi kurã poko imehnõ zururu poko . Otupipyra roropa matose zae ehtoh waro oexirykõke .
45015030	Recommendation	Wekyry tomo , Kuesẽkõ Jezu Kyrixtu tonetupuhse roropa oya xine , imehnõ pyno matose roropa Ritonõpo Zuzenu nae oexirykõke , ãmorepanekõme . Aomipona matose . Naeroro ajohpãme sã õtururukohtao Ritonõpo a yronymyryme oturutoko ypoko , orẽpyra jehtohme jerohtoh poko .
43007020	Violence	— Jorokohpe mase , tykase imoihmãkomo . — Onoky oetapary se nahe ? tykase toto eya .
45003025	Grace	Ritonõpo Tumũkuru ekarone aorihtohme , iirypyrymãkõ kurãkatohme tyya , enetuputyryhtao eya xine . Tumũkuru tokarose kure toehtoh poko imehnõ tuarõtanohtohme iirypyrymãkõ kurãkaryhtao eya . Osemazuhme aporo kuãnohpopyra xine aporo Ritonõpo kynexine kyyrypyrykõ poko .
43018018	Description	Morarame osũtoh tukase soutatu tomo a , kõxikene toexirykõke . Osũnõko toh kynexine apoto myhto . Morarame toto a toytose Peturu osũse roropa . Xikihme rokẽ kynexine ynororo .
49006011	Recommendation	Mame soutatu tõ aosewomatohkõ nae , toto zupõme . Moro saaro Ritonõpo nekarohpyry kyya xine , joroko tamuru kyyryhmara xine ehtohme . Naeroro Ritonõpo jamitunuru enetupuhtoko , tõmipona oripyra xine joroko tamuru ehtohme .
43013037	Faith	— Oty katohme amaro ytopyra ahno ? Orumekary se pyra ase . Jorikyry zuno pyra ase . Imehnõ ynara karyhtao : “ Jezu poetoryme awahtao oetapãko ynanase , ” karyhtao ya : “ Jezu poetoryme ase , ” ãko ase , orumekary se pyra jexiryke , tykase Peturu eya .
50004007	Faith	Mame torẽtyke pyra oritorỹko mã Ritonõpo . Otãto ? Zuaro pyra sytatose repe . Ynororo rokẽ zuaro torẽtyke pyra oritohkõ poko . Jezu Kyrixtu maro oexirykõke oewomatorỹko mana . Õsenetupuhtohkõ kurãkãko ropa mana . Kyrixtu omipona se rokẽ exĩko matose .
59003009	Faith	“ Kure mase Papa , yna Esẽme mase , ” ãko sytatose repe . Yrome kunurukõ ke ro imehnõ kerekeremãko sytatose . Tysaaro tyrise kymarokõ Ritonõpo a .
46005010	Sin	Ritonõpo waro exipitopyra exiketõ poko morara kara akene . Toipe mokaro iirypyryme . Imehnõ nohpo poko toto , tyamene se mã toto . Ematonãko roropa mã toto . Joroko tõ poko mã toto Ritonõpo myakãme . Mokaro maro se pyra kuahtao xine sero nono rumekary se sehtory .
44026009	Sin	— Osemazuhme Jezu Nazare põ se pyra exine aporo . Ipoetory ryhmaryhtao imehnomo a tãkye exiase .
61002014	Sin	Nohpo tõ eneryhtao tyya xine ipoko xine penetãko mã toto . Penekehpyra mã toto tyyrypyrykõ xihpyry poko . Mãsa rokẽ Jezu enetupuhnanõ enekunohnõko mã toto . Tyamene se xine rokẽ mã toto . “ Otuarimapotorỹko ase , ” ãko Ritonõpo mã eya xine . Otonẽsaromepyra mã toto . Etuarimãko mã toto .
43010012	Description	Yrome esẽ namoto mã kaneru esẽme nymyry pyra mana . Toto poko erohketyme rokẽ mana tineru apoitohme rokẽ tyya . Yrome kaikuxi oepyry eneryhtao mã epãko mana . Kaikuxi a toto esekapõko mana . Toto onewomara mana . Toto ahpahpõko rokẽ mana .
59001019	Recommendation	Morara exiryke jakorõ tomo , otato sehtone . Opyno xine ase . Axi hkopyra imehnõ sezuhtone , axĩ pyra roropa syekĩtatone . Moro waro matose .
46009014	Recommendation	Morararo : “ Ritonõpo omiry poko imehnõ amorepananõ tynapyrykõ apoiryhtao tynamorepatyã wino kure ya mana , ” tykase Kuesẽkõ ya .
43012046	Grace	Oepyase xiaro sero nono põkõ ezurume . Ãmorepatorỹko ase Ritonõpo omiry poko . Jenetuputyryhtao oya xine oorypyrykõ poko pyra exĩko matose . Ixinukuturu htoko ytoketõ sã pyra exĩko matose . Saeremae ytoketõ sã rokẽ exĩko matose .
43005014	Description	Imeĩpo tunukurãkahpyry ropa tonese ropa Jezu a Ritonõpo Tapyĩ tao . Ynara tykase ynororo eya : — Enẽko mase . Kure mexi ropa . Morara exiryke oorypyry irumekako , popyra ipunaka oehtoh anapoizomopyra oehtohme , tykase Jezu eya .
46016014	Recommendation	Oerohtohkõ poko awahtao xine imehnõ pyno ehtoko roropa .
43014015	Recommendation	— Mame yse awahtao xine ãmorepatopõpyrykõ ya omipona ehtoko .
58012025	Recommendation	Naeroro tomeseke ehtoko . Aomiry onetara exiketõ sã pyra ehtoko . Mokaro , Ritonõpo omihpyry ekarone onetara aehtyã sero nono po , osepynanohpyra tokurehse toto . Morara exiryke kymarokõ roropa mokaro saaro omõnõko sytatose apotoimo htaka , kapu ae ayhtohpyry omiry rumekaryhtao kyya xine .
48004008	Sin	Apitoryme Ritonõpo waro pyra mexiatosene . Morara exiryke imehnõ neponãmary omipona mexiatose . Ritonõpo poetoryme pyra mexiatose roropa .
44003026	Grace	— Naeroro Tumũkuru enyohne kyya xine Kuesẽkõme , kuatãkyematohkõme kyyrypyrykõ korokaryhtao eya , tykase Peturu eya xine .
44010039	Violence	Jezu waro ynanase , imaro toytose yna exiryke yna patary poro , Jerusarẽ poro , enara . Toxixihmase ynororo juteu tomo a wewe pokona , aorihtohme .
46001010	Recommendation	Wekyry tomo , Kyroe ekyry tõ juruase opoko xine , õsezusezukurukõ poko . Naeroro ynara kary se ase oya xine , Kuesẽkõ Jezu Kyrixtu poetoryme oexirykõke , oseosezuhpyra ke ehtoko . Osepyno ke ehtoko yronymyryme . Oxisã enetupuhtoko . Oxisã tuaro ehtoko .
51001021	Sin	Amarokõ roropa Ritonõpo epeme pyra mexiatose . Ise pyra mexiatose ipunaka , oorypyrykõ pokoino . Oorypyrykomo a rokẽ tuaro mexiatose roropa .
55002022	Recommendation	Nuasemãkõ otarame tyyrypyrykõ poko penetãko mã toto . Ipenetarykõ poko pyra exiko . Ynara rokẽ exiko , zae ehtoh poko rokẽ exiko , Jezu enetuputyry poko , imehnõ pyno oexiry poko , kure rokẽ oexiry poko , enara . Moro saaro Ritonõpo maro oturuketomo , kure rokẽ toexirykõ poko toto . Tyyrypyry poko pyra toto ipunaka tukurohtao xine .
51003001	Faith	Tõsemãkapose ropa exiketõ sã matose Kyrixtu omipona oexirykõke . Naeroro Ritonõpo nekarory poko openetatoko . Kyrixtu poko openetatoko . Tumy maro Kyrixtu typorohse mana , Tumy saaro tuisame toexiryke .
66008007	Violence	Toiro totose osemazupu a . Mame konopoimo tooehse tytopure apoto maro , munu maro . Itamurume tooehse sero nono pona . Mame nono tyahse zokonaka ( oseruao ahtao toiro tyahse ) . Wewe tõkehko tyahse roropa tuhke onahpoty maro ( oseruao wewe ahtao toiro tyahse ) .
66011017	Faith	Ynara nase toto : “ Yna esẽme mase Ritonõpo , imehxo oexiryke . Seromaroro yna esẽme ro mase . Moinoronato mase yna esẽ roropa . Kure mase orẽpyra oexiryke , ajamitunuru mapoiase . Tuisame exipitõko mase !
43004010	Grace	Ynara tykase Jezu eya : — Ritonõpo nekarory onenetupuhpyra mase . Jenetupuhpyra roropa mase . Tonetupuhse oya jahtao : “ Oya hko tuna se ano , ” mykary ya . Mame tuna kurã ekarory oya soesoekane panõ ekarory oya , orihpyra oehtohme jũme , tykase Jezu nohpo a .
51003004	Grace	Õsenetupuhtohkõ tyrisenã sã mana Kyrixtu omipona oexirykõke . Orihpỹme exĩko matose Kyrixtu maro . Mame aepyry ropa ahtao , imaro matose oehnõko . Imaro tuisame exĩko matose .
43020031	Faith	Ynara rokẽ tymerose sero poko ya nase , Jezu enetupuhtohme oya xine Ritonõpo nymenekahpyryme kukurãkanekõme . Morarame Ritonõpo mũkurume enetuputyryhtao orihpyra exĩko matose jũme , katoh rokẽ tymerose ya .
62004006	Faith	Yrome Ritonõpo poetoryme ynanase . Morara exiryke Ritonõpo waro exiketõ mã yna omiry etãko mã toto . Yrome Ritonõpo poetory tõ kara yna omiry onetara mã toto . Morara exiryke moro ke Ritonõpo Zuzenu nae exiketõ waro sytatose , zae omi etãko mã toto . Ajoajohpe exiketõ waro roropa sytatose .
65001012	Description	Toiparo rokẽ oximõnõko mã toto amaro xine Jezu orihtopõpyry poko osenetupuhtohme . Kamisa xikuromã sã nuriame mã toto arãnao xine . Eukuru poko emotyẽkãko mã toto . Etỹnõko mã toto imehnõ neneryme . Yrome ehxiropyra mã toto . Osepyno rokẽ mã toto . Akurũ sã mã toto konopo pyra ahtao . Tyryrykane a akurũ aroarory sã mã toto . Toiparo rokẽ ytoytõko mã toto . Epery zoko sã roropa mã toto topere pyra tokurehse ahtao . Kure ehtoh poko pyra mã toto . Wewe orihsẽ sã roropa mã toto imity maro touhpyry samo .
44005015	Description	Morarame kurãkõkara kurãkary ropa eneryke tyya xine tuhke kurãkõkara tonehse eya xine etuehkõ tapo , osema taka Peturu zuzenu rokẽ ytotohme epozakuroko , osema ae Peturu ytoryhtao .
49006016	Faith	Kuesẽkõ onenetupuhkehpyra ehtoko . Kuesẽkõ enetuputyryhtao oya xine soutatu tomahpõke tõsewomatohke sã matose . Moro ke zehnotokõ pyrẽpyry zukatoh ezehkãko soutatu tõ mana onuopyra toehtohme . Mokyro sã roropa matose tukuhse awahtao xine iirypyrymãkõ esemy a . Orẽpyra exĩko matose Kuesẽkõ enetuputyryke oya xine .
51003023	Recommendation	Mame oerokurukõ zuno pyra ehtoko . Akĩme pyra ehtoko roropa . Sero põ poetoryme rokẽ pyra matose erohnõko . Kuesẽkõ omi poe roropa matose erohnõko .
58012016	Recommendation	Tomeseke ehtoko imehnõ nohpo tõ poko osenetupuhpyra oehtohkõme . Awamekaro xine pyra ehtoko roropa Ritonõpo nekarory poko . Ezau morara kynexine Ritonõpo omipona nymyry se hkopyra kynexine . Osemazuhme aenuruhpyryme toexiryke imehxo kynexine , takorõ ruime . Yrome ime toehtoh turumekase ropa eya , tonahsẽ poko typenetase toexiryke . Mame zakorony imehxo toehse .
43018040	Sin	Yrome ise pyra toh kynexine ipunaka . — Arypyra , ise pyra ynanase . Parapa se rokẽ ynanase , tykase toto Pirato a . Mokyro Parapa kynexine karimotakehpyny .
55003004	Sin	Tope tõ ewokananomo , tomeseke pyra exiketomo , osenetaonohketomo , typenetatoh poko rokẽ exiketomo , Ritonõpo pyno pyra exiketomo .
50002009	Grace	Morara exiryke emero motye tuisamehxo Jezu tyrise Ritonõpo a , tymaro aehtohme . Tuisa esety ke tosehpase roropa ynororo Ritonõpo a ime aexiry enetupuhtohme imehnomo a emero .
61001016	Description	Imehnõ omihpyry etaryke pyra Jezu Kyrixtu Kuesẽkõ oepyry ropa poko otuarõtanohpõko ynanase , tuisamehxo aepyry poko roropa . Yna enuru ke imehxo aexiry ynanenease .
61003016	Sin	Pape tymerose eya Kuesẽkõ oepyry ropa poko . Toitoine inymerotyã jarao hkopyra mana . Tupime mã enetuputyry kyya xine . Naeroro azahkuru rokẽ kuamorepatorỹko zuaro pyra exiketõ mana . Onenetupuhpynõ roropa zae pyra imehnõ amorepãko mana . Ritonõpo omiry tyorõmãko mã toto . Naeroro etuarimatoh taka ytõko mã toto tynyrihpyrykõ epehpyryme .
44014014	Description	Yrome moro eneryke tyya xine tururume toytose ynaroro toto htoko . Tupõkõ tyxihxihkase eya xine . Tõmitase ynaroro eya xine :
45015008	Faith	Etatoko pahne , juteu tõ akorehmaneme toehse Kyrixtu , zae Ritonõpo ehtoh waro toto ehtohme . Aparão tõ zurutopõpyry ae ro Ritonõpo a tooehse ynororo ,
59001026	Sin	Omi rypyry onurumekara kuahtao xine toiparo rokẽ , Ritonõpo enetupuhnõko ase jesẽme , ãko sytatose . Omi xihpyry onurumekara kuahtao xine osenekunohnõko sytatose .
43015020	Recommendation	Jomiry poko wenikehpyra ehtoko : “ Ymotye pyra matose ypoetoryme oexirykõke . ” Yyryhmaryhtao imehnomo a oryhmatorỹko roropa mã toto ysaaro . Mãpyra jomipona toto ahtao õmipona xine mã exĩko roropa toto .
43008031	Faith	Morarame ynara tykase Jezu tonetuputyhpõkomo a , juteu tomo a : — Jomipona awahtao xine ypoetoryme nymyry matose .
44007011	Description	Morarame konopo toehkehse , tonahsẽ pyra toehse . Toetuarimase toto Ejitu po , Kanaã po , enara . Kytamurukõ nykyryry tonahse .
63001004	Faith	Opoenõ tõ Jezu omipona mã toto , emero pyra repe . Aomipona exiketõ waro jexiryke , tãkye toehse ywy toto poko , Ritonõpo nekarohpyry omipona toto exiryke .
54005008	Faith	Imepỹ tyekyry pyno pyra ahtao typoenõ nymyry pyno pyra ahtao Ritonõpo omipona pyra mana . Onenetupuhpỹ motye popyra mana tuaro toexiryke repe yrome aomipona pyra mana .
58010022	Faith	Naeroro Ritonõpo a ehmaropa oturuse , tukurãkase kuexirykõke eya . Torẽtyke pyra sehtone . Onenetupuhkehpyra roropa sehtone eya kuytorykohtao . Osenekunohpopyra sehtone . Moeze a emero tysapararahmase munu ke Ritonõpo tapyĩ taõkomo . Moro saaro Kyrixtu toorihse exiryke tukurikase sã kukurohtao xine mana . Popyra kuehtopõpyrykõ tykorokase roropa eya mana . Tuzenu tokarose roropa kyya xine ikurikatyã sã kuehtohkõme tuna ke .
48001023	Description	Imehnõ otururu rokẽ totase eya xine ypoko . “ Mokyro Pauru , kyyryhmahpõkõ imehnõ amorepãko mana , Jezu enetupuhtohme toto a . Pake Jezu enetupuhnanõ enahkapory satonõpo mokyro , ” kary totase eya xine ypoko .
44027034	Recommendation	Morara exiryke otuhtoko , jamihme oehtohkõme ropa . Torẽtyke pyra ehtoko . Orihpyra matose , tykase eya xine .
66002003	Faith	Penekehpyra matose . Metuarimatose ypoetoryme oexirykõke , poremãpyra roropa matose .
56002002	Recommendation	Tamuhpomãkõ zuruko kure toto ehtohme , ajoajohpe pyra , emotyẽkara roropa toto ehtohme tõtukurukõ poko , mãsa rokẽ pyra Ritonõpo enetupuhtohme toto a , imehnõ pyno toto ehtohme , Ritonõpo omipona exiry poko penekehpyra roropa toto ehtohme .
44017030	Recommendation	Pake tuaro pyra oexirykõke ohxiropyra xine Ritonõpo kynexine oorypyrykõ poko . Seromaroro emero oorypyrykõ rumekapõko mana emero pata põkõ punero .
43019025	Description	Moroto kynexine Jezu eny . Exixihmatoh myhto kynexine ynororo typaxiry maro . ( Imehnõ nohpo tõ maro kynexine , Maria maro . Kyropa pyty Maria kynexine . ) Maria Matarena roropa , enara toh kynexine moroto .
66019013	Description	Zupõ munuhpe nexiase porehme . Tosehpase roropa ynororo Ritonõpo omiryme .
46008009	Recommendation	Otarãme zae oya xine moro tõsẽ onyry repe . Yrome otarame imepyny a , Jezu enetupuhpitone a moro tõsẽ onyry zae pyra mana . Naeroro tomeseke ehtoko Jezu enetupuhpitone tyyrypyry poko onyripopyra oehtohkõme . Eya tõsẽ onyry popyra ahtao moro tõsẽ onõpyra ehtoko roropa .
44013034	Grace	— Ynara mã tymerose ropa Ritonõpo omiryme Jezu ẽsemãkary ropa poko orihzomopyra aehtohme : “ Kure rokẽ oritorỹko ase , jomihpyry ae ro Tawi a , ” tykase Ritonõpo Tumũkuru a .
43014020	Faith	Morara ahtao Papa maro jexiry waro exĩko matose . Moro saaro ymaro matose , amaro xine jexiry saaro .
62002003	Faith	Ritonõpo omiry omipona kuahtao xine tuaro sytatose . Ritonõpo epeme kuexirykõ waro sytatose .
43008024	Sin	Morara exiryke morara yka oya xine : “ Oorypyrykõ maro orihnõko matose , ” ykano oya xine . Orihnõko matose oorypyrykõ maro jenetupuhpyra awahtao xine . Ywy ase Ritonõpo nymenekahpyry okurãkanekõme , tykase Jezu eya xine .
66017006	Sin	Morarame mokyro eneryhtao ya , toetỹse exikety sã tãkye nexiase Ritonõpo poetory orihtopõpyry poko , toto etapatopõpyry poko tyya , enara . Jezu onurumekara toto exiryke totapase toto eya . Mame mokyro eneryke ya osenuruhkase ipunaka .
58012017	Description	Moromeĩpo toekurãkapory se ropa toehse repe tumy a . Yrome onukurãkapopyra tokurehse . Tynyrihpyry tyorõmary se toehse roropa repe . Tyxitase roropa ynororo repe . Yrome tynyrihpyry onytyoromara kynekurehne .
43007012	Description	Putiputime tõturuse toto itamurume Jezu poko imoihmãkõ rãtao . — Kurã mokyro , tykase toto , emero pyra . — Arypyra , tykase imehnomo . — Onekunohto rokẽ mokyro , tykase toto .
44011021	Faith	Morarame Ritonõpo Zuzenu toto jamihtanohnõko kynexine imehnõ zururuhtao . Tyyrypyrykõ turumekase eya xine Jezu omipona toehtohkõme .
52002004	Faith	“ Kure matose , ” tykase Ritonõpo yna a . Morara exiryke zae rokẽ oturũko ynanase , aomipona . Tymenekase yna Ritonõpo a Tumũkuru poko imehnõ zurutohme . Ahno ãkyemapory se hkopyra ynanase . Ritonõpo ãkyemapory se rokẽ ynanase . Yna kurohtao enẽko mana .
46015057	Grace	Yrome kyyrypyrykõ korokãko Ritonõpo mana , iirypyryme pyra kuehtohkõme . Kyjamihtanohtorỹko mana kyyrypyrykõ poko pyra kuehtohkõme , Kuesẽkõ Jezu Kyrixtu omipona kuexirykõke . Naeroro , “ Kure mase , ” sykatone eya .
54005005	Faith	Pytỹpo tõ tyekye pyra ahtao , ipyno sehtone , Ritonõpo nekarory eraximaryhtao rokẽ eya xine , oturukehpyra imaro toto ahtao , saereme , koko , enara .
43016024	Grace	Ypoe onekaropopitopyra ro matose Papa a . Ekaropotoko eya , apoitohme oya xine , tãkye yronymyryme oehtohkõme .
46007021	Recommendation	Toitoine imepỹ namotome mexiatose tykohmase awahtao xine Ritonõpo a . Otara kara . Oesẽkõ poetoryme erohtoko ro . Yrome tokumẽtasão apoiry waro awahtao xine apoitoko .
65001019	Sin	Mokaro Ritonõpo se pyra exiketõ Jezu poetory tõ oxiehno tyrĩko mã toto osepeme pyra toto ehtohme . Ritonõpo Zuzenu maro pyra mã toto . Typenetatohkõ poko rokẽ mã toto . Ritonõpo omipona pyra mã toto .
48001006	Sin	Atasamãko opoko xine ase . Ynara exiryke . Opyno xine Ritonõpo kynexine ipunaka . Morara exiryke Tumũkuru tonehpose aorihtohme omyakãkõme , oorypyrykõ epehmatohme , jũme orihpyra oehtohkõme . Yrome axĩ oeahmahpõkõ rumekãko ropa matose . Imehnõ omiry ke Kyrixtu omiry myakamãko matose . Morara exiryke atasamãko ase opoko xine .
58012014	Recommendation	Imehnõ maro oxiehno pyra ehtoko . Toto pyno ehtoko emero porehme . Osenetupuhtoko kure oehtohkõ poko rokẽ oehtohkõme Ritonõpo maro . Ynara exiryke , tyyrypyrykõ poko exiketõ Kuesẽkõ maro exipyra , ekurehnõko mã toto .
43021006	Description	Ynara tykase Jezu eya xine : — Tarãpa ematoko ropa moino akoxi ãpotunurukõ winakoxi , kana anỹtohme oya xine , tykase Jezu eya xine . Morara exiryke tarãpa tomase ropa eya xine tapotunurukõ winakoxi . Morarame anymyry se ropa toehse toh repe . “ Somoky ykaxi , ” tykase toh repe . Tẽ omoxĩ toehse kana ke . Itamurume kana exiryke , omoxĩ toehse .
46007019	Recommendation	“ Jomipona nymyry matou ? ” ãko rokẽ Ritonõpo kyya xine mana . “ Opihpyry mysahkatou ? ” kara ynororo kyya xine . “ Onysahkara ro matou ? ” kara roropa mana .
45012008	Recommendation	Imehnõ typoremãse ahtao Ritonõpo enetuputyry poko , mame jamihme ropa toto riry waro kuahtao xine Ritonõpo poe , syjamihtanohpotone ropa toto . Tỹkyryneke kuahtao xine tonahsẽ sekarotone imehnomo a . Kyyamene se pyra sehtone . Imehnõ esẽme awahtao xine , tomeseke ehtoko opoetory tõ poko . Etuarimaketõ akorehmary waro awahtao xine Ritonõpo poe tãkye ehtoko toto akorehmary poko .
44019002	Faith	Mame mokaro a tõturupose Pauru . Ynara tykase ynororo eya xine : — Ritonõpo a Tuzenu tokarose oya xihne , Jezu enetuputyryhtao oya xihne ? tykase Pauru toto a tõturupose . — Kũ . Tuaro pyra reh ynanahse Ritonõpo Zuzenu poko , tykase toto tozuhse Pauru .
53003014	Recommendation	Yna omipona pyra exikety nae ahtao , sero ynanymerohpyry omipona pyra ahtao , mokaro maro pyra ehtoko , toto hxiropotohme . Otarãme yna omipona exĩko ropa toh mana .
46015050	Sin	Wekyry tomo , ynara kary se rokẽ ase oya xine . Kupũkõ omõsaromepyra mana Ritonõpo esaka motaketyme kupũkõ exiryke . Kuokokõ mã motaketyme exiryke Ritonõpo maro exisaromepyra mana .
43006027	Recommendation	Torẽtyke pyra ehtoko tonahsẽ poko . Erohtoko Kapu ae Ayhtohpyry omipona oehtohkõme , orihpyra oehtohkõme jũme . Yjamitunuru enepõko mã Papa oya xine inymenekahpyryme jenetupuhtohme oya xine , tykase Jezu eya xine .
59004003	Sin	Mame Ritonõpo a ekaroporyhtao oya xine anapoipyra ro matose , Ritonõpo omipona se pyra oexirykõke , openetatohkõ se rokẽ oexirykõke . Morara awahtao xine azahkuru matose .
49005020	Faith	Kure mase , kakehpyra ehtoko Ritonõpo a . Emero kure oya xine ahtao , “ Kure mase , ” kahtoko . Emero pyra kure ahtao oya xine roropa , “ Kure mase , ” kahtoko ro Kumykomo a , Kuesẽkõ Jezu Kyrixtu enetuputyryke oya xine .
48003006	Faith	Morararo Aparão toehse pake . Ynara tymerose pake sero poko Ritonõpo omiryme : “ Ritonõpo tonetupuhse eya , tosẽme nymyry . Morara exiryke tonetupuhse eya exiryke Ritonõpo roropa kynenene kure exiketyme , ” tykase .
66021023	Grace	Xixi se pyra moro pata po , nuno se pyra roropa , saereme exiryke , Ritonõpo a tyeipose exiryke , ezurume sã kaneru mũkuru exiryke roropa .
45008009	Faith	Yrome openetatohkõ xihpyry poko pyra matose . Ritonõpo Zuzenu omipona matose , ajohpe pyra okurohtao xine Ritonõpo Zuzenu nae ahtao . Kyrixtu Zuzenu pyra exiketõ ipoetoryme pyra mã toto .
45011023	Faith	Morarame juteu tomo a Ritonõpo enetuputyryhtao ropa eya xine , typoenõme toto rĩko ropa Ritonõpo mana . Isahkahpyry riry ropa sã esahpyry pona , moro saaro typoenõme juteu tõ riry waro Ritonõpo mana .
66014005	Description	Toipe mã toto ajohpe pyra . Zae rokẽ mã toto Ritonõpo a .
44024014	Faith	Ynara rokẽ kary se ase oya ypoko . Ritonõpo omiry seromato pona ase . Sero popyra moxiamo a . “ Tyoro , ” ãko toto sero poko . Yrome yroro . Ritonõpo enetupuhnõko ase . Aomiry roropa enetupuhnõko ase . Urutõ komo a inymeropohpyry sero , Moeze a inymeropohpyry roropa sero .
45013008	Recommendation	Toiparo rokẽ osepekahpyra ehtoko imehnomo a . Epehmatoko toto . Morara exiryke imehnõ pyno exikehpyra ehtoko . Imehnõ pyno awahtao xine Ritonõpo nymeropohpyry omipona matose .
66016009	Sin	Tyahse toto xixi ke piukah karyke . Mame Ritonõpo tykerekeremase eya xine , morohne wãnohtoh esẽme Ritonõpo exiryke . Yrome tyyrypyrykõ onurumekara toh nexiase . “ Kure mase , Ritonõpo , ” kara toh nexiase roropa .
66021012	Description	Apuru konõto nae nexiase , kaetoko roropa . Omõtoh 12me nexiase , 12me omõtoh eraximananõ roropa nexiase , Ritonõpo nenyohtyamo . Moro omõtoh 12mãkõ pokona Izyraeu mũkuru tõ esetykõ tymerose 12mãkomo .
48003013	Grace	Ynara ãko Ritonõpo tõmipona pyra exiketomo a : “ Iirypyryme ya matose ipunaka , ” ãko mã eya xine . Yrome Kyrixtu kynorihne kyyrypyrykõ epehpyryme . Morara exiryke ynara tykase Ritonõpo Jezu a : “ Iirypyryme mexĩ ipunaka wewe pokona toxixihmase oexiryke , ” tykase . Yrome kyya xine morara kara Ritonõpo mana , kyyrypyrykõ tapoise sã Jezu a exiryke , kymyakãkõme toorihse toexiryke , kure rokẽ kuehtohkõme .
48001013	Sin	Juaro matose . Pake Jezu poetory tõ osanumase ywy , yronymyryme . Kytamurukõ omihpyry omipona ro jahtao , toto htomase ywy . Toto zupise roropa ywy , toto etapatohme , emero toto enahkatohme .
66020002	Description	Zakareimo panõ tapoise eya . Okoimo pakato ro nexiase . Mokyro ro joroko tamuru nexiase . Satanaxi esety akorõ roropa . Mokyro tymyhse eya tehme rokẽ aehtohme , miume jeimãtoh ponãmero .
44008009	Description	Moroto pyaxi kynexine , esety Ximão . Pake tunuhnatase itamurume ynororo Samaria po . — Pyaxime ase , tykase ynororo repe .
50003010	Faith	Seromaroro toiro se rokẽ ase . Kyrixtu omipona se rokẽ ase . Orẽpyra ynororo . Tyjamitunuru ke tõsemãse ropa ynororo toorihxĩpo . Naeroro ijamitunuru se ase roropa ukurohtao . Toetuarimase ynororo kypynanohtohkõme Tumy omi poe . Morararo Kyrixtu osanumatopõpyry sã josanumary se ase imehnõ amorepary poko . Tumy omipona toehse ynororo toorikyry ponãmero . Morararo ase Kyrixtu omipona se ase jorikyry ponãmero .
54005022	Recommendation	Axĩ pyra imepỹ imenekako Jezu poetory amorepaneme tyritohme . Imehnõ amorepaneme onyripyra exiko iirypyryme ahtao iirypyrymã akorehmaneme oekaroryino . Imehnõ onymoipyra exiko tyyrypyrykõ poko toto ahtao .
56002003	Recommendation	Morararo kunumuximãkõ zuruko kure toto ehtohme Ritonõpo poko exiketõ samo , imehnõ onykerekeremara toto ehtohme , eukuru jehnahpyry poko penetara toto ehtohme roropa . Zae omi poko imehnõ amorepapoko eya xine .
46007038	Recommendation	Naeroro nohpo maro opytarykohtao kure Ritonõpo a matose . Yrome pytara awahtao xine kurehxo ya mana .
59001022	Recommendation	Ritonõpo omiry omipona ehtoko . Aomiry etaryhtao oya xine , otato ehtoko . Ynara karyhtao oya xine : “ Ritonõpo poetoryme ase , aomiry etaryke ya , ” karyhtao oya xine , osenekunohnõko rokẽ matose . Morara exiryke aomipona roropa ehtoko .
43007001	Violence	Moromeĩpo Karirea poro Jezu toytoytose . Jutea poro toytory se pyra toehse juteu tõ esã a moroto totaparyino .
46001030	Grace	Mãpyra Ritonõpo a typynanohse matose , Jezu Kyrixtu marõme oehtohkõme . Zuaro toehtoh ekarõko kyya xine mana . “ Zae matose ya , ” ãko Ritonõpo kyya xine , Jezu a tukurãkase kuexirykõke . Ritonõpo poenõme kure kyriatose . Kukurãkatamitukõ topehmase eya toorikyry ke rahkene .
43013005	Description	Mame eya tuna tarykase ahtao paxiha aka , typoetory tõ pupuru tukurikase eya . Tuaja ke tykorokase ropa eya .
44022004	Violence	Jezu poetory zehno exiase roropa . Itapyĩkõ taka ytoase toto apoise , arotohme ãpuruhpyry taka , orutua komo , nohpo tomo , enara . Aorihmaporykõ se exiase .
43007043	Description	Atae pyra toh toehse Jezu poko .
60005002	Recommendation	Tymenekase matose Ritonõpo a typoenõ pyno oehtohkõme . Naeroro kaneru esã tokykõ pyno ehtoh sã Ritonõpo poetory pyno ehtoko . Yronymyryme toto pyno ehtoko , ỹme exiketõ samo . Mãsa rokẽ pyra toto pyno ehtoko , oerohtamitukõ apoitohme rokẽ pyra . Toto akorehmary se oexirykõke toto pyno ehtoko Ritonõpo omipona oehtohkõme .
46015056	Sin	Orihnõko sytatose emero porehme tyyrypyhpyke kuexirykõke . Kyyrypyrykõ poko zuaro sytatose Ritonõpo nymeropohpyry etaryke kyya xine .
59005004	Sin	Yrome opoetorykõ mã okerekerematorỹko , zae toerohtopõpyrykõ onepehmara oexirykõke . Otupikõ poko erohketõ xitary etãko Ritonõpo Jamihmehxo Exikety mana , zae pyra topehmase toto exiryke oya xine .
60002001	Recommendation	Oorypyrykõ poko pyra ehtoko . Imehnõ zehno oexirykõ irumekatoko . Ajohpe pyra ehtoko . “ Kure ehtoko ysamo , ” kara ehtoko imehnomo a iirypyryme awahtao xine . Imehnõ zumoxike pyra ehtoko . Imehnõ onykerekeremara ehtoko .
46007039	Recommendation	Xihxi tomo , tosẽke matose oniokõ orihpyra ro ahtao . Yrome toorihse oniokõ ahtao , oniotary se ropa awahtao xine kure oniotarykõ ropa Jezu poetoryme orutua ahtao rokene .
55002018	Sin	Ritonõpo omiry turumekase eya xine . Ynara ãko toh mã repe : “ Aorihtyã tõsemãkakehse Ritonõpo a , ” ãko toto , ajohpe rokene . Toitoine azahkuru exikety etaryke tyya xine , osenekunohnõko mã toto . Jezu omipona hkopyra exĩko mã toto .
48005006	Faith	Kyrixtu Jezu maro kuahtao xine kuaĩkõpotapihpyry tysahkase ahtao , oty kara . Onysahkara ahtao oty kara roropa mana . Ynara rokẽ kure Ritonõpo a mana , Jezu Kyrixtu enetuputyry kyya xine . Mame imehnõ pyno exĩko sytatose , Jezu tonetupuhse exiryke kyya xine .
58005009	Grace	Morarame toetuarimatopõpyryke kypynanohnekõme toehse ynororo . Jũme typynanohse sytatose eya tõmipona toehse kuexirykõke .
46016001	Recommendation	“ Yna roropa tineru kurãkary se ynanase aropotohme Ritonõpo poetory tomo a , etuarimaketomo a , Jutea põkomo a , ” matose ya onymerohpyrykõ ae . Etatoko pahne , kure otinerũkõ ekarory eya xine . Naeroro otinerũkõ ikurãkatoko . Morara ase roropa Jezu poetory tomo a , Karaxia põkomo a . Morara ãko roropa ase oya xine .
49005022	Recommendation	Nohpo tomo , oniokõ omipona ehtoko , kure Kuesẽkõ riry samo .
43008012	Faith	Morarame ynara tykase Jezu imoihmãkomo a : — Emero ezurume ase . Ymaro ytoketõ mã saeremae ytõko mã toto . Zae rokẽ toh exĩko isene roropa toh mana . Xinukutumã htaka ytopyra toh mana , tyyrypyrykõ poko pyra toexirykõke , tykase eya xine Jezu .
65001017	Recommendation	Wekyry tomo , mokaro sã pyra matose . Pake tamorepase matose Kuesẽkõ Jezu Kyrixtu nymenekatyamo a .
44017025	Grace	Kykyryrykõ se pyra mã Ritonõpo kuepekõme toehtohme emero nae toexiryke . Emero oseremãko Ritonõpo poe sytatose . Ipoe orihpyra sytatose , otuhnõko , ytoytõko , enara .
62005009	Faith	“ Ajohpe , ” kara sytatose ahno nekarohpyry poko . Yrome Ritonõpo nekarohpyry imehnõ nekarohpyry motye kuhse zae . Ritonõpo nekarohpyry ynara mana : “ Jezu Umũkuru nymyryme mana , ” ãko .
45013014	Faith	Kypenetatohkõ poko kuahtao xine iirypyryme exĩko sytatose . Naeroro kypenetatohkõ poko pyra sehtone . Yrome Kuesẽkõ Jezu Kyrixtu tyjamitunuru ekarõko kyya xine mana soutatu tõ esẽ pyrou ekarory samo typoetory tomo a . Naeroro : “ Ajamitunuru tyriko yna kurohtaka orẽpyra yna ehtohme õmipona , ” kahtoko Kyrixtu a .
58011030	Description	Mame Ritonõpo enetuputyryke Izyraeu tomo a , Jeriko zomye toytose toto . 7me tykohmãse toto pata zomye toytorykõ poko . Mame toepukase Jeriko apuru rahkene .
44019011	Grace	Pauru tyjamihtanohse Ritonõpo a kurãkõkara kurãkatohme ropa eya .
43008034	Sin	Ynara tykase Jezu eya xine : — Oorypyrykõ poko awahtao xine tosẽke matose , oorypyrykõ ke rokene . Oorypyrykõ namotome sã matose toehse . Oorypyrykõ onurumekasaromepyra roropa matose .
62004011	Faith	Morara exiryke imehnõ pyno sehtone kypyno xine Ritonõpo ehtoh samo .
44002028	Grace	Jẽsemãkapõko ropa mase , orihpỹme jehtohme . Tãkye rokẽ jyripõko mase oẽmyty eneryke ya , ” me tymerose Tawi a .
54004013	Recommendation	Ritonõpo omiry onysekeremakehpyra exiko , oximõmãkõ netaryme jytory ponãmero . Zuruko toto . Amorepako toto Ritonõpo omipona toto ehtohme .
47004008	Description	Etuarimãko ynanase yronymyryme , yrome poremãpyra ynanase . Otupĩko roropa ynanase , toitoine repe yrome Kuesẽkõ onenetupuhkehpyra ynanase .
44002013	Description	Yrome imehnomo a tounohse toto : — Moxiã aetỹtyã rokene , tykase toto . Toetỹse tokarose toto a .
66021018	Description	Moro apuru tyrise topu kurã ke . Jasape ke pata tyrise uuru kurã ke . Kutehi sã nexiase akusasame .
66015006	Description	Mame Ritonõpo maro oturutoh tae tutũtase inenyohtyã 7mãkomo . Imaro xine tyrohsemyimo etuarimatoh konõto etyhpyrymã nexiase . Upo karimutumã ke tõtupohtose toh nexiase , rino risẽ ke , ikurikahpyry panõ ke . Aozahparakõme uuru risẽ nexiase tymyhse .
45012014	Recommendation	Ritonõpo se pyra exiketomo a oryhmarykohtao : “ Papa , moxiã ituarimapoko , ” kara ehtoko Ritonõpo a . Ynara kahtoko : “ Papa , moxiã ikurãkako ropa , ” kahtoko rokene .
66001015	Description	Ipupuru zemime roropa nexiase metau iahkahpyry samo . Metau ikorokahpyry seneneme nexiase . Aomiry sõkane konõto sã nexiase .
43017026	Grace	Opoko tutuarõtanohpose toh ya . Toto tuarõtanohpõko ro ywy , ypyno oexiry waro toto ehtohme , asamo ypyno toto ehtohme roropa , jũme toto maro jehtohme , enara , tykase Jezu Tumy netaryme .
45008032	Grace	Tumũkuru onypynanohpyra Ritonõpo kynexine . Kypynanohtohkõme Tumũkuru tonehpose tarona aorihtohme , orihpyra kuehtohkõme . Kyya xine Tumũkuru tokarose Ritonõpo a , omomỹke pyra toexiryke . Morara Ritonõpo ahtao tynekarory kurã ekarõko roropa kyya xine mana , emero porehme .
65001018	Sin	Ynara tykase toto oya xine Kuesẽkõ omi poe : “ Imeĩpo sero etyhpyry po imehnõ oehnõko oya xine mana . Oeunohtorỹko mã toto . Typenetatohkõ poko rokẽ mã toto . Atahmãkãko roropa mã toto Kyrixtu oepyry ropa poko , ” tykase .
45011018	Recommendation	Naeroro mokaro , juteu tõ , Ritonõpo onenetupuhpynõ onypoihtopyra ehtoko : “ Tee , juteu tõ se pyra Ritonõpo mana . Kymarokõ rokẽ menekase , ” kara ehtoko . Amoriry sã rokẽ matose . Zoko sã pyra matose . Mame otyro eukuru yhtopyra mana amoriry wino imity aka . Yrome imity wino onuhnõko mana amoriry aka . Morararo matose . Kure oritorỹko Ritonõpo mana juteu tõ pokoino .
47001024	Faith	Õsenetupuhtohkõ tyorõmary se pyra ynanase orẽpyra Jezu enetuputyryke oya xine . Yrome ãkorehmarykõ se ynanase tãkye oehtohkõme , emynyhmara oehtohkõme .
43011001	Description	Orutua kynexine , Petania pono . Esety kynexine Razaru . Aoryxiry tõ roropa moroto kynexine . Maria , Maata , enara toh kynexine .
52004008	Sin	Yna a ãmorepatopõpyrykõ rumekaryhtao oya xine ahno rokẽ kara rumekãko matose . Ritonõpo rumekãko roropa matose , Tuzenu kurã ekarone rumekãko .
62004002	Faith	Ynara Ritonõpo Zuzenu nae exiketõ enetupuhnõko matose : “ Jezu Kyrixtu , Ritonõpo mũkuru nymyry tonuruse ahnome sero nono po , ” kananõ rokẽ mã Ritonõpo Zuzenu nae .
65001008	Sin	Mokaro oehsenãkõ oya xine pakatokõ sã roropa mã toto . Tõsenehtopõpyrykõ ae ro tamoreme xine tokokõ poe iirypyryme exĩko mã toto . Ritonõpo imehxo ehtoh eunohnõko mã toto , aomiry se pyra toexirykõke . Tuisa tõ kapuaõkõ poihtõko roropa mã toto .
60003011	Recommendation	Oorypyrykõ irumekatoko , kure rokẽ oehtohkõme . Oseosezuhpyra ehtoko imehnõ maro . Tuaro ehtoko oxiehno pyra oehtohkõme .
51001023	Faith	Naeroro ãmorepatopõpyrykõ onurumekara ehtoko . Orẽpyra ehtoko Kuesẽkõ Jezu enetuputyry poko oya xine . Penekehpyra ehtoko ipoko . Osenekunohpopyra ehtoko ajoajohpãkõ omiry etaryhtao oya xine . Ritonõpo maro oehtohkõ momohnõko matose oesẽkõme tonetupuhse oya xine exiryke . Omi kurã etaryke oya xine menetuputyatose . Pake moro omi kurã poko kuamorepatosene . Seromaroro moro omi kurã poko imehnõ amorepãko tuhkãkõ mana emero pata tõ poro .
43008059	Violence	Morarame Jezu omiry etaryke tyya xine topu tanỹse juteu tomo a Jezu etapatohme . Ajohpe Jezu tokarose eya xine . Morara exiryke topu tanỹse eya xine . Yrome tõtonẽse rokẽ ynororo , imoihmãkõ rãnaka . Mame Ritonõpo Tapyĩ tae tutũtase ropa Jezu .
49004024	Recommendation	Mame upo kurã amurutoh sã kure oehtohkõ amurutoko . Ritonõpo nyrihpyry kurã amurutoko . Moro tamuruse oya xine ahtao Ritonõpo sã oenetorỹko imehnõ mana , Kyrixtu sã oexirykõke , zae roropa oexirykõke , oorypyrykõ poko pyra toehse oexirykõke , kure rokẽ oexirykõke , enara . Ynara kahtoko imehnomo a , “ Kuosenetupuhtohkõ tyrisenã sã tyrise ahtao , Ritonõpo sã ytoytõko sytatose . Zae rokẽ ytoytõko sytatose . Aomipona roropa sytatose , ” kahtoko .
66014012	Faith	Naeroro oseanahtotoko Ritonõpo poetoryme awahtao xine , aomipona toehse oexirykõke . Jezu onenetupuhkehpyra roropa awahtao xine oseanahtotoko .
44013030	Description	Yrome Ritonõpo a tõsemãkase ropa ynororo .
43010011	Description	— Toto esẽ ase kurano . Morara exiryke ypoetory tõ pyno ase . Kaneru esẽ ke mana toky tõ pyno . Mokyro sã ase . Jorikyry se pyra ase repe , yrome ypoetory tõ pynuke jorikyry se ase , toto pyno jexiryke , orihpyra toto ehtohme .
49003002	Grace	Kypyno xine Ritonõpo exiryke tyrohmanohpose ywy eya , ãkorehmanekõme jehtohme . Sero poko metatose ro .
56003010	Recommendation	Imehnõ azahkuru Jezu poetory amoreparyhtao zuruko toto osemazuhme aporo . Morotoino amorepazomoko ropa toto . Morarame õmipona pyra toto ahtao imaro xine pyra exiko .
43010019	Description	Morara kary etaryke tyya xine tõsezusezuhse toto , juteu tomo , Jezu omiry etaryke tyya xine .
43003033	Faith	Aomiry se exiketõ rokẽ imehnõ tuarõtanohnõko mana kure Ritonõpo exiry poko .
61003014	Recommendation	Wekyry tomo , Kuesẽkõ oepyry ropa eraximãko sytatose . Naeroro kure rokẽ ehtoko . Oorypyrykõ poko pyra ehtoko Ritonõpo omipona ehtoko kokoro rokene . Morara awahtao xine iirypyryme pyra matose exĩko eya . Osepeme exĩko matose imaro .
53003001	Faith	Wekyry tomo , ynara kary se ropa ynanase oya xine . Oturutoko Ritonõpo a : “ Papa , Pauru tõ akorehmako õmiry ekarory poko imehnomo a , ekurehpyra õmiry otuotuhponamatohme , Jezu poetoryme imehnõ ehtohme õmiry apoiryhtao tyya xine , Tesaronika põkõ sã toto ehtohme õmiry tapoise ahtao eya xine , ” kahtoko .
47004014	Faith	Kuesẽkõ Jezu ẽsemãkahpõme ropa Ritonõpo mana . Moro waro kuexirykõke ynara zuaro sytatose , yna roropa Jezu maro ẽsemãkapõko Ritonõpo mana amaro xine tosaka kuarotohkõme , tymaro kuehtohkõme .
59005014	Recommendation	Kurãkara nae ahtao roropa , Jezu poetory tõ ikohmatoko , tamuximehxo exiketomo , toto oturutohme Ritonõpo a ikurãkatohme ropa . Azeite ke zuhsuhmatoko roropa Kuesẽkõ omi poe .
44007023	Description	— Morarame Moeze tykaripãse ahtao , 40me jeimamyry taropose ahtao tyekyry tõ enese toytose ynororo , Izyraeu tõ enese .
44023027	Violence	“ Mokyro Pauru tapoise juteu tomo a , etapatohme repe . Yrome soutatu tomo a towomase , romanome exiryke .
44019029	Description	Morarame pata põkõ emero kui kui tykase toto . Imoity ajoajohpe toehse . Kaju tõ tapoise eya xine Arixtaku maro amopỹ taka toto arotohme axiny . Kaju tõ Masetonia põkõ kynexine , Pauru maro aehtyamo .
44003014	Sin	Yrome aomipona pyra oya xine toxixihmase Jezu , tyyrypyhpykẽ kara . Inetapatahpyry rokẽ mutũtanohpoatose ropa .
44015009	Faith	Emero oxisã Ritonõpo kuenetorỹko mana juteu tomo , juteutõkara , enara , tykase Peturu eya xine . — Emero kyyrypyrykõ korokãko mana , Tumũkuru enetuputyryhtao kyya xine .
46011028	Recommendation	Morara exiryke ynara osenetupuhtoko aporo : “ Zae rokẽ ytoytõko hano Ritonõpo neneryme ? ” kahtoko aporo okurohtao xine . Morarame zae awahtao xine rokẽ Kuesẽkõ exixihmatopõpyry poko wenikehpyra ehtoh enahtoko , eukuru ẽtoko , enara . Iirypyryme awahtao xine oorypyrykõ ekarotoko Ritonõpo a ikorokatohme . Moromeĩpo enahtoko , ẽtoko , enara .
46015058	Faith	Naeroro wekyry tomo , opyno xine ase . Orẽpyra ehtoko Kyrixtu enetuputyry poko . Poremãpyra ehtoko roropa . Kuesẽkõ nyrohmanohpotopõpyry poko erohtoko kokoro rokene . Ritonõpo jamitunuru ke oerokurukohtao toiparo rokẽ pyra matose erohnõko . Moro waro matose .
46004016	Recommendation	Naeroro ajohpãme sã kypoenohtoko ysã oehtohkõme .
46001021	Faith	“ Ajohpanorykomo , ” ãko Jezu onenetupuhpynõ mã yna omiry poko Jezu enetuputyry poko . “ Zuaro pyra matose , ” ãko mã toto yna a . “ Toiparo rokẽ Jezu toorihse , ” ãko mã toto . Yrome Ritonõpo tuarohxo ipunaka . Morara exiryke Jezu onenetupuhpynõ tuaro pyra tyripose , tamoreme xine Ritonõpo waro exisaromepyra toto ehtohme . Yrome Jezu poko oturunohtao rokẽ iirypyrymãkõ kurãkãko ropa mana , Jezu enetuputyryhtao eya xine . Morara tyripose Ritonõpo a .
60003001	Recommendation	Oururukõ se ase tynioke exiketomo . Oniokõ omipona ehtoko . Otarãme Ritonõpo omiry onenetupuhpynõme oniokõ mana . Yrome kure oehtohkõ eneryke tyya xine enetupuhnõko mã toto , toto onurupyra awahtao xine ro .
47005020	Recommendation	Morara exiryke Kyrixtu poe ourutorỹko ynanase . Ritonõpo poe roropa ourutorỹko ynanase . Oeahmatorỹko ynanase Kyrixtu omi poe . Osekarotoko Ritonõpo a ajohpãme samo , ise pyra awahtao xine ro . Mame typyno oritorỹko mana .
44002024	Description	Mame tõsemãkapose ropa ynororo Ritonõpo a . Jũme orihpynỹpo sã toehse ropa ynororo typoremãkapory se pyra toexiryke toorihtopõpyry a .
59002007	Sin	Kure kuhse Jezu mana . Ipoetoryme kuekarotorỹko roropa imehnõ mana . Yrome mokaro Jezu poetory kerekeremãko mã toto .
54003003	Description	“ Etỹpyra ehtoko . Imehnõ onetapara roropa ehtoko . Imehnõ pyno ehtoko . Oxiehno pyra ehtoko . Penetara roropa ehtoko tineru poko , ” kaxiko Jezu poetory amorepary se exiketomo a .
43004014	Grace	Yrome ynekarohpyry enyryhtao oya tuna se pyra ropa mase exĩko jũme . Ynara exiryke , ynekarohpyry oya soesoekane sã exĩko okurohtao mana . Moro pokoino orihpyra exĩko matose jũme , tykase Jezu eya .
62002005	Faith	Ritonõpo omipona exiketõ mã Ritonõpo se yronymyryme . Morara kuahtao xine imaro kuexirykõ waro sytatose .
66016013	Description	Mame joroko tõ enease oseruao . Pororu sã toh nexiase . Tutũtase toto zakareimo konõto mytae , onokyroimo xihpyry mytae ajohpe urutõ mytae , enara tutũtase toto .
59002008	Recommendation	Pake ynara tykase Ritonõpo tosẽkõme tonetupuhnanomo a : “ Imehnõ pyno ehtoko osepyno oehtohkõ samo , ” tykase . Morara tymerose Ritonõpo omiryme . Moro omipona awahtao xine kure kuhse matose .
47004005	Faith	Tuisame osekaropyra ynanase . Jezu Kyrixtu poko rokẽ imehnõ amorepãko ynanase tosẽkõme enetupuhtohme eya xine . Ãkorehmanekõme rokẽ ynanase , kure Jezu ritohme .
46015033	Recommendation	Tuaro ehtoko osenekunohpopyra oehtohkõme . Tyyrypyrykõ poko exiketõ maro osepeme kuahtao xine zae ehtoh rumekãko sytatose kyyrypyrykõ poko ehtohme roropa , kuepekõ saaro .
58013020	Grace	Ritonõpo a Kuesẽkõ Jezu tõsemãkapose ropa aorihxĩpo , Kuesẽkõme imehxo aehtohme , toorihse exiryke kymyakãkõme . Aorikyry ke kukurãkatamitukõ topehmase eya , jũme Ritonõpo poenõme kuehtohkõme .
50001027	Recommendation	Ynara se ase oya xine , zae oehtohkõ se ase . Kyrixtu omipona nymyry oexirykõ se ase . Morarame aomipona awahtao xine orẽpyra Jezu enetupuhnõko matose . Mame amaro xine jahtao , amaro xine pyra jahtao roropa ynara matose Ritonõpo omipona . Ynara etary se ase opoko xine imehnomo a . “ Piripo põkõ orẽpyra mã toto Ritonõpo omipona . Atakorehmãko roropa mã toto imehnõ amorepary poko Kyrixtu enetupuhpotohme eya xine , ” ãko mã toto ya opoko xine .
46006014	Grace	Kuesẽkõ tõsemãkapose ropa Ritonõpo a aorihxĩpo . Moro saaro kymarokõ ẽsemãkapõko ropa mana toorihse kuahtao xine . Tyjamitunuru ke kuẽsemãkapotorỹko ropa mana .
55001006	Recommendation	Morara exiryke pape merõko ase oneneryme wenikehpyra oehtohme , mãsa rokẽ pyra oehtohme , imehnõ amorepary poko . Ouhpona jemary tyrise ahtao ya , Ritonõpo a Tuzenu tokarose oya imehnõ amorepatohme oya .
60004006	Grace	Pakatokõ aorihtyã toorihse . Topehmase toto Ritonõpo a inyrihpyrykõ epehpyryme imehnõ emero epehmary samo . Omi kurã tokarose eya xine roropa orihpyra ro toto ahtao . Omi kurã tokarose eya xine Jezu poko isã aẽsemãtohkõme ropa aorihxĩpo xine , Ritonõpo maro toto ehtohme .
46007023	Recommendation	Topehke typynanohse matose Ritonõpo a . Naeroro imepỹ namotome pyra ehtoko . Kyrixtu omipona rokẽ ehtoko .
46010010	Recommendation	Ritonõpo poko tãtakirimase kytamurukomo . Naeroro taorihmapose toto Ritonõpo nenyokyhpyry a . Toorihse toto . Naeroro Ritonõpo poko atakirimara sehtone .
47002017	Faith	Tuhkãkõ nae tomeseke pyra Ritonõpo nekarohpyry poko . Mõkomo typyne pyra exikety sã aomiry ekarõko mã toto . Yrome mokaro sã pyra ynanase ipunaka . Ritonõpo a tonyohse yna exiryke zae ourutorỹko ynanase ineneryme , Kyrixtu poetoryme yna exiryke .
45015001	Recommendation	Orẽpyra kuahtao xine Jezu enetuputyry poko , imehnõ jamihme hkopyra exiketõ sakorehmatone , toetuarimarykõ poko poremãpyra toto ehtohme . Kypenetatohkõ poko rokẽ pyra sehtone .
50002024	Faith	Kuesẽkõ jamitunuru enetupuhnõko ase . Jytory se ase roropa oenese xine . Kuesẽkomo a : “ Ytoko , ” kary momohnõko rokẽ ase jytotohme .
66007001	Description	Morarame Ritonõpo nenyohtyã enease , asakoropane . Sero nono etyhpyry po toh nexiase xikihme , asakoropane etyhpyry po . Tyryrykane asakoropane tapoise eya xine , tyryry kara ehtohme nono poro , tuna poro , itu poro , enara .
60004003	Sin	Apitoryme onenetupuhpynõ penetatoh poko mexiatosene . Oorypyrykõ xihpyry poko mexiatosene . Imehnõ nohpo poko mexiatose , etỹnõko roropa , nohpo ryhpopãkãko . Emotyẽkãko mexiatosene eukuru poko . Tyorõ poko roropa mexiatosene Ritonõpo myakãme .
66011005	Violence	Mame mokaro ryhmary kukuruhtao imehnomo a , apoto tũtãko ĩtae xine mana tyzehnotokõ enahkatohme . Morara ahtao mokaro ryhmary kuhnanõ emero orihnõko mã toto .
44023005	Recommendation	— Wekyry tomo , zuaro pyra akene . Ritonõpo maro oturuketõ tuisaryme pyra ekarono , tykase Pauru . — Ynara tymerose exiryke Ritonõpo omiryme : “ Oesẽkõ kure rokẽ tyritoko , ” ãko sero poko nase Ritonõpo omiry , tykase Pauru .
66022015	Sin	Yrome , tyyrypyrykõ poko exiketõ omõpyra mana , joroko poko exiketomo , pyaxime exiketomo , imeimehnõ poko xihpyry exiketomo , imehnõ etapananomo , imehnõ wonanomo , imehnõ orihmaponanomo , ahno nyrihpyry ke Ritonõpo myakãmananomo , ajohpe se exiketomo , ajohpe exiketõ roropa . Mokarohne omõpyra mã toto moro pona .
66002014	Sin	Yrome ohxirory se ase , tuhke pyra . Paraão namorepahpyry omipona exiketõ moroto amaro mã toto . Paraão mokyro Parake amorepahpõ iirypyryme Izyraeu tõ riry poko . Ahno naxikatyã Ritonõpo myakãme tyripose eya . Mame mokaro ẽpataka tonahsẽ tyrise eya xine , ‘ Kure mase , ’ katohme tyya xine ipoko . Moro tonahsẽ ke Izyraeu tõ tautuhmapose eya iirypyryme toto ritohme Ritonõpo a . Nohpo tõ poko Izyraeu tõ tyripose roropa eya .
53001003	Faith	Wekyry tomo , ynara kakehpyra ynanase Ritonõpo a opoko xine : “ Kure mase , Ritonõpo , ” kakehpyra ynanase . Tãkye yna exiryke opoko xine . Morara ãko ynanase , Jezu enetuputyry emamyryke okurohtao xine . Imehnõ pyno exĩko matose ipunaka .
46012002	Sin	Jezu poetoryme exipitopyra ro awahtao xine , oenekunopyase xine joroko tõ eahmary poko Ritonõpo myakãme repe . Yrome opynanopyrykõ waro pyra mokaro mana , isene pyra toexirykõke .
49005025	Recommendation	Orutua komo , opyxiãkõ pyno ehtoko . Typoetory pyno Kyrixtu ehtoh saaro . Mame typoetory tõ pyno toexiryke tamoreme kynorihne , typoetory tõ kurãkatohme tyya .
45012017	Recommendation	Popyra orirykohtao imehnomo a emỹpopyra ehtoko . Kure ehtoh poko rokẽ ehtoko imehnõ neneryme emero , zae oehtohkõ waro toto ehtohme .
60005006	Recommendation	Naeroro imehnõ motye se pyra ehtoko . Emero motye tuisamehxo Ritonõpo mana . Aomipona se rokẽ ehtoko . Tuisame se hkopyra awahtao xine , ise tahtao tuisame oritorỹko mana .
44014017	Grace	Yrome tahxime kynosenepone samo . Tynyrihpyry kurã enepone roropa . Ynororo rokẽ konopo enehpõko mana kỹkyryrykõ ahtatohme , eperytatohme roropa . Kuohkõ ekarõko roropa mana tãkye kuehtohkõme kutuarõtatohkõme typoko , tykase Pauru Rixityra põkomo a .
54003011	Recommendation	Ynara kaxiko nohpo tomo a roropa : “ Nohpo tomo , mokã saaro ke ehtoko . Kure rokẽ ehtoko . Imehnõ onykerekeremara ke ehtoko . Emotyẽkara roropa ke ehtoko . Oniokõ pyno rokẽ ehtoko , ” kaxiko eya xine .
66002021	Sin	Iirypyry rumekatoh toraximase ya repe . Yrome imehnõ poko toehtoh rumekary se hkopyra mana .
44012020	Description	Morarame Xitõ põkõ poko tyekĩtapãse Erote kynexine , Tiro põkõ poko roropa . Morara exiryke tỹkyryry taropokehse eya Xitõ põkomo a , Tiro põkomo a , enara . Morarame topeme Paraxitu tyrise toto a , Erote tapyĩ esemy . Mame ynara tykase toto eya : — Kaxiko Erote a : “ Tyzehno xine oexiry se pyra Tiro põkõ mana Xitõ põkõ maro , ” kaxiko Erote a , tykase toto Paraxitu a . Tỹkyryrykõ se rokẽ toh kynexine Erote a . Mame tõturuse roropa toto Erote a .
43008049	Sin	— Jorokohpe pyra ase , tykase Jezu . — Papa eanohmãko rokẽ ase . Yrome matose jeunohnõko .
43006018	Description	Okynã pyra tyryrykane konõto tooehse , pohkane roropa .
45008018	Faith	Taro kuahtao xine etuarimãko sytatose . Yrome imeĩpo kure kuhse exĩko sytatose . Ritonõpo nekarotyã kyya xine emero motye kuhse kure mana . Naeroro torẽtyke pyra sehtone kuetuarimarykohtao .
62002012	Grace	Poetohti , onenerykõme pape merõko ase , oorypyrykõ tykorokase Ritonõpo a exiryke , Kyrixtu toorihse exiryke oorypyrykõ epehpyryme . Morara exiryke onenerykõme pape merõko ase .
55001009	Grace	Kukurãkatone . Kueahmatone roropa typoetoryme kuehtohkõme . Kynyrihpyrykõ kurã pokoino pyra , typoe rokẽ kueahmatone kure kyrirykõ se toexiryke . Toenupunase kypoko xine toexiryke Tumũkuru Jezu Kyrixtu enehpory se kynexine kukurãkanekõme , moino ro sero nono onyripyra ro tahtao .
43019006	Violence	Morarame Jezu eneryke tyya xine ynara tykase toto opore : — Wewe pokona exixihmapoko aorihtohme . Wewe pokona exixihmapoko aorihtohme , tykase toto . Jamihme tõmitase toto . Ynara tykase Pirato eya xine : — Amarokõ arotatoko . Exixihmatatoko . Ywy aorikyry se pyra ase repe . Morara exiryke arotoko , tykase eya xine .
60001010	Grace	Moro poko tõsenetupuhse pake urutõ komo : “ Otãto ke sero põkõ pynanohnõko Ritonõpo nae ? ” tykase toto . Tõturupose roropa toto zuaro se toexirykõke . “ Sero põkõ pynanohnõko Ritonõpo mana , ” tykase toto Zuzenu poe .
63001007	Sin	Tuhke onekunohtõkõ nae ytoytoketomo . “ Jezu Kyrixtu tonuruse ahnome , ” kara exiketomo . Mokaro mã onekunohtõme mã toto , Kyrixtu zehno exiketomo .
44024005	Sin	Mose Pauru ajoajohpano . Imehnõ pata tõ poro ytoytokety mose ro . Tyoro amorepatõ mose ro , kowenu omipona pyra juteu tõ ehtohme . Nazare põ poetory esẽ mose ro .
54003016	Grace	Ajohpe pyra nase . Ynara enetupuhnõko sytatose , osemazuhme tuaro pyra Jezu poko sexiatose repe , yrome Ritonõpo kutuarõtanopyatose . Tumũkuru tonehpose ahnome . Iirypyryme pyra tonepose mokyro Ritonõpo Zuzenu a . Tonese roropa Ritonõpo nenyohtyamo a , kapuaõkomo a . Tokarose ahno tomo a , juteutõkara a roropa . Tonetupuhse roropa mokaro a . Moromeĩpo tarose ropa ynororo kapu aka .
66016021	Violence	Konopoimo tooehse tytopuke tũpore topu konõto samo , omoxĩ roropa . Toiro topu 45 kiru samo . Kapu ae toepukase ahno pona . Mame Ritonõpo tykerekeremase ahno a moro konopoimo pokoino , popyra eya xine exiryke ipunaka .
61003013	Faith	Yrome Ritonõpo omihpyry ae ro kapu tyrisene exĩko . Nono roropa myakamãko mana . Tyrisene nono exĩko ropa mana , kure rokẽ exiketõ esaryme . Moro tyrisene exikety poko penetãko sytatose . Eraximãko sytatose , enara .
66006014	Description	Mame osenepyra toehse kapu , pape amemyry samo . Ypy tõ tysyryhmase esae xine , ahmõta tõ roropa esae xine tysyryhmase .
58010010	Grace	Mame Ritonõpo omipona Jezu Kyrixtu exiryke ipunaka , tukurikase sã sytatose . Kyyrypyrykõ tykorokase mana , tynekaroryme tõsekarose Kyrixtu exiryke toorihtohme . Toorihse toiro , jũme kypynanohtohkõme .
52001002	Faith	“ Kure mase , Ritonõpo , ” ãko ynanase opoko xine . Oturukehpyra ynanase opoko xine Ritonõpo a .
66006004	Violence	Imepỹ kawaru nutũtase , kamiraramano . Mame mokyro kawaru po ytokety tyjamihtanohpose , oxiehno sero põkõ ritohme , etonatohme , osenahkatohme , enara . Mame tapema konõto tokarose eya .
54006001	Recommendation	Imehnõ namoto mokaro Jezu poetory tomo . Ynara kaxiko eya xine : “ Oesẽkõ pyno ke ehtoko . Aomipona roropa ke ehtoko , Ritonõpo onykerekeremara imehnõ ehtohme , ãmorepatopõpyry yna a roropa onykerekeremara toto ehtohme , ” kaxiko eya xine .
51003009	Recommendation	Kyrixtu tonetupuhse oya xine ahtao tyrisenã sã õsenetupuhtohkõ exĩko ropa mana . Iirypyryme oehtopõpyrykõ turumekase oya xine . Naeroro imehnõ onenekunohpyra ehtoko .
66002020	Sin	Yrome toiro ohxirotorỹko ase , mokyro nohpo xihpyry anaropopyra matose owinoino xine . Mokyro esety Jezapeu . ‘ Ritonõpo poe ase urutõme , ’ ãko kahpyry ynororo . Ypoetory amorepãko kahpyry mana . Toto enekunohnõko imehnõ nohpo tõ poko toto ehtohme , ahno naxikatyã Ritonõpo myakã napyry poko roropa toto ehtohme .
48003008	Grace	Pake ro Ritonõpo tuaro ro , juteutõkara kurãkary poko tyya . Morara exiryke tõmiry tokarose Aparão a , Tumũkuru poko , enurupyra ro Kyrixtu ahtao . Ynara tykase eya : “ Jenetuputyryke oya emero pata põkõ rĩko ase kure , juteu tomo , juteutõkara , enara , ” tykase Ritonõpo Aparão a .
58012005	Recommendation	Wenikehpyra ehtoko Ritonõpo omiry kurã poko . Tumũkurume oekarotorỹko Ritonõpo mana . Ynara ãko : “ Aimo , jomipona exiko jetũ oriryhtao ya zomory zuaro oehtohme . Poremãpyra roropa exiko opore turuse awahtao ya .
58013017	Recommendation	Ritonõpo omiry poko ãmorepatõkõ omipona ehtoko . Imoitoko opyno xine toto exiryke Ritonõpo omi poe . Imeĩpo Ritonõpo a osekarõko mã toto toerohtopõpyrykõ poko . Toto omipona awahtao xine tãkye rokẽ erohnõko mã toto . Mãpyra onymoipyra awahtao xine erohnõko ro mã toh repe . Yrome atasamãko mã toto opoko xine . Mame otyme kure morara awahtao xine ? Popyra ipunaka mana .
44013019	Description	Morarame tuhke pata tamuru põkõ typoremãkapose Ritonõpo a . 7me pata tamuru kynexine Kanaã po . Morarame toto patahpyry tapiakase kytamurukomo a tosarykõme .
54006003	Faith	Jezu Kyrixtu omiry zae rokene . Aomipona kuahtao xine kyyrypyrykõ rumekãko sytatose . Imepỹ mã otato pyra ahtao , Jezu omiry myakãmary se mana imepỹ omiry ke .
63001010	Recommendation	Tyorõ amorepatõ tooehse ahtao oya xine , Kyrixtu namorepatopõpyry kara ekarone tooehse ahtao , ynara kara ehtoko : “ Omõko ytapyĩ taka , ” kara ehtoko eya . “ Torẽtyke pyra exiko , Ritonõpo amaro mana , ” kara roropa ehtoko eya .
47001005	Grace	Kyrixtu etuarimatopõpyry saaro etuarimãko ynanase pitiko rokẽ pyra , imaro yna exiryke , enetuputyryke roropa yna a . Morararo Kyrixtu maro yna exiryke yna akorehmãko mana .
65001011	Sin	Imehnõ motye etuarimakehpyra toh mana . Kaĩ ehtopõpyry sã toehse mã toto . Tyyrypyry onykorokapopyra tokurehse ynororo . Mame azahkuru kahpyry se rokẽ toehse toto , tineru apoitohme tyya xine , Paraão ehtopõpyry samo . Ritonõpo omipona pyra toexirykõke , Kora ehtopõpyry samo , osenahkãko mã toto .
65001010	Sin	Yrome mokaro Ritonõpo se pyra exiketõ mã imehnõ poihtõko mã toto , onenetupuhpyra toexirykõke . Tamoreme tuaro mã toto onokyro samo . Naeroro zuaro toehtohkõke osenahkãko mã toto .
58011007	Faith	Ritonõpo enetuputyryke Noe a aomiry totase eya . “ Sero põkõ wãnohnõko ase tuna kumaryke , iirypyryme toto exiryke emero porehme , ” kary etaryke tyya , Ritonõpo omipona toehse ynororo , konopo onenepyra tahtao ro . Kanawaimo taxikase eya tohpike konõto tyritohme . Morarame moro ao tõsepynanohse ynororo tyekyry tõ maro . Ritonõpo enetuputyryke tyya , imehnõ iirypyrymãkõ sã pyra kynexine , Ritonõpo omipona pyra exiketõ sã pyra . Naeroro Noe kurãme tonese Ritonõpo a emero tonetupuhnanõ maro .
58009006	Description	Morohne riry tõtyhkase ahtao Ritonõpo maro oturuketõ omõsene toto , Ritonõpo Esary Kurã taka . Tutũtase ropa toto moro tae toerohkehxĩpo xine .
44007051	Sin	— Otato pyra matose , Ritonõpo omipona pyra . Zuzenu okorokarykõ se mã repe . Yrome ise pyra matose . Atamurukõ saaro matose .
54001009	Sin	Ynara zuaro sytatose . Kurãkõ zupokatohme pyra Moeze a tõmiry tymeropose Ritonõpo a . Yrome aomipona pyra exiketõ rokẽ zupokatohme tymeropose . Pohnõ mokaro iirypyrymãkomo , tyyrypyrykõ poko exiketomo , Ritonõpo kerekeremananomo , jũkõ otapatõkomo jẽkõ roropa , Ritonõpo waro pyra exiketomo . Mokaro zurutohme tõmiry tymeropose Ritonõpo a Moeze a .
46005009	Recommendation	Osemazuhme pape ymeroase onenerykõme ynara katohme oya xine : “ Osepeme pyra ehtoko nohpo tõ poko exiketõ maro , tynio kuroko imehnõ orutua poko exiketõ maro roropa . ”
48001015	Grace	Mame Ritonõpo a tymenekase ywy , kypyno xine toexiryke . Exipyra ro jahtao waku ao ro jahtao , tymenekase ywy eya , typoetoryme jehtohme .
45007015	Description	Kure onyripyra jahtao ynara ãko ase ya rokene : “ Oty katoh ypenetatoh poko pyra hano ? ” ãko ase . Yrome yyrypyry poko jahtao ynara ãko ase : “ Oty katoh moro xihpyry poko hano ? Ipoko se pyra ase repe yrome ipoko ro ase , ” ãko ase ya rokene .
61003018	Faith	Yrome matose atamorepakehpyra ehtoko opyno xine Jezu Kyrixtu exiry poko , Kypynanohnekõme aexiry poko , kuesẽkõme aexiry poko , enara . “ Emero motye kure mase . Imehxo kuhse mase , ” sykatone eya seromaroro . Morara sykatone eya jũme . Enara .
46004010	Description	Kyrixtu onenetupuhpynomo a rowohpe ynanase Kyrixtu enetuputyryke yna a . Mãpyra amarokomo Kyrixtu maro oexirykõke tuaro matose toehse . Onenetupuhpynomo a orẽnõko ynanase . Yrome amarokõ orẽpyra matose eya xine . Yna se pyra mã toto . Yrome kure rokẽ oritorỹko mã toto .
60005009	Faith	Joroko tamuru omipona pyra ehtoko . “ Arypyra , õmiry etary se pyra ase , ” kahtoko eya kokoro rokene . Penekehpyra ehtoko Jezu Kyrixtu enetuputyry poko oya xine . Imehnõ Jezu poetory tõ mã tuhke pata tõ po etuarimãko roropa toto asã xine . Zuaro matose .
51003022	Recommendation	Tosẽke exiketomo , oesẽkõ omipona ehtoko toto neneryme rokẽ pyra . Kure oekarotohkõme rokẽ pyra toto omipona ehtoko . Onekunohto pyra roropa ehtoko , Kyrixtu omipona se oexirykõke .
66017012	Description	— Iretyry 10me , onenetyã tuisame roropa mã toto . Exipyra ro mã toh aporo . Yrome kowenu tuisaryme exĩko mã toto axĩtao rokene onokyroimo maro .
46002012	Grace	Jezu enetupuhnõko sytatose . Naeroro Jezu onenetupuhpynõ zuzenu kukurohtao xine pyra mana . Ritonõpo Zuzenu rokẽ tonehpose Ritonõpo a kukurohtaka xine , kuamorepatohkõme , emero inekarohpyry waro kuehtohkõme .
59005001	Recommendation	Etatoko pahne , itamurume tymõkomoke exiketomo . Seromaroro tymõkomoke matose . Yrome tymõkomoke pyra exĩko ropa matose . Etuarimãko rokẽ matose . Naeroro oxitatoko , oetuarimarykõ oepyry poko .
66002010	Recommendation	Oserehpyra ehtoko oetuarimarykõ poko . Imeĩpo etuarimãko matose otarame . Etatoko ke , ãpuruhpyry taka oẽmapotorỹko joroko tamuru mana okuhtohkõme . Etuarimãko matose 10 me ẽmepyry rokene . Poremãpyra ehtoko jenetuputyry poko oya xine , oorihtohkõ ponãmero . Mame orihpỹme oritorỹko ase . Tururume ytoketõ tururume ytõko orẽpyrahxo toehtohkõ enepotohme . Orẽpyrahxo exikety parimã apoĩko mana orẽpyra toehtamitume . Moro sã orihpỹme oehtohkõ apoĩko matose poremãpyra awahtao xine jenetuputyry poko .
54006011	Recommendation	Yrome omoro Ritonõpo poetoryme oexiryke tomeseke mokaro sã pyra oehtohme . Tineru poko openetary irumekako , kure oexiry aroko . Ritonõpo zamaro exiko . Oesẽme onenetupuhkehpyra exiko . Imehnõ pyno exiko roropa . Penekehpyra exiko Ritonõpo nyrohmanohpotoh poko . Osenetaonohpyra exiko roropa .
59005005	Sin	Openetarykõ poko rokẽ tytamuhpopãse matose , ãtãkyemarykõ poko roropa oorypyrykõ poko . Okyno nahpãko ahno tupune toto ehtohme toto etapatohme tõsẽme . Mokaro sã matose , tymõkomoke toehse oexirykõke . Taroino etuarimãko matose apotoimo htao .
66004004	Description	Moro tuisa apõ zomye imehnõ apõ nexiase 24mãkomo , typarihmã sã nexiase tuisa apõ zomye . Moro po Ritonõpo poetory tõ tamuximãkõ typorohse nexiase , 24me . Upo karimutumã tamuruse toto a . Typarimãke roropa toh nexiase uuru risẽ ke zupuhpyrykõ rehpo .
66018007	Description	Ituarimapotoko , sam kamexipotoko eya . Imynyhmapotoko , tuisame imehxo tõsekarose exiryke . Emero kurã tapoise eya tykyryryme . Nohpo sã mana , ynara kane samo : “ Taro ywy tarõkõ esemy . Pytỹpo sã pyra ase . Emynyhmara jũme ase , sam kara ase roropa , ” kane sã mana .
60003007	Recommendation	Amarokõ roropa typye exiketomo , kure opyxiãkõ tyritoko . Ynara enetupuhtoko , jamihme hkopyra nohpo tõ mana . Naeroro opyxiãkõ pyno ehtoko . Ritonõpo nekarory apoiry sã oya xine , opyxiãkõ roropa inekarory apoĩko mã toto . Orihpỹme exĩko toh mana . Naeroro opyxiãkõ pyno ehtoko , poremãpyra oehtohkõme Ritonõpo maro õtururukõ poko .
54002012	Recommendation	Orutua kõ anamorepapopyra ase nohpo tomo a , ituisarykõme roropa nohpo onyripyra ase . Ah mynyhme sã rokẽ nexĩ toto .
46001009	Faith	Zae rokẽ Ritonõpo mana kyya xine . Eya toahmase matose , Tumũkuru marõme oehtohkõme , Jezu Kyrixtu Kuesẽkõ epeme oehtohkõme .
48005013	Recommendation	Jakorõ tomo , Ritonõpo a tyjamitunuru tokarose oya xine imyhpokatyã sã oehtohkõme . Yrome tuaro ehtoko ajoajohpe pyra oehtohkõme . Ynara kara ehtoko : “ Ritonõpo a tyjamitunuru tokarose ya ypenetatoh poko jehtohme , ” kara ehtoko . Morara karyhtao oya xine openetatohkõ rumekary waro pyra matose . Morara kara ehtoko , Ritonõpo jamitunuru nae oexirykõke , imehnõ pyno ehtoko roropa . Morara awahtao xine oxime atakorehmãko matose .
59002012	Recommendation	Morara exiryke zae rokẽ ehtoko õtururukõ poko , otytyko poko roropa , enara , tuaro oexirykõke . Aomipona pyra awahtao xine awãnohtorỹko mana , tõmipona pyra tokurehse oexirykõke . Aomipona awahtao xine orẽpyra exĩko matose , oorypyrykõ poko pyra exĩko matose .
46012005	Faith	Tyotyoro poko tuhke erohnõko sytatose Kuesẽkõ omipona . Yrome toiro rokẽ Kuesẽkõ mana .
45009005	Description	Aparão tõ pakõme toh mana . Kyrixtu roropa toto ekyryme toehse , ahnome tonuruse exiryke . “ Tuisamehxo mase Ritonõpo . Emero esẽme mase . Kure mase , ” sykatone eya kokoro rokene . Jũme morara kakehpyra sehtone , enara .
47001006	Description	Yna etuarimaryhtao , ãkorehmatohkõme etuarimãko ynanase . Ritonõpo a okurãkatohkõme roropa etuarimãko ynanase . Takorehmase yna ahtao amarokõ roropa takorehmase matose . Tyjamihtanohpose roropa matose eanahtotohme , penekehpyra roropa oehtohkõme oetuarimarykohtao yna samo , yna etuarimatoh eanahtory sã yna a .
47001021	Faith	Tyjamitunuru ekarõko Ritonõpo yna a mana , zae yna ehtohme Kyrixtu maro . Ritonõpo a tymenekase kuexirykõke ipoetoryme toehse sytatose .
44010015	Recommendation	Morarame sekere tykazomose inetaryme : — Õtyme ynekarohpyry poko : “ Tõsẽ rypyryme nase , ” kara exiko , tykase .
66018009	Sin	Morarame sero põkõ tuisary tõ ipoko xine aehtyã xitãko mana . Imaro xine tãkye aexityã pata zatyry eneryke tyya xine xitãko mã toto . Apoto erexĩtory eneryke tyya xine xitãko mã toto .
43014023	Faith	Ynara tykase Jezu eya : — Ypyno awahtao xine , jomipona exĩko matose . Opyno xine Papa exĩko roropa mana . Mame oehnõko ynanase Papa maro oya xine , jũme amaro xine yna ehtohme .
62004010	Grace	Ynara sã Ritonõpo kypyno xine exiry , osemazuhme Ritonõpo pyno pyra sehtone . Yrome kypyno xine ro mana . Morara exiryke Tumũkuru tonehpose kukurãkanekõme , kyyrypyrykõ korokatohme eya .
62001007	Faith	Mãpyra saeremao exiketõ sã kuahtao xine kyyrypyrykõ poko pyra sytatose . Morara ahtao osepeme exĩko sytatose . Mame Jezu Ritonõpo mũkuru kyyrypyrykõ kurikãko mana kukurohtao xine tumunuru ke .
48004007	Grace	Morara exiryke Ritonõpo poenõme kuehtohkõ waro kuexirykõke namotome pyra sã toehse sytatose , ipoenõme toehse kuexirykõke . Morara exiryke kurã ekarõko Ritonõpo mã kyya xine , typoenõme tyrise eya kuexirykõke .
58001008	Faith	Yrome Tumũkuru poko ynara tymeropose Ritonõpo a : “ Ritonõpome mase . Tuisame oehtoh exikehpyra mana jũme . Zae oexiryke ipunaka tuisa kurãme mase .
43010033	Sin	Ynara tykase juteu tomo : — Ajamitunuru enepory pokoino pyra oetapary se ynanase . Ritonõpo ime exiry ime oexiry sã pyra mana . Ahnome rokẽ mase . Yrome Ritonõpome osekarõko mase , epyrypãko rokẽ mase , tykase toto eya .
66014011	Description	Moro apoto erexĩtory , toto wãnohtoh erexĩtory onuhkehpyra exĩko mana jũme . Etuarimakehpyra mã toto , saereme , koko roropa , onokyroimo kure ekaronanomo , inyrihpyry kahpyry kure ekaronanõ roropa , esety merohpõkõ roropa typokona xine . Mokaro etuarimakehpyra mã toto , tykase ynororo .
47004001	Faith	Yna pyno toexiryke yna erohtoh tokarose Ritonõpo a yna a imehnõ amorepatohme typoko , tõmiry kurã poko , enara . Naeroro orẽpyra ynanase erohnõko .
58013006	Faith	Naeroro oserehpyra sehtone . Ynara sykatone : “ Jakorehmaneme Kuesẽkõ mana . Naeroro oserehpyra ase . Yyryhmananõ zuno pyra ase roropa . ”
45014003	Recommendation	Amarokõ emero otuhnõko matose . Naeroro : “ Popyra mokyro , zuaro pyra rokẽ mana , ” kara ehtoko imepỹ poko , tõsẽ onõpyra exikety poko . Morararo tonahsẽ rokẽ enahneme awahtao xine : “ Popyra mokyro , ” kara ehtoko imepỹ poko , emero otuhkety poko . Typoetoryme tyrise toto exiryke Ritonõpo a : “ Popyra mokyro , ” kara ehtoko ipoko xine .
45015005	Grace	Ritonõpo poe poremãpyra sytatose kuetuarimarykohtao . Ritonõpo poe atãkyemãko sytatose . Naeroro ynara ãko ase Ritonõpo a opoko xine : “ Roma põkõ akorehmako Papa , Omũkuru Jezu Kyrixtu sã toto ehtohme ipoenopyry ke eya xine . Morara ahtao oxisã osenetupuhnõko mã toto .
58007027	Description	Imehnõ Ritonõpo maro oturuketõ tuisary sã pyra Jezu mana . Kokoro rokẽ tynekarory etapary se mokaro mana , tyyrypyrykõ epehpyryme osemazuhme , imehnõ rypyry epehpyryme roropa . Yrome Jezu toiro rokẽ toorihse . Tynekaroryme tõsekarose Tumy a imehnõ rypyry epehpyryme rokene . Jũme inekarohpyry kure , tyoro onekarozomopyra ehtohme .
62003017	Sin	Tymõkomoke kuahtao xine etuarimaketõ poko senupunatone . Enupunara kuahtao xine ajohpe rokẽ sytatose ynara karyhtao : “ Ritonõpo se ase yronymyryme , ” karyhtao kyya xine . Morara kaxĩpo etuarimaketõ poko enupunara kuahtao xine ajohpe rokẽ sytatose . Mãpyra etuarimaketõ poko kuenupunarykohtao , ajohpe pyra sytatose .
47005008	Faith	Oserehpyra sytatose kuorikyrykõ poko . Kure roropa kuorikyrykõ kyya xine mana Kuesẽkõ maro kuehtohkõme .
60002011	Recommendation	Wekyry tomo , opyno xine jexiryke ourutorỹko ase . Katonõme sã rokẽ matose sero nono po , tosakãkara samo . Naeroro oorypyrykõ poko penetara ehtoko . Ipoko pyra roropa ehtoko . Zehnotokõ maro atatapoiryhtao , tomeseke pyra ahtao osetapãko . Moro saaro oorypyrykõ poko openetarykohtao iirypyryme exĩko matose .
60002017	Recommendation	Kure imehnõ aomirotoko . Imehnõ Jezu poetory pyno ehtoko , ãkorõkõme aexirykõke . Ritonõpo zuno ehtoko . Oesarykõ esẽ roropa kure rokẽ tyritoko .
44007025	Description	“ Wekyry tõ pynanohneme jenetupuhnõko toh mana . Ritonõpo nenyokyhpyryme jekarõko mã toto , ” tykase Moeze tukurohtao repe . Yrome onenetupuhpyra toh kynexine .
50003002	Violence	Tomeseke ehtoko popyra ehtoh poko exiketõ poko . Kaikuxi sã oryhmarykõ se rokẽ mã toto . “ Aĩkõpotapihpyry isahkatoko kure oehtohkõme Ritonõpo a , ” ãko mã toto . Opũkõ sahkapory se toh mã repe . Tuaro ehtoko mokaro poko . Zae pyra exiketõ mokaro .
56001016	Sin	Moro saaro imehnomo : “ Ritonõpo waro ynanase , ” ãko toh mã repe . Yrome kure ehtoh poko pyra mã toto . Popyra ipunaka mã toto Ritonõpo neneryme . Imeimehnõ zehno mã toto Ritonõpo omipona pyra . Kure imehnõ riry waro pyra mã toto , enara .
45010002	Faith	Ritonõpo omipona se yronymyryme toh mã repe , zuaro ase . Yrome Ritonõpo a zae ehtoh waro pyra toh mana .
47001004	Grace	Yna etuarimaryhtao yna akorehmãko mana . Naeroro imehnõ etuarimaketõ eneryhtao yna a toto akorehmary waro ynanase , yna akorehmatopõpyry saaro Ritonõpo a .
55002015	Recommendation	Akĩme pyra erohko Ritonõpo omipona oehtohme , “ Kure mase , ” katohme Ritonõpo a oya . Azahkuru pyra exiko ehxiropyra oehtohme oerokuru poko . Zae rokẽ imehnõ amorepako Ritonõpo omiry poko .
53002004	Description	Pyaximehxo osekarõko mokyro mana . “ Ritõ kõ motye ase , oesẽkõ motye , ” ãko mã ynororo : “ Imehxo mase , ” katohme imehnomo a repe typoko . Porohnõko mana Ritonõpo Tapyĩ tao . “ Ritonõpome ase , ” ãko kahpyry mã repe imehnõ enekunohtohme rokene .
49006004	Recommendation	Typoenõkamo opoenõkõ onyhtomara ehtoko , zehno pyra toto ehtohme . Kure rokẽ opoenõkõ zuãtanohtoko , zurutoko roropa , tyyrypyrykõ poko pyra toto ehtohme . Amorepatoko toto Ritonõpo omiry poko , aomipona toto ehtohme .
45008037	Grace	Yrome morohne toehse ahtao ro kyporemãkapopyra xine mã toto . Tãkye ro sytatose kuetuarimarykohtao ro Kyrixtu kypyno xine exiryke .
44026014	Violence	Nono pona toepukase yna porehme . Mame omi etase . Ynara nase ya juteu tõ omiry ae : “ Sauru , Sauru , oty katohme yyryhmãko , ypoetory tõ ryhmãko mah ? Sam kamexipõko mase ya ypoetory ryhmaryke oya . Eryhmãko mase pui samo tupupuru ryhmane samo , tamoreme suimã pona otuotuokety sã mase , ” nase ya .
66002009	Sin	oetuarimarykõ waro ase . Tymõkomoke pyra oexirykõ waro ase . Yrome tymõkomoke nymyry matose . Okerekeremarykõ waro ase juteuimo tomo a . ‘ Juteume ase , ’ ãko toh mã repe . Yrome juteu kara mokaro . Joroko tamuru poetoryme rokẽ toh mana .
46013006	Faith	Imehnõ pyno jahtao atãkyemara ase tyyrypyry poko toehse toto ahtao . Zae toto exiry poko atãkyemãko ase .
59001021	Recommendation	Morara exiryke oorypyrykõ irumekatoko , ajoajohpe oexirykõ irumekatoko . Ynara kahtoko okurohtao xine : “ Popyra ase yrome yyrypyry rumekary se ase . Ritonõpo omipona se ase , ” kahtoko okurohtao xine . Mame okurãkatorỹko ropa mana aomiry tonetupuhse oya xine ahtao .
46003006	Grace	Otyro puhturu arykary sã Kyrixtu ekarory mana . Ywy osemazuhme Kyrixtu ekaroase oya xine . Mame Kyrixtu omiry poko ãmoreparykõ otyro ehxikary sã mana . Aporu toerohse ỹkapo ãmoreparykõ poko Kyrixtu omiry poko . Mame otyro ahtanohponeme Ritonõpo mana . ( Moro saaro typoetoryme oriatose Ritonõpo . Ritonõpo rokẽ onenetupuhpynomo a Tumũkuru enetupuhpory waro mana . )
66014008	Sin	Mame mokyro apitorymã mykapo imepỹ Ritonõpo nenyokyhpyry tooehse . Ynara nase ynororo : — To ! Tonahkase Papironia põkõ mana . Pata konõtome nexiase repe . Yrome nohpo sã imeimehnõ poko exikety sã toehse . Eukuru tokamose eya emero ẽtohme . Tynamokyry ẽpõko eya xine mana jehnahpyry , tymaro toto ehtohme . Mokyro sã Papironia põkõ toehse Ritonõpo a , nase .
43015014	Recommendation	Jepeme matose jomipona awahtao xine .
62005021	Recommendation	Poetohti , joroko tõ poko pyra ehtoko . Osenekunohpopyra ehtoko . Enara .
55003006	Sin	Toitoine mokaro zae pyra imehnõ amorepãko mã toto . Imehnõ tapyĩ taka omõnõko mã toto , nohpo tõ omipohtomase . “ Jomipona awahtao xine , ytopyra matose apoto konõto htaka , ” ãko toh mã repe . Mame ataomipohtomapõko mã toto . “ Iirypyryme ase , ” ãko rokẽ mã toto , yrome tyyrypyry rumekary se pyra mã toto .
49004015	Faith	Naeroro ajoajohpe pyra sehtone kuotururukohtao , imehnõ pyno kuexirykõke . Mame Kyrixtu sã exĩko sytatose . Kupuhpyrykõme mana , kuesẽkõme , kutuisarykõme , enara .
49004003	Faith	Ritonõpo Zuzenu amaro xine ahtao oxipoko enupunãko matose . Oxipoko toenupunase oexirykõke oximaro exĩko matose . Tomeseke ehtoko , oxipoko enupunakehpyra oehtohkõme .
44009005	Description	— Onoky hma ? tykase Sauru tõserehse toexiryke . — Ywy ase , Jezu . Oty katoh yyryhmãko mah , ypoetory tõ ryhmãko ?
60003015	Recommendation	Yrome Kyrixtu zuno ehtoko okurohtao xine . Oesẽkõme enetupuhtoko . Aomipona ehtoko roropa . Mame ynara karyhtao imehnomo a oya xine : “ Oty katoh Jezu enetupuhnõko mah ? ” karyhtao oya xine ehxiropyra ehtoko . Kure rokẽ ezuhtoko toto Kyrixtu enetuputyry poko oya xine , kure rokẽ toto ritohme oya xine .
44007033	Recommendation	Morarame ynara tykase Ritonõpo eya : “ Asãtajã tõ touko jẽpataka oehtohme . Onoupyra awahtao orihnõko mase , ” tykase ynororo eya . — Mame morara kary etaryke tyya tysãtaja tõ touse eya . Mame ynara tykase Ritonõpo eya :
62002024	Faith	Tomeseke ehtoko . Ãmorepatopõpyrykõ poko wenikehpyra ehtoko . Osemazuhme onetahpyrykõ poko wenikehpyra ehtoko . Moro poko wenikehpyra awahtao xine Jezu maro matose jũme Ritonõpo maro .
43008051	Faith	Zae rokẽ ase ynara karyhtao : “ Jomipona awahtao xine orihpyra exĩko matose jũme , ” karyhtao ya , tykase Jezu eya xine .
66020011	Description	Morarame tuisa apõ konõto enease , karimutumano . Tapõ po typorohse exikety enease roropa . Ewinoino sero nono toepase samo , kapu roropa toepase samo , osenepyra toehse .
46006013	Recommendation	Imepỹ roropa otarame ynara ãko : “ Tonahsẽ nae sytatose ẽmatohme waku aka . Tuahke sytatose tonahsẽ omõtohme , ” ãko . Ỹ , zae ro mana . Yrome imeĩpo moro asakoro enahkapõko Ritonõpo mana , kynapyrykomo , kuakurukomo , enara . Kuokokõ tyrise Ritonõpo a kyyrypyrykõ poko pyra kuehtohkõme , imepỹ nohpo poko pyra , imepỹ nio poko pyra , orutua kõ poko pyra , enara . Ritonõpo Zuzenu esaryme tyrise sytatose Kuesẽkõ omipona kuehtohkõme . Ritonõpo Zuzenu omipona pyra kuahtao xine toiparo rokẽ taro sytatose .
45006011	Faith	Morara exiryke wenikehpyra ehtoko . Kyyrypyrykõ turumekase kyya xine . Ipoko pyra toehse sytatose . Taroino Ritonõpo omipona rokẽ ytoytõko sytatose tyrisenã sã kuosenetupuhtohkõ toehse exiryke . Kure rokẽ Jezu Kyrixtu maro sytatose .
47002014	Faith	“ Kure mase , ” ãko ynanase Ritonõpo a . Kyrixtu maro yna exiryke yna arõko sã Ritonõpo mana Kyrixtu mykapo imehnõ neneryme , imehxo Kyrixtu ehtoh waro emero ehtohme . Typoxine exikety ytory sã emero esaka yna ytoryhtao Kyrixtu poko imehnõ tuarõtanohpõko ynanase .
62001005	Grace	Ynara nekaroase Ritonõpo mũkuru yna a , ekarotohme ropa oya xine : “ Saerehkaneme Ritonõpo mana , xinukutume pyra mã ipunaka iirypyryme pyra toexiryke , ” nase yna a ekarotohme ropa oya xine .
43006037	Grace	Ritonõpo nekaroryme awahtao xine ya jenetupuhnõko matose . Ya oehnõko roropa matose emero porehme . Mame ooepyrykohtao ya aaropopyra xine ropa ase jũme .
58013001	Recommendation	Imehnõ pyno exikehpyra ehtoko , atakorõme oexirykõke , Kyrixtu enetuputyryke oya xine .
58007025	Grace	Jumãme toexiryke iirypyrymãkõ pynanopyry waro mana . Toto oepyryhtao tyya , Jezu enetuputyryke eya xine toto pynanohnõko Ritonõpo mana . Orihpỹme Jezu exiryke oturukehpyra mana Tumy maro , kure toto riry poko .
43019015	Violence	Mame ynara tykase toto eya : — Etapapoko ty ! Etapapoko ty ! Wewe pokona exixihmapoko , tykase rokẽ toh Pirato a . — Otuisarykõ exixihmapory se hmatou , wewe poko hna ? tykase eya xine Pirato . Mame ynara tykase toto eya : — Toiro tutuisake ynanase . Ĩperatu rokẽ mã yna tuisaryme , tykase Ritonõpo maro oturuketõ tuisary tomo Pirato a .
45011005	Grace	Eria maronõpo tõ sã mã juteu tõ seromaroro . Toitoine rokẽ Ritonõpo enetupuhnõko mã toto , seti miumãkõ menekatopõpyry sã Ritonõpo a pake . Tuhke pohto rokẽ Ritonõpo nymenekatyã nae mana . Ipynanopyrykõ se toexiryke , tymenekase toto eya .
66017002	Sin	Sero põkõ tuisary tõ mokyro poko toehse toto musurehpã poko toehse , nohpo poko exiketõ samo . Etỹketõ sã ipoko toehse toto sero nono põkomo , eukuru onẽkehpyra exiketõ samo , nohpo poko exikehpyra exiketõ sã roropa .
45012010	Recommendation	Imehnõ Jezu poetory pyno ehtoko oxiekyryme oexirykõke Kyrixtu enetuputyryke oya xine . Kure rokẽ imehnõ tyritoko roropa .
45008014	Faith	Ritonõpo Zuzenu omipona awahtao xine ipoenõme matose .
66012003	Description	Mame imepỹ enetupuhpotoh toeporehkase morotona kapu ao . Zakareimo konõto panõ nexiase , kamiraramano . Tupuhpyke ynororo 7me nexiase . Tyretyke roropa nexiase 10me . Zupuhpyry tõ po parimã panõ nexiase emero .
45008017	Faith	Mame Ritonõpo poenõme kuexirykõke , ipoetory tomo a inekarotyã kurã apoĩko roropa sytatose . Tumũkuru Kyrixtu a inekarotyã apoĩko roropa sytatose Kyrixtu maro kuexirykõke . ( Ritonõpo se pyra exiketõ mã kutuarimapotorỹko toto Ritonõpo omipona kuexirykõke . ) Mame emero esẽme Kyrixtu toehse ahtao tuisame exĩko roropa sytatose imaro , kuetuarimarykohtao taro Kyrixtu etuarimatopõpyry samo .
54005017	Recommendation	Mame Jezu poetory amorepatõkõ epehmatoko .
46008007	Sin	Yrome emero hkopyra Jezu poetory moro waro mana . Torẽnase toto joroko tõ eahmary poko imehnomo a . Naeroro tõsẽ onyryhtao tyya xine seroae ro : “ Joroko zotỹpyry mose ro , ” ãko mã toto , topekahse ahtao Jezu poetory kara a . Zae ehtoh waro hkopyra mã toto . Iirypyryme osekarõko mã toto joroko zotỹpyry onyryhtao tyya xine .
43015002	Grace	Amoriry pisarara sã ypoetory tõ mana . Eperytapỹ amoriry pisarara ahtao , amorihkãko esẽ mana , eperytara exiryke . Eperytakety amoriry ahtao epery tõ zomye amorisahkãko roropa esẽ mana kure aehtohme , itamurume eperytatohme . Mokyro sã mã Papa . Tõmipona se exiketõ amorepãko mana , tõmipona ipunaka toto ehtohme .
60005003	Recommendation	Ritonõpo poetory amorepaneme awahtao xine toto onynamotomara ehtoko . Zae rokẽ ehtoko , opoenohtohkõme eya xine .
52004013	Recommendation	Wekyry tomo , tuaro oexirykõ se ynanase Jezu poetory orikyry poko , atasamara oehtohkõme toto orikyryhtao . Jezu poetory tõ kara emynyhmãko itamurume tyekyry tõ orikyryhtao Jezu maro toto exiry onenetupuhpyra toexirykõke . Mokaro sã oexirykõ se pyra ase .
58011029	Description	Ritonõpo enetuputyryke Izyraeu tomo a tuna konõto Tahpiremã takuohse eya xine . Osemame toehse exiryke nono poro toytose toto . Morarame Ejitu põkomo a toto poenopyryhtao tyneryse toto tuna kuao .
44007020	Description	Morarame Moeze tonuruse , poeto kuranoryme . Tumy tapyĩ tao oseruao rokẽ nuno taropose eya .
58005002	Grace	Ahnome rokẽ toexirykõke kysã xine , putupyra exiketõ zehno pyra toh mana . Azahkuru roropa toto ahtao toto zehno pyra ro toh mana . Nupunato toto enery waro roropa toh mana .
45013012	Recommendation	Kuesẽkõ oepyry ropa ẽmepyry sã mana . Ẽmehsasaka mana okynã pyra Jezu oepyry ropa exiryke . Naeroro kyyrypyrykõ xihpyry surumekatone . Ritonõpo omipona rokẽ sehtone . Soutatu sã Kuesẽkõ jamitunuru sapoitone kyyrypyrykõ poko pyra kuehtohkõme .
49006009	Recommendation	Typoetokamo , morararo ehtoko , kure rokene , opoetory tomo a . Opoopore pyra ehtoko eya xine . “ Awãnohtorỹko ase , ” kara ehtoko roropa eya xine . Ynara wenikehpyra ehtoko , opoetory tõ maro , Kuesẽkõ kapuaõ poetoryme matose . Eya kymarokõ emero oxisamo . Naeroro oxisã kyritorỹko mana , kure rokene .
45012015	Recommendation	Tãkye exiketõ maro awahtao xine atãkyematoko . Xitaketõ maro awahtao xine toto maro oxitatoko .
45002005	Sin	Yrome onetarahko sã matose , aomipona se pyra oexirykõke . Naeroro awãnohpotorỹkohxo Ritonõpo mana , kurãkõ apiakatoh po . Morara ahtao kyyrypyrykõ zehno Ritonõpo ehtoh enẽko sytatose . Zae kuapiakarykõ enẽko roropa sytatose .
44014019	Violence	Morarame juteu tõ tooehse Ãtiokia poe Ikoniu poe roropa . Tuhkãkõ maro tãtaomihtose toto Pauru etapatohme . Mame topu ke totapase eya xine rahkene . Ekepyry tarose eya xine sororohme pata ehpikoxi etapahpõkomo a . — Toorihse nase , tykase toto .
43013021	Description	Morarame tõturukehse tahtao sam tykase ynororo tukurohtao . Ynara tykase ynororo : — Ajohpe pyra , toiro mose jewokãko nase , tykase Jezu eya xine .
48003022	Faith	Ynara tymerose sero poko Ritonõpo omiryme : “ Tymyhse sã sero põkõ emero porehme iirypyrymãkomo a , ” tykase . Naeroro Jezu Kyrixtu enetuputyryhtao kyya xine kymyhpokatorỹko ropa sã Ritonõpo mana . Emero tynekarory ekarõko roropa mã Ritonõpo kyya xine Jezu enetuputyryhtao kyya xine .
66011007	Violence	Mame Ritonõpo omiry poko tõturukehse toto ahtao , eutary konõto ae tũtãko onokyroimo mokaro asakoro exiketõ maro toetonatohkõme . Toto poremãkapõko xihpyry mana . Toto etapãko mana .
58003014	Faith	Kyrixtu maro oxiekyryme sytatose . Osepeme roropa imaro sytatose Ritonõpo onenetupuhkehpyra kuahtao xine , apitoryme Jezu enetupuhtopõpyry saaro kyya xine ipoetoryme toehse kuahtao xine .
45008010	Faith	Yrome Kyrixtu nekarohpyry nae awahtao xine okurohtao xine , Kyrixtu ro okurohtao xine mana . Orihnõko ro õkokõ mã repe , oorypyrykõ poko toehse oexirykõke . Yrome Ritonõpo Zuzenu oẽsemãkapotorỹko ropa mana Ritonõpo maro jũme oehtohkõme toorihse õkokõ ahtao . Oẽsemãkapotorỹko Ritonõpo mana : “ Tukurãkase mase ya , ” tykase oya xine exiryke .
44007052	Sin	Urutõ kõ tyyryhmase atamurukomo a emero . “ Ritonõpo mũkuru oehnõko mana , ” kananõ totapase toto a . Mokaro saaro matose . Mokyro mexixihmatose tooehse ahtao .
48005021	Sin	zumoxike exĩko matose . Etỹnõko roropa matose . Oximõnõko matose oorypyrykõ poko oehtohkõme . Emero morohne poko matose . Naeroro , tuaro ehtoko , ase oya xine , morohne poko pyra oehtohkõme . Morararo ãko ropa ase seromaroro oya xine , wenikehpyra oehtohkõme . Morohne poko awahtao xine omõpyra matose Ritonõpo esaka .
43012036	Faith	Morara exiryke oezurukõme jexiry enetupuhtoko amaro xine ro jahtao . Ritonõpo poetoryme oehtohkõme , tykase Jezu eya xine . Morara kaxĩpo toesyryhmase ropa . Tõtonẽse tonepyra mokaro ehtohme .
58003002	Faith	Tymoise Ritonõpo Jezu a kynexine . Tymenekahpõ omipona kynexine , Moeze sã toerohtoh poko . Moeze a roropa tymoise Ritonõpo toerohtoh poko , Ritonõpo poetory tõ poko , Izyraeu tõ poko .
56003006	Grace	Omomyra Ritonõpo toehse . Tuzenu tokarose kyya xine , toorihse Jezu Kyrixtu exiryke kyyrypyrykõ epehpyryme .
44004036	Description	Morarame Joze kynexine , Xipere pono , Rewi pary . Mokyro tosehpase Panapeme , oxiehnotokõ kurãkaneme ropa aexiryke .
48006009	Recommendation	Naeroro penekehpyra sehtone imehnõ riry poko kure . Morarame poremãpyra kuahtao xine kurã apoĩko sytatose imeĩpo .
48002019	Faith	Moeze nymerohpyry omipona jexiry jukurãkara mana Ritonõpo a . Moro waro ase Ritonõpo omiry sekeremaryke ya . Moeze nymerohpyry omipona exisaromepyra sytatose . Inymerohpyry a totapase ywy . Kyrixtu maro toorihse ywy wewe pokona , tonetupuhse ya exiryke .
66011001	Recommendation	Morarame mara pisarara tokarose ya mosa ehtoh kuhtohme . Ynara tykase ya : — Owõko , Ritonõpo maro oturutoh ikuhko , tapyi . Ahno nekarory tõ zahkatoh roropa ikuhko . Ritonõpo poko exiketõ ikuhko roropa moro taõkomo , tuhke toto exiry waro oehtohme .
66014004	Description	Orutua kõ mokaro , kurãkõme mã toto . Tyyrypyrykõ poko pyra mã toto ipunaka Ritonõpo omipona rokẽ toehtohkõme . Naeroro nohpo tõ poko pyra mã toto , typye pyra roropa mã toto . Kaneru mũkuru omipona rokẽ mã toto imepỹ maro toehtohkõme onurumekara mã toto . Topekahse mã toto imehnõ sero põkõ maro pyra toto ehtohme . Tokarose mã toto Ritonõpo a osemazuhme kaneru mũkuru a , enara .
66009007	Description	Mokaro itupary panõ kawaru sã nexiase , typyreke exikety samo , imehnõ maro tõsetapary waro exiketõ samo . Typarimãke roropa toh nexiase , uuru panõ ke zupuhpyrykõ poko . Ẽmytykõ ahno ẽmyty sã nexiase roropa .
60002016	Recommendation	Tuisa poenõ tumykõ omi poe ytoytõko toto tamoreme xine . Toytotohkõ menekãko mã toto . Moro saaro Jezu enetuputyryhtao oya xine oytotohkõ menekãko matose onyrirykõ roropa menekãko matose . Yrome ynara kara ehtoko : “ Ỹ jamoreme imenekãko ase , ” kara ehtoko oorypyrykõ poko se awahtao xine . Oorypyrykõ poko penetara ehtoko . Omatome oorypyrykõ poko pyra ehtoko roropa . Ritonõpo penetatoh poko rokẽ ehtoko .
54004010	Faith	Morara exiryke ỹme ynanase erohnõko , etuarimãko roropa ynanase ajohpe pyra Ritonõpo enetuputyryke yna a . Orihpỹme jũme ynororo mana . Kukurãkanekõme ynororo mana . Enetupuhnanõ kurãkaneme roropa mana .
58010029	Sin	Mokaro saaro seromaroro Ritonõpo mũkuru kerekeremananõ nae . Ritonõpo omiry totase eya xine repe : “ Umũkuru kynorihne opynanohtohkõme , okurãkarykõ se toexiryke , ” kary totase repe . Yrome : “ Oty katoh toorihse Ritonõpo mũkuru nae ? ” ãko mã toto Ritonõpo omiry poihtõko . “ Iirypyrymãkõ sã omũkuru kynexine , ” ãko roropa mã toto Ritonõpo a ajohpe rokene . Ritonõpo Zuzenu toto pyno repe . Yrome ipoihtõko rokẽ mã toto . Morara exiryke yronymyrymehxo mokaro wãnohnõko Ritonõpo mana Moeze kerekeremahpõkõ wãnohtopõpyry motye kuhse , iirypyrymehxo toto exiryke Ritonõpo kerekeremary poko .
43020021	Grace	Morarame ynara tykase ropa Jezu eya xine : — Torẽtyke pyra ehtoko . Jenyohtopõpyry saaro Papa a oenyohtorỹko ase , tykase Jezu eya xine .
65001016	Sin	Mokaro Ritonõpo se pyra exiketõ epyrypãko mã toto kokoro rokene kure toexirykõ poko . Imehnõ kerekeremãko kahpyry mã toto . Toto hxirõko roropa mã toto . Typenetatohkõ xihpyry poko rokẽ mã toto . Imehnõ poko epyrypãko roropa mã toto tõmipona toto ritohme .
66006015	Description	Mame sero põkõ tuisary tõ toepase toto otonẽtohme , pata tõ esẽ tõ roropa , soutatu tõ esã roropa , tymõkomoke exiketomo , orẽpyra exiketomo , emero porehme toepase toto , tosẽke exiketomo , tosẽke pyra exiketõ roropa . Tõtonẽtohkõme toepase toto eutary aka , topu zopikoxi roropa ypy tõ po .
66021008	Sin	Yrome jomipona pyra exiketõ , imehnõ zuno exiketõ roropa , imehnõ ewokananomo te , imeimehnõ poko exiketõ kahpyry roropa , imehnõ etapananomo te , tyyrypyry poko exiketomo te , joroko tõ poko exiketomo te , pyaxi poko exiketõ roropa , Ritonõpo myakãmananomo imepỹ ke te , ajohpe exiketõ roropa , mokaro esaryme apotoimo exĩko mana . Zemime mana topu zahkatoh samo . Ikuhpo sã konõto roropa mana . Moro orihtoh akorõme mana , nase ya .
44022016	Recommendation	Seromaroro oty eraximãko hma osẽpurihkapopyra , Ritonõpo a oorypyry korokatohme , Jezu Kyrixtu oesẽme ehtohme , ” nase Anania ya .
66009008	Description	Zũsetykõ nohpo zũsety sã nexiase . Jerykõ kaikuxi tamuru zery sã nexiase .
55002024	Recommendation	Jezu poetoryme oexiryke imehnõ zehno pyra exiko . Toto pyno exiko tuaro exikety samo , kure rokẽ toto amorepako , penekehpyra roropa exiko toto amorepary poko . Emỹpopyra exiko .
51002005	Faith	Amaro xine pyra ase taro , yrome opoko xine osenetupuhnõko ase . Tãkye ase roropa opoko xine , orẽpyra oexirykõke . Atakorehmãko matose orẽpyrahxo Kyrixtu enetuputyry poko oya xine . Moro poko tãkye kuhse ase .
60003012	Sin	Ynara exiryke , oenetorỹko Kuesẽkõ mana kure awahtao xine . Õmirykõ etãko roropa mana imaro õtururukohtao . Yrome tyyrypyry poko exiketõ zehno mana , ” me tymerose .
53002013	Faith	Wekyry tomo , Kuesẽkõ opyno xine mana . Ritonõpo nymenekatyãme matose moino ro , opynanohtohkõme , okurãkatohkõme roropa Tuzenu a , aomiry enetuputyryhtao oya xine . Morara exiryke : “ Kure mase , Ritonõpo , ” kary se ynanase kokoro rokene opoko xine .
66022011	Recommendation	Ah tyyrypyrykõ poko exiketõ morara rokẽ nexĩ toto . Ah nuriame exiketõ nuriame rokẽ nexĩ toto . Yrome ah zae ehtoh se exiketõ zae rokẽ nexĩ toto . Ah kurãkõ kure rokẽ nexĩ toto , nase ya Ritonõpo nenyokyhpyry .
44002038	Faith	Peturu a tozuhse toto : — Oorypyrykõ irumekatoko Jezu omipona oehtohkõme . Osẽpurihkapotoko Jezu Kyrixtu omi poe , oorypyrykõ korokatohme Ritonõpo a . Mame Ritonõpo nekarory apoĩko matose . Zuzenu Kurã apoĩko matose .
52005015	Recommendation	Popyra imehnõ oya xine ahtao , onemetakãmara ehtoko . Kokoro rokẽ kure ehtoko oseya . Kokoro rokẽ kure imehnõ tyritoko roropa .
45001027	Sin	Morararo orutua komo , typyxiãkõ maro se pyra mã toto . Tyoro sã imehnõ poko penetãko toto , orutua kõ oxipoko xihpyryme exĩko roropa toto , nohpo tõ poko toehtohkõ sã oximaro toto imepỹ orutua maro . Naeroro mokaro wãnohnõko Ritonõpo mana , iirypyrykõ epehpyryme .
50002018	Recommendation	Tãkye oexirykõ se ase roropa toorihse jahtao . Emynyhmara ehtoko ypoko . Tãkye ehtoko ysamo .
44003019	Recommendation	— Oorypyrykõ irumekatoko . Jezu eahmatoko oesẽkõme aehtohme , oorypyrykõ korokatohme eya ,
66021025	Description	Pata omõtoh anapurupyra mã toto saereme ahtao . Omõtoh anapurupyra mã toto jũme kohmãpyra exiryke moroto .
43006054	Faith	Upũ enapyryhtao oya xine orihpỹme exĩko matose . Umunuru tõse roropa oya xine ahtao oẽsemãkapotorỹko ropa ase aorihtyã tõ ẽsemãkapotoh ropa po .
43019011	Sin	Ynara tykase Jezu Pirato a : — Tuisame oehtoh onekaropyra Ritonõpo ahtao , tuisame pyra mexiry . Yrome tuisame oehtoh tokarose Ritonõpo a exiryke sã rokẽ tuisame mase toehse . Mokyro rokẽ hxirõkohxo mã Ritonõpo jekarohpõ oya . Ohxiropyrahko mana , tykase Jezu eya .
59002017	Faith	Morararo Ritonõpo enetuputyryhtao kyya xine , imehnõ rĩko kure sytatose . Kure imehnõ onyripyra kuahtao xine , ajohpe rokẽ , enetupuhnõko ase , ãko sytatose .
45008003	Sin	Ekurãkaposaromepyra sexiatose kuamoreme xine Ritonõpo nymeropohpyry omipona pyra kuexirykõke . Zae pyra sexiatose Ritonõpo a emero porehme . Yrome Tumũkuru tonehpose Ritonõpo a sero pona , ahnome ehtohme . Mame kysã xine toehse Imũkuru iirypyrymãkõ samo . Yrome iirypyryme pyra kynexine . Mame toorikyry ke kyyrypyrykõ topehmase eya . Tukurikase roropa kymarokõ eya tyjamitunuru ekarotohme kyya xine , kyyrypyrykõ poko pyra kuehtohkõme .
60003014	Recommendation	Otarãme ajoajohpãkõ oryhmatorỹko mã toto , kure rokẽ awahtao xine . Morara ahtao tãkye ro matose Ritonõpo poe . Ajoajohpãkõ zuno pyra ehtoko . Torẽtyke pyra ehtoko oryhmanekõ poko roropa .
51003021	Recommendation	Typoenõke exiketomo , opoenõkõ anaosanumanohpopyra ehtoko ozehno xine pyra toto ehtohme , toto onyporemãkapopyra roropa oehtohkõme .
66018002	Sin	Opore ynara tykase ynororo : — Papironia tonahse , moro pata konõto patãpome toehse . Seromaroro joroko tõ esaryme toehse mana , akuaryhpo tõ esaryme rokene , iirypyryme exiketõ esaryme , torõ tõ xihpyry esaryme , enara .
62002022	Sin	Ynara kane mã ajohpe rokene : “ Ritonõpo nymenekahpyry kara mokyro Jezu , ” kananõ mã ajohpe rokene . Kyrixtu zehno mã mokaro . Ritonõpo turumekase eya xine . Imũkuru turumekase roropa mã eya xine .
46011027	Sin	Naeroro zae pyra awahtao xine ohxirotorỹko Ritonõpo mana , Kuesẽkõ orihtopõpyry poko wenikehpyra ehtoh enapyryhtao oya xine , eukuru enyryhtao roropa oya xine . Iirypyryme oexirykõke ohxirotorỹko Ritonõpo mana , Kuesẽkõ exixihmahpõkõ hxirory samo .
59002020	Faith	Tuaro pyra ro hmatou ? “ Ritonõpo enetupuhnõko ase , ” karyhtao , yrome imehnõ onyripyra kure awahtao xine toiparo rokẽ : “ Ritonõpo enetupuhnõko ase , ” ãko matose , tuaro pyra oexirykõke .
43018003	Description	Morara exiryke morotona toytose Juta , tupito pona . Tymaro soutatu tõ tarose Ritonõpo Tapyĩ erase tõ maro . Ritonõpo maro oturuketõ tuisary naropotyã mokaro kynexine , parixeu tõ naropotyã roropa kynexine . Typyreke toytose toto . Tozure roropa toytose toto , koko exiryke .
53003003	Grace	Yrome Kuesẽkõ kurumekara xine mana . Ajamihtanohtorỹko mana , oewomatorỹko joroko tamuru omipona pyra oehtohkõme .
44007021	Description	Mame tapyi tae jeny a tarose ynororo nakuataka . Mame Parao ẽxiry a tanỹse ropa tunuãtanopyryme tumũkurume .
66008005	Description	Mame ixtaratu ẽtypyry typehkase mokyro a apoto ke jahkatoh wino . Nono pona tomase eya . Konomeru nexiase panaikato , nenenehkane maro . Nono kywyh kywyh tykase roropa .
66018003	Sin	Ynara exiryke , Papironia põkõ nohpo sã mana , imeimehnõ poko exikety samo . Eukuru ekamory sã tõsekarose ynororo imehnõ maro ehtohme . Sero nono põkõ tuisary tõ ipoko toehse . Sero põkõ mõkomo poko erohketõ tytineruke toehse tymõkomoke roropa Papironia põkõ pokoino , nohpo poko exiketõ sã typenetatohkõ poko toehse toexirykõke .
44026021	Violence	Morara exiryke juteu tõ japoiase Ritonõpo maro oturutoh tao , jetapatohme repe .
55004004	Sin	Zae omi rumekãko mã toto ajoajohpãkõ omiry rokẽ etatohme tyya xine .
43006064	Faith	Yrome toitoine ro matose jenetupuhpyra , tykase . Apitoryme ro tonetupuhpynõ waro Jezu kynexine . Towokane waro roropa kynexine .
43013026	Description	Ynara tykase Jezu eya : — Zupãko ase zuaro oehtohme . Mose ro mã jewokãko , tykase Jezu eya . Morarame wyi tytohkase Jezu a , tyhpase ahtao tokarose Juta a , Ximão Ixikariote mũkuru a .
54006020	Recommendation	Timoteu , tomeseke exiko . Ourutopõpyry ya onuenikehkapopyra exiko . Imehnõ otururu irumekako . Ritonõpo waro kamexipopyra mana . “ Zuaro exiketõme ynanase , ” ãko toh mã repe ajohpe rokene . Toto oseosezukuruhtao toto onezuhpyra exiko .
44017005	Violence	Yrome imehnõ juteu tõ Pauru tõ zumoxike kynexine . Zehnotokõ tykohmase eya xine osema taõkomo Pauru tõ ryhmatohme . Mame Jasão tapyĩ taka toytose toto , Pauru tõ apoise repe , imoihmãkõ rãnakuroko toto arotohme .
62005016	Sin	Imepỹ Jezu poetory eneryhtao tyyrypyry poko ahtao , oturutoko Ritonõpo a ipoko , ikurãkatohme ropa , jũme orihpyra aehtohme . Yrome tyoro kyyrypyrykõ nae orihmapotono . Moro poko : “ Oturutoko Ritonõpo a , ” kara ase oya xine . Yrome Jezu poetory tõ tyyrypyry poko toehse ahtao : “ Oturutoko Ritonõpo a , ” ãko ase oya xine .
43013020	Faith	Zae rokẽ ase ynara karyhtao , ynenyokyhpyry pyno awahtao xine ypyno roropa matose . Morararo ypyno awahtao xine jenehpohpõ pyno roropa matose , tykase Jezu eya xine .
58012028	Faith	Naeroro , “ Kure mase , ” sykatone Ritonõpo a . Tuisame kyritorỹko mana tymaro jũme . Inekarohpyry kyya xine enahpỹme mana . Naeroro Ritonõpo poko sehtone . “ Kure mase , ” sykatone eya . Aomipona sehtone , zuno sehtone roropa .
44019013	Description	Mame juteu tõ kynexine pata tõ poro ytoketomo . Pyaxime toh kynexine . Joroko tõ tũtanohpory ropa waro sã toh kynexine . Mokaro Pauru poenopyry se kynexine repe . Yrome Jezu waro pyra toh kynexine . — Joroko tõ tũtanohpory waro ynanase ahno ae , tykase toh repe . Mame ynara tykase toto jorokohpano a : — Joroko , otũtako ropa mokyro ae Jezu omi poe , Pauru nekarohpyry omi poe , tykase toh repe .
44015040	Grace	Morarame Xira tymenekase Pauru a toytotozome . Mame tõturuxĩpo xine Ritonõpo a , Pauru tõ Xira maro tonyohse Jezu poetory tomo a .
63001008	Recommendation	Tomeseke ehtoko oenekunohpyra xine imehnõ ehtohme . Tonekunohse awahtao xine eya xine , yna erohtopõpyry ahnikapõko matose . Yrome oenekunohpyra xine imehnõ ahtao , tãkye exĩko ynanase yna erohtamitu apoiryke yna a Ritonõpo a , emero porehme .
66011006	Violence	Ritonõpo poe kapu apururu waro mã toto konopo oehpyra ehtohme , Ritonõpo omiry ekaroryhtao imehnomo a . Ritonõpo poe iporiry riry waro roropa mã toto munume . Ritonõpo poe sero põkõ akuruhtanohpory waro roropa mã toto , tuhke tyrohsẽ ke , kokoro rokene ise toto ahtao .
44008021	Sin	Oesary kara sero taro , tykase Peturu eya . — Ritonõpo omipona pyra oexiryke ipoetoryme pyra mase .
43017010	Faith	Ypoetory opoetoryme toh mana . Opoetory roropa ypoetoryme toh mana . Morara exiryke ime jexiry enẽko imehnõ mana , kypoetory tõ eneryke tyya xine .
45003012	Sin	Toeramase ropa toto Ritonõpo winoino . Ritonõpo waro ehxĩpo tyyrypyrykõ poko toehse ropa toto , emero porehme . Kure toehtohkõ poko pyra toto , emero porehme .
50002003	Recommendation	“ Imehxo ase , imehnõ motye , ” kara ehtoko . Imehnõ motye kure oexirykõ poko epyrypara ehtoko . Toto maro oxiekyryme sã ehtoko . Kure tyritoko toto , otuisarykõme samo .
66001013	Description	Moro rãnao orutua nexiase tupoke . Xikihme nexiase . Zupõ mosa nexiase . Ipupuru pona toehse . Ipuropuru zomye zamareary panõ nexiase , uuru risemy .
66022003	Faith	Pohnõ pyra mã moro pata po , Ritonõpo zamaro pyra exiketõ pyra mana . Ritonõpo apõ moroto mana . Kaneru mũkuru apõ roropa mã moro pata po . Mame : — Kure mase , ãko eya ipoetory tõ mana .
60004007	Recommendation	Sero nono enahsasaka mana . Naeroro eanahtotoko . Zae oehtohkõ poko rokẽ ehtoko . Tuaro ehtoko roropa , kure õtururukõ ehtohme Ritonõpo maro .
44014026	Grace	Moroto tõtyrise toto wapu aka tosaka xine toytotohkõme ropa Ãtiokia pona , Xiria põ pona . Moroto ro Pauru ahtao pake , Jezu poetory tõ tõturuse Ritonõpo a toto ewomatohme , aomiry poko imehnõ amorepase toto ytoryhtao . Morarame aomiry poko toto amorepakehxĩpo toeramase ropa toto .
46007028	Recommendation	Opytarykohtao iirypyryme pyra matose . Morararo tyniokẽkara niotaryhtao iirypyryme pyra mana . Yrome tupimehxo sã exiryke seromaroro morara ãko ase , oetuarimarykõino .
49006012	Sin	Soutatu tõ sero nono po ahno apoĩko , toto poremãkapotohme . Yrome kymarokõ tyoro samo , Ritonõpo zehnotokõ poremãkapõko sytatose . Iirypyrymãkõ esẽ tõ mokaro , ahno kara mokaro , sero põkõ kara , kapuaõkõ mokaro . Jamihme mã toto , tuhke roropa mã toto .
59001005	Recommendation	Tuaro oexirykõ se awahtao xine , Ritonõpo omipona oehtohkõ poko ekaropotoko Ritonõpo a . Mame otuarõtanohtorỹko mana , ekaroporyhtao oya xine , kutuarõtanohnekõme aexiryke . Kynekaropohpyrykõ motyẽkãko roropa mana .
52005019	Recommendation	Tomeseke ehtoko Ritonõpo Zuzenu anakorekehkara oehtohkõme .
58009002	Description	Kamisa risẽ tyrise kynexine tapyime . Jaraohme sã kynexine Ritonõpo Esary Kurano . Moro tao ezuru apõ kynexine . Wyi apo roropa moro tao kynexine . Moro po wyi kynexine . Ritonõpo neneryme tyrise kynexine .
66003018	Recommendation	Naeroro etatoko pahne , josenetupuhtoh poko openetatoko . Zae jehtoh poko openetatoko roropa . Ynara exiryke josenetupuhtoh uuru kurã sã mana . Zae jehtoh roropa uuru sã mana kurano . Morara awahtao xine tymõkomokã sã exĩko matose kure õsenetupuhtohkõ toehse exiryke , zae oexirykõke roropa . Tupoke karimutumã ke sã exĩko roropa matose ihximyra josenetupuhtoh apoiryhtao oya xine , zae jehtoh apoiryhtao roropa oya xine . Enuru epinopyhpyry sã exĩko roropa matose , tonurãkara sã pyra josenetupuhtoh apoiryhtao oya xine , zae jehtoh apoiryhtao roropa oya xine .
62005013	Faith	Onenerykõme pape merõko ase orihpỹme oehtohkõ waro oehtohkõme , Jezu Ritonõpo mũkuru enetuputyryke oya xine .
43007018	Faith	— Tamoreme rokẽ oturukety ahtao tõmiry rokẽ eahmãko mana . Yrome tonehpohpõ poe oturukety tonehpohpõ omiry kure tyrĩko mana . Mokyro ajohpe pyra exikety ipunaka .
47004007	Grace	Yrome kymarokomo oripo sã sytatose , Ritonõpo nekarohpyry ẽme sã rokene . Jamihme pyra sytatose orino risẽme sã rokene . Naeroro orẽpyra kuahtao xine Ritonõpo poe rokẽ orẽpyra sytatose kuamoreme xine pyra .
45012019	Recommendation	Wekyry tõme matose opyno xine jexiryke . Emỹpopyra ehtoko popyra tyrise awahtao xine imehnomo a . Ritonõpo rokẽ eraximatoko . Imeĩpo toto wãnohnõko mana , iirypyry zehno toexiryke . Ynara tymerose Ritonõpo omiryme . “ Ywy roro popyra exiketõ poko emỹpõko ase . Toto epehmãko ase iirypyrykõ epehpyryme , ãko Kuesẽkõ mana , ” me tymerose Ritonõpo omiryme .
43008054	Faith	Ynara tykase Jezu : — Jamoreme rokẽ ase ime jehtoh onekaropyra . Yrome Papa Kapuaõ rokẽ mã ime jehtoh ekarõko ya . “ Kyrihpõkõ mokyro , ” ãko matose repe .
45014020	Recommendation	Ritonõpo nyrihpyry imepỹ kurohtao onyryhmara sehtone azahkuru kuexirykõ poko . Emero rokẽ onõpopyra ehtoko imehnomo a ise pyra toto ahtao . Emero tõsẽ kure kuohkõme repe , yrome ahno nyrihpyry zotỹpyryme toehse ahtao joroko zohme , moro onõpyra sehtone imehnõ iirypyryme riporyino .
43019040	Description	Jezu ekepyry tapoise eya xine , tyõtose eya xine kamisa kurã ke ixtaratu maro . Typutoputohmase roropa toto a ixtaratu panõ ke jõtoryhtao . Toipe juteu tomo morara ehse tokepyrykõ zõtõko , ipomãko zonẽtohme .
58010034	Faith	Imehnõ Jezu poetory tõ tõmapose ahtao ãpuruhpyry taka , toto pyno mexiatose . Toto maro mexiatose imehnõ neneryme . Mame atapyĩkõ tupuxihkase ahtao imehnomo a omõkomory tõkehko maro meanahtoatose . Tãkye ro mexiatose Ritonõpo nekarory kurã enetuputyryke oya xine . Omõkomohpyrykõ motye kuhse Ritonõpo nekarory oya xine mana . Moro onupuxihkasaromepyra imehnõ mana , jumãme .
44013023	Grace	“ Izyraeu tõ poko enupunaketyme apary rĩko ase . Iirypyrykõ poe toto anỹneme , ” tykase Ritonõpo Tawi a . Morotoino Tawi paryme Jezu tonuruse rahkene . Izyraeu tõ pynanohneme tyrise ynororo rahkene tõmihpyry ae ro .
46002009	Faith	Moro poko ynara tymerose Ritonõpo omiryme : “ Tynekarory kurã kurãkãko Ritonõpo mana ekarotohme typyno exiketomo a . Onenepitopyra sero nono põkõ mana , onetapitopyra roropa , onenetupuhpitopyra roropa mã toto Ritonõpo nyrihpyry kurã poko , tynekaroryme typyno exiketomo a , ” me tymerose .
45008011	Grace	Ritonõpo Zuzenu a Jezu tõsemãkapose ropa toorihse ahtao . Naeroro okurohtao xine Ritonõpo Zuzenu ahtao , õkokõ rĩko roropa orihpỹme mana , Tuzenu okurohtao xine exiryke .
45008016	Faith	“ Papa , ” ãko sytatose Ritonõpo a ipoenõme kuexirykõ waro kuexirykõke . “ Ritonõpo poenõme matose , ” ãko roropa Ritonõpo Zuzenu kyya xine mana kukurohtao xine .
48006007	Recommendation	Osenekunohpyra ehtoko . Ritonõpo onenekunohsaromepyra matose . Otyro tarykase oya xine ahtao , mororome ro epery apoĩko ropa matose .
45011022	Grace	Moro poko Ritonõpo kure ehtoh enetupuhnõko sytatose . Yrome kyyrypyrykõ zehno exiry poko enetupuhnõko roropa sytatose . Tõmipona pyra exiketõ zehno mana . Yrome opyno xine mana ipyno exikehpyra awahtao xine onenetupuhkehpyra roropa awahtao xine . Naeroro tomeseke ehtoko . Turumekase oya xine ahtao , amoriry sahkary sã awãnohtorỹko roropa Ritonõpo mana .
59005007	Recommendation	Jakorõ tomo , penekehpyra ehtoko Kuesẽkõ eraximary poko . Aepyry ropa momohnõko matose . Tupito esã mã penekehpyra tỹkyryry epery eraximary poko . Konopo oepyry eraximãko mã toto otyro ẽxihtatoh po . Imeĩpo tuãtasehxo otyro ahtao konopo oehnõko ropa mana . Konopo oepyry eraximary poko penekehpyra roropa esã mana .
55001016	Grace	Yrome Onexiporu jakorehmane itamurume . Morara exiryke ynara ãko ase Ritonõpo a : “ Onexiporu tõ pyno exiko , ” ãko ase , jakorehmaneme aexiryke . Ehxiropyra roropa monexiã ymyhtoh poko .
62002028	Faith	Poetohti , Jezu onurumekara sehtone , tooehse ropa Jezu ahtao orẽpyra kuehtohkõme , ehxiropyra roropa kuehtohkõme aepyry ropa ahtao .
48005016	Recommendation	Ynara ãko ase oya xine , Ritonõpo Zuzenu oesẽkõme tyritoko . Oesẽkõme ahtao openetatohkõ poko pyra exĩko matose , pake oehtopõpyrykõ sã pyra exĩko matose .
54001015	Grace	Ynara kary zae mana , Jezu Kyrixtu nono pona tooehse iirypyrymãkõ pynanohse . Morara katopõpyry enetuputyry kure . Ywy roropa iirypyryme itamurume aexihpyryme ase .
49006010	Faith	Morarame ynymerohpyry etyhpyryme ynara kary se ase oya xine , ajamihtatoko Kuesẽkõ maro oexirykõke . Kuesẽkõ jamitunuru emero jamitunuru motye kuhse . Ijamitunuru roropa kukurohtao xine mana .
46010012	Recommendation	Morara exiryke ynara kara ehtoko : “ Iirypyryme pyra ase orẽpyra jexiryke , ” kara ehtoko . Ynara rokẽ kahtoko Ritonõpo a : “ Kuakorehmako Papa yyrypyry poko pyra jehtohme , ” kahtoko Ritonõpo a .
58010014	Grace	Kynosekarone toiro toorihtohme . Toorikyry ke kukurãkatone jũme , kyyrypyrykõ tykorokase exiryke tyya .
43010031	Violence	Morara kary etaryke tyya xine topu tanỹse toto a Jezu pona ematohme .
46011003	Description	Yrome ynara ãmoreparykõ se ase , typye exikety typyty esẽme mana . Kymarokõ emero esẽme Kyrixtu mana . Mame Ritonõpo Kyrixtu esẽme mana .
58011036	Violence	Imehnõ tounohse imehnomo a . Typoihtose toto te . Tũpore exikety ke typitypipohse toto ĩpatarãnaka xine jetuhxo ehtohme . Imehnõ tymyhse roropa zehnotokomo a keti ke , ãpuruhpyry taka tõmase toto .
58006019	Faith	Ritonõpo omihpyry ae kuytorykõ eraximãko sytatose Ritonõpo esaka . Aomiry onurumekara sytatose . Oserehpyra sytatose kukurohtao xine . Kuesẽkõ onenetupuhkehpyra sytatose roropa . Imaro Ritonõpo esaka ytõko sytatose . Seromaroro tapurepyra toehse mana . Topohme ytõko sytatose Ritonõpo esaka .
49005011	Recommendation	Kyrixtu waro pyra exiketõ tyyrypyry poko rokẽ toto . Xinukutumae ytoketõ sã rokẽ toto . Naeroro mokaro maro pyra ehtoko . Yrome toto rypyry zumakatoko aryhnaka , zurutoko toto zomory zuaro toto ehtohme .
59004011	Recommendation	Jakorõ tomo , oxikerekeremara ehtoko . Ynara ãko Moeze nymerohpyry : “ Imehnõ pyno ehtoko , ” ãko mã kyya xine . Mame imehnõ kerekeremaryhtao oya xine , popyra Moeze nymerohpyry ekarõko matose , aomipona pyra oexirykõke . “ Moeze nymerohpyry popyra , ” kananõme rokẽ exĩko matose .
66021021	Description	Omõtoh apuru 12mãkõ perora nexiase . Toiro omõtoh apuru toiro perora nexiase . Moro pata esemary uuru kurã risẽ nexiase . Akusasame nexiase kutehi samo .
58003006	Faith	Yrome Kyrixtu a Ritonõpo tymoise kuhse , Moeze motye kuhse . Tumy omipona kynexine tapyi esẽ nymyry samo , Ritonõpo mũkurume exiryke . Mame Ritonõpo poenõme sytatose oserehpyra kuahtao xine , Kuesẽkõ onenetupuhkehpyra kuahtao xine te , penekehpyra kuahtao xine Kuesẽkõ eraximary poko , enara . Imehnõ motye kuhse Jezu exiryke onenetupuhkehpyra sehtone .
45012009	Recommendation	Ajohpe pyra ehtoko imehnõ pyno oexirykõ poko . Oorypyrykõ zehno ehtoko . Zae se rokẽ ehtoko .
66011013	Violence	Mame morara ahtao nono kywyh kywyh tykase jamihme samo , pata zokonaka tyyryhmase . Omame porehme tapyi ahtao toiro toepukase . Ahno roropa totapase nono kywyh kywyh karyke , 7 miume totapase toto . Imehnõ tõserehse itamurume . — Kure Ritonõpo Kapuaõ mana . Imehxo mana . Orẽpyrahxo roropa mana , tykase toto .
48003020	Description	Yrome tõmiry ekaroryhtao Aparão a , Ritonõpo rokẽ kynexine . Tynenyohtyã maro pyra , takorehmaneke pyra . Enara kynexine , toiroro .
43019010	Description	Ynara tykase Pirato eya tozuhzomopyra exiryke : — Oty katoh jezuhzomopyra mah ? Tuisame ase . Otũtanohpory se ropa jahtao otũtanohpõko ase . Yrome oexixihmapory se jahtao oexixihmapõko ase , tykase ynororo .
44008032	Description	Ynara Ritonõpo omiry sekeremãko kynexine : “ Mokyro tarose kaneru samo , etapatoh pona . Kaneru hpoty sahkaryhtao oty kara mana . Mokyro sã oty kara toehse ynororo tyyryhmaryhtao .
44013021	Description	Morarame imepỹ tutuisarykõ konõto se toto exiryke , Sauru tokarose Ritonõpo a toto tuisaryme . Kixi mũkuru mokyro , Pẽjamĩ pary . ( Mokyro tuisame kynexine okynano . 40me ikonopory taropose eya . )
56001010	Sin	Tuhke ajoajohpãkõ nae . Juteu tõ roropa Jezu enetupuhxĩpo toeramase ropa toto . Ipoetohpyryme mã toehse toto . Imehnõ amorepãko toto azahkuru rokene . Toto enekunohnõko mã toto .
44010012	Description	Moro tapo onokyro panõ tonese eya , nono poro ytoketomo , torõ tõ roropa .
43017022	Grace	Imehxo tyripose toto ya , ime jexiry tonepose oya exiryke eya xine osepyno toto ehtohme osepyno kuexiry samo .
55001013	Faith	Ritonõpo omiry ekaroryhtao ya otato mexiase . Zae rokẽ oturuase oya . Moro omipona rokẽ exiko imehnõ amorepatohme oya ysaaro . Jezu enetupuhneme oexiryke aomipona rokẽ exiko . Imehnõ pyno ke exiko . Morara sehtone Jezu Kyrixtu poetoryme kuexirykõke .
43002006	Description	Toipe juteu tomo , otytyko akurihnõko toto . Osemahnõko roropa toto itamurume . Morara exiryke moroto kynexine otytyko akurihtoh eny topu risemy , 6me , sẽ rituru pune exiketomo .
46015034	Recommendation	Toitoine matose Ritonõpo waro pyra . Morara ãko ase ohxirotohkõme . Ajoajohpe oehtohkõ irumekatoko . Zae ehtoh poko osenetupuhtoko . Oorypyrykõ poko pyra ehtoko ipunaka .
49004002	Recommendation	Opoko xine ro epyrypara ehtoko . Opoopore pyra ehtoko imehnõ maro . Azamaro pyra exiketõ zehno pyra ehtoko . Imehnõ pyno oexirykõke akorehmatoko toto .
65001023	Recommendation	Toto ipynanohtoko , apotoimo htaka ytopyra toto ehtohme . Apoto htaka aepukahpyry anymyry sã oya xine iirypyrymãkõ ipynanohtoko . Tomeseke roropa ehtoko toto pyno awahtao xine , oorypyrykõ poko pyra oehtohkõme roropa , toto sã pyra oehtohkõme .
45008028	Grace	Naeroro emero rokẽ kuetuarimarykohtao ynara zuaro sytatose , erohnõko Ritonõpo kypoko xine mana . Kure rokẽ kyritorỹko mana , ipyno kuexirykõke , tymenekase roropa kuexirykõke eya tõsenetupuhtopõpyry ae ro .
45016019	Recommendation	Omi kurã omipona oehtohkõ poko zuaro imehnõ mana emero . Naeroro tãkye ase opoko xine . Kure ehtoh poko zuaro oexirykõ se ase . Yrome iirypyryme ehtoh poko tuaro pyra oexirykõ se ase .
58009004	Description	Moro tao uuru risẽ kynexine , ixtaratu panõ zahkatopo . Ritonõpo omihpyry ẽ roropa moro tao kynexine . Moro ao : “ Ywy ase Ritonõpo , oesẽkomo . Jomipona ehtoko ipunaka . Kure rokẽ ehtoko , ” katopo Ritonõpo a moro ao kynexine . Moro kaxo , uuru ke tukurihpase kynexine . Moro kaxo ao roropa uuru risẽ kynexine otyro ẽme kasana sã tyrihpyry , kapu ae Ritonõpo nenehpohpyry Izyraeu tõ napyryme . Moro ke pehme uuru risẽ kynexine . Arão myxihpyry roropa kaxo ao kynexine . Tarỹke kynexine . Topu risẽ roropa kaxo ao kynexine , pipahme exiketõ asakoro . Ipokona tymerose kynexine tõmiry Ritonõpo a .
45003027	Faith	Morara ahtao oty poko epyrypãko sytatou ? “ Ypoe rokẽ kure jenẽko Ritonõpo mana , ” ãko sytatou ? Arypyra . “ Ritonõpo nymeropohpyry omipona jehtopõpyryke kure jenẽko Ritonõpo mana , ” ãko roropa sytatou ? Arypyra roropa . Aomipona pyra sytatose ipunaka . Enetuputyryke rokẽ kyya xine tukurãkase sytatose .
43014010	Faith	Onenetupuhpyra ro hma , Piripe ? Papa maro ase , ymaro roropa Papa mana . Ywy jomi poe pyra kuuruatose . Yrome Papa poe kuuruatose . Ymaro mana erohnõko .
44016022	Violence	Morara kary etaryke tyya xine imoihmãkõ Pauru tõ zehno toehse . Toto ryhmary se toehse toto . Mame zupõkõ tyxihxihkase terekatu tomo a . Soutatu tomo a toto typipohpose eya xine .
43013034	Recommendation	Mame jomiry kasenato nomõko ase amaro xine . Imehnõ pyno ehtoko . Opyno xine jexiry saaro imehnõ pyno ehtoko , yronymyryme .
47005001	Grace	Tapyi sã axĩtao rokẽ kuokokõ mana sero nono po . Morarame toorihse kuahtao xine kuekepyrykõ rumekãko sytatose . Mame imepỹ kuokokõ myakã nae Ritonõpo mana kapu ao . Tynyrihpyry ekarõko kyya xine mana kytapyĩkõme , jũme exiketyme .
43012044	Faith	Morarame Jezu ynara tykase ropa opore : — Jenetuputyryhtao oya xine , ywy ro rokẽ kara enetupuhnõko matose . Jenehpohpõ enetupuhnõko roropa matose .
44009013	Description	Yrome Anania a tozuhse : — Tuhke tokare mokyro mana . Opoetory tõ zehnoto mokyro Jerusarẽ po . Toto tyyryhmase eya itamurume .
55003002	Sin	Mokaro osepyno rokẽ exiketomo . Imehnõ mõkomory poko penetãko mã toto . Osenetaonohnõko rokẽ mã toto . Ritonõpo kerekeremãko mã toto , tumykõ omipona pyra exiketomo . Tỹkyryrykõ tokarose ahtao eya xine , “ Kure mase , ” kara mã toto , Ritonõpo a omipona pyra roropa mã toto .
45005009	Grace	Toorikyry ke kure kyriatose Ritonõpo neneryme . Naeroro kypyno xinehxo toexiryke jũme kypoko xine enupunãko mana , kyzehno xine pyra Ritonõpo ehtohme .
45014014	Sin	Kuesẽkõ Jezu Kyrixtu poe ynara zuaro ase , tõsẽ onyry iirypyryme pyra mana , ahno naxikahpyry ẽpataka tyrise ahtao ro , joroko zohme tokarose ahtao ro imehnomo a ekamotohme ropa imeĩpo . Yrome iirypyryme enetuputyryhtao oya xine , morara ahtao iirypyryme oya xine mana .
54004006	Faith	Morohne poko Jezu poetory tõ amoreparyhtao oya , Kyrixtu Jezu poetoryme nymyry mase . Tuãtanohse sã mase Ritonõpo omiry poko . Orẽpyra enetupuhneme mase , ãmorepatopõpyry omipona oexiryke .
