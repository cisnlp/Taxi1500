62003016	Faith	Iet duwen me kitail kak esehki dahkot limpoak : Krais tounmeteikihla pein ih pwehki kitail ; pil duwehte kitail en tounmeteikihla mouritail pwehki riatail souleng kan !
43013001	Grace	Eri , rahn tehr ehu mwohn Sarawien Pahsohpa . Sises ketin mwahngih me sapwellime ahnsou lelehr en mweselsang sampah wet oh ketilahng rehn Seme . E kin ketin loalloale sapwellime kan me mihmi nin sampah , oh e ketin loalloale irail lel ni imwi .
58003017	Sin	Ihs me Koht engiengda pah erein sounpar pahisek ? E ketin engiengda pahn aramas ako me wiadahr dihp , irail ko me melahr nan sapwtehn .
60001014	Recommendation	Kumwail peikiong Koht ; soangen ineng kei mie rehmwail ahnsou me kumwail saikinte marainkihla Koht , eri , kumwail dehr mweidohng soangen ineng ko en kaunda amwail mour ahnsou wet .
45011032	Grace	Pwe Koht ketin salihedier aramas koaros pwehki ar sapeik , pwe en kak kasalehiong irail koaros sapwellime kalahngan .
66006006	Description	I pil rongada ngihl ehu me peidihdo sang nanpwungen menmour pahmeno , me nda , “ Paunen pilawa riau mihmi ni uwen pweinen doadoahk en rahn ehu , a paunen parli weneu mihmi ni uwen pweinen doadoahk en rahn ehu . Ahpw kaleke ke kauwehla tuhke olip kan oh mwetuwel en wain kan ! ”
59004010	Recommendation	Kumwail aktikitikla mwohn silangin Koht , e ahpw pahn ketin kasapwilkumwailda .
44017031	Grace	Pwe e ketin koasoanedier rahn ehu me e pahn ketin kadeingkihda sampah pwon pwuhng , sang rehn ohl emen me e ketin pilada . E ketikihda kadehdepen met ong emenemen ni eh ketin kaiasadahr ohlo sang mehla ! ”
43019002	Description	Sounpei ko eri pidahda mware elen tek oh kidahng pohn kadokenmai , oh kapwatahkihda likou pohntahnmwel .
54005014	Recommendation	Eri , I anahne liohdi pwulopwul kan en pwopwoudida , naineki seri , oh apwahpwalih imwarail kan ; pwe re en dehr mweidohng ahnsou mwahu ong atail imwintihti kan re en kin kauwe kitail .
43014011	Faith	Kumwail kamehlele me I kin mihmi nan kupwur en Sahm , oh Sahm kin ketiket nan mohngiongi ; a ma soh , kumwail kamehlele pwehki doadoahk pwukat .
66020014	Violence	Mwuri , mehla oh wasahn me melahr akan ahpw pisikendilahng nan lehn kisinieio . ( Eri , lehn kisiniei wet , iei keriaun mehla . )
58009026	Description	pwe ma iei , e uhdahn pahn ketin lokolok pak tohto sang nin tepin sampah eh wiawihda . Ahpw soh , pwe e ketin pwarodo pahn mehtehpak kerendohng ni imwin dih koaros , pwe en kauwehkihla dihp sapwellime meirong en pein ih .
44013018	Description	Eri , erein sounpar pahisek e ketin apwahpwalih irail mehnda ma re kahngohdiong nan sapwtehn .
46011033	Recommendation	Eri , riei ko , ni amwail kin pokonpene pwe en iang kepin konot ni kamadipw en Kaun-o , kumwail pahsanpene .
66006012	Violence	Eri , I ahpw pil kilangada Sihmpwulo ni eh lapwapeseng mehn kateng keweneuwo . Ni ahnsowohte rerrer en sahpw wiawi oh ketipin rotala duwehte likou toantoal ehu , oh maram weitahtahla duwehte nta .
58011035	Violence	Lih ekei mie me aleier nair seri kei me pwurehng mourda sang mehla pwehki pwoson . Pil ekei , ni ar kahng ale saledek , re pilada mehla nan lokolok laud pwe re en iasadahng mour me mwahusang met .
44016037	Violence	Pohl ahpw ndaiong kaunen pilismen kan , “ Se sohte mwahn dipikihda dihp ehu ; a re ahpw wokih kiht mwohn pokon ehu ni at wia towe mehlel en wehin Rom . Irail eri salihkitedi . Eri , ia duwe , met irail mwahuki kadarkitala ni rir ? Met sohte kak wiawi ! Irail lapalap akan en Rom en pein kohdo oh kahreikitasang wasaht . ”
45013009	Recommendation	Kosonned ko me mahsanih , “ Dehr kamwahl ; dehr kemehla aramas ; dehr pirap ; dehr noahrok ” — mouren kosonned pwukat , oh pil mouren kosonned teikan , oaralape mehteieu : “ Ke en poakohng mehn mpomw , duwen omw kin poakohng pein uhk . ”
62003003	Faith	Mehmen me kin koapworopworki Krais kin kamwakelehda pein ih , pwe en rasehngala mwakelekel en Krais .
45007022	Faith	Nan kapehdi kin perenkihda kosonned en Koht .
50004004	Recommendation	Kumwail en pereperen ahnsou koaros nan amwail miniminiong Kaun-o . I pil pahn pwurehng koasoia : kumwail en pereperen !
66001012	Description	I ahpw sohpeilahng pwe I en kadehde ihs me mahmahseniong ieo . Eri , I ahpw patohwanda dewen lamp kohl isuh ,
58003018	Sin	Ahnsou me Koht ketin wiadahr sapwellime inou teng me , “ Re sohte mwahn pahn pedolong nan sahpwo me I pahn kakommoaleiraildi loale . ” — ihs me e mahmahsaniheki met ? E mahmahseniheki irail ko me pelianda Koht .
43010008	Sin	Irail koaros me pwarodohr mwohi , lipirap , oh mehn kulih kei , ahpw sihpw akan sohte rong irail .
60002018	Recommendation	Kumwail lidu kan , kumwail uhpah amwail soumas akan oh kasalehiong irail amwail waunekin irail ni mehlel ; eri , kaidehkte ong me mwahu oh kalahngan kan , pwe pil ong irail kan me kin lemei .
44006013	Description	Re ahpw kapedolong ohl ekei pwe re en kine likamw ong ih ni arail koasoia , “ Ohl menet kin kalap koasoia mehkan me kin kauwe atail Tehnpas Sarawio oh Kosonned en Moses .
47005018	Faith	Koht me kin ketin wiahda soahng pwukat koaros . E ketin wekidkitailla rehn Krais sang ni imwintihti ong ni kompoakepah kei . E pil ketikihong kitail atail kohwa doadoahk pwe aramas teikan en pil wiahla kompoakepah .
59005010	Recommendation	Riei ko , kumwail tamanda soukohp ako me mahsenier ni mwaren Kaun-o . Kumwail alasang arail kanengamah oh nanantih nan ar lokolok kan .
44002021	Faith	Eri , sohte lipilipil ihs ih me pahn likweriong mwaren Kaun-o , e pahn mourla . ’
66007012	Faith	patopatohwan , “ Amen ! Kaping oh lingan oh erpit oh kapingkalahngan oh wahu oh manaman oh roson , ong Koht erein dih koaros kohkohlahte ! Amen . ”
60003003	Recommendation	Kumwail dehr kin doadoahngki kapwat en paliwar pwe en kalinganahla pein kumwail , duwehte wiepen ingihng en pitenmoang , de mwaramwar elin takai kesempwal oh kisin kohl mehn tiati , de likou kan me kumwail kin likawih .
55001008	Faith	Eri , ke dehr namenengki omw kadekadehde atail Kaun-o , de pil namenengkin ie nan ei mi nan imweteng pwehki Krais . Ahpw ale pwaisomw ni lokolongki Rongamwahu , pwe Koht me pahn ketikihong uhk omw kehlail ni lokolok wet .
43017019	Description	Oh pwehki irail , I mweidohng komwi pein ngehi , pwe irail en pil uhdahn wiahla sapwellimomwi .
66003002	Recommendation	Eri , pirida oh kakehlahda mehkan me luhluhwe rehmw mwohn ar pahn mehla douluhl . Pwe I sohte diar me omw wiewia kan me dei mehlel mwohn silangin ei Koht .
66016004	Description	Kesilimen en tohnlengo pil wudekihdi nah dahlo pohn pillap oh utuhnpihl kan , pihl ko koaros ahpw wiahla nta .
45005002	Faith	Iei ih me kahredohng kitail nan sapwellimen Koht kalahngan me kitail paiekiher met pwehki atail pwoson . Eri , kitail suweiki atail koapworopworki sapwellimen Koht lingan !
49005005	Sin	Kumwail en ese pwe sohte aramas emen me mouren nenek de soangen samin teikan de noahrok ( pwe noahrok ehu soangen pwongih dikedik en eni ) pahn kak iang sohsohki Wehin Krais de Wehin Koht .
58011008	Faith	Pwoson me kahrehiong en Eipraam eh peik , ni Koht eh ketin malipe pwe en kolahng nan sahpw ehu me Koht ketin inoukidahr me e pahn ketikihong . E ahpw mweselsang nan uhdahn sapweo , soh mwahn ese wasa e kohkolahng ie .
49005018	Recommendation	Kumwail dehr kin sakaukihla douluhl wain , pwe e pahn kaweikumwailla ; a kumwail en kin direkihla Ngehn Sarawi .
61002002	Sin	Eri , me tohto pahn idawehnla ar wiewia suwed kan ; oh pwehki arail wiewia kan , aramas akan pahn lahlahwehkihla Elen Komour mehlel .
49002018	Faith	Pwehki Krais me kitail koaros , mehn Suhs oh mehn liki , kitail kakehr , ni minimin en Ngehnteieu , patohdohng pahn kupwur en Sahm .
44021025	Recommendation	A duwen mehn liki me pwosonlahr akan , se kadaralahngirailehr kisinlikou kis oh koasoiaiong irail me se koasoanedier duwen arail sohte pahn kang mwenge me kin meirong ong dikedik en eni kan , de nta , de mahn me mwopwula , oh duwen arail pahn kanahieng pein irail sang nenek . ”
44005003	Sin	Piter ahpw ndaiong , “ Ananaias , dahme kahrehda ke mweidkihong Sehdan en kaunda mohngiongomw oh kahrehiong uhk en pitih Ngehn Sarawi ni omw ekihsang elep en mwohni me ke aleier sang ni pweinen sahpw me ke netikilahro ?
49004014	Recommendation	Pwe kitail en dehr kin mwomwen seri wekiwekin , me kin wekiwekidengkiseli angin padahk en aramas widingan akan me kin pitihdiong aramas teikan nan ar padahk likamw .
46006009	Sin	Kumwail sehse me aramas suwed kan sohte pahn iang sohsohki Wehin Koht ? Kumwail dehr nan kapehd rotorot , pwe me kin nenek kan , me kin pwongih dikedik en eni kan , me kamwahl akan , me wia dipen Sodom kan ,
58010025	Recommendation	Kitail dehr tokedihsang atail tiahk en pokonpene , duwen ekei ar kin epwehnki wia . A kitail nantihong kakehlaka nan kapehd en emenemen , pwe duwen amwail ese Rahnen Kaun-o kerendohr .
51003005	Sin	Eri , kumwail uhdahn pahn kemehla ineng kan en sampah me kin wie doadoahk loalamwail , eri , iet akan ; kamwahl , sarsuwed , ineng suwed , oh noahrok kepwe ( pwe noahrok kepwe iei ehu soangen kaudok ong dikedik en eni kan ) .
52005008	Faith	Ahpw kitail kisehn rahn , eri , kitail onohnop , kitail kapwatkihda pwoson oh limpoak pwe en wia perehpen mwaremwaratail ; oh atail lisoarop en mahwen , iei koapworopwor en mour soutuk .
55001007	Grace	Pwe Ngehn Sarawi me Koht kin ketikihong kitail sohte kin kahrehiong kitail masak , ahpw sapwellime Ngehno kin ketin audehkinkitailda manaman , limpoak , oh kin sewese kitail en kakaun atail ineng kan .
62002004	Sin	Mehmen me pahn nda , “ I ese ih , ” ahpw sohte kin peikiong sapwellime kosonned akan , iei aramas likamw men ih , pwe me mehlelo sohte mi reh .
50002002	Faith	Eri , I men koangngoangehkin kumwail en kaunsekala ei peren ni amwail pahn ahneki soangen madamadauteieu , limpoakteieu , oh pil miniminpene ni inengteieu oh lamalamteieu .
43007030	Description	Irail eri song re en koledi Sises , ahpw sohte emen me sair , pwehki sapwellime ahnsou saikinte leledo .
54006018	Recommendation	Panawihekin irail re en kin wia me mwahu , re en kepwehpwehki doadoahk mwahu , re en sapan oh perenki sewese meteikan .
43018030	Description	Irail ahpw patohwanohng , “ Se sohte pahn kahrehdo ohl menet rehmwi ma e sohte wiahda mehkot suwed . ”
45014006	Faith	Me kin kesempwalki rahn ehu sang rahn teikan , e kin wia met sang ni eh wauneki Kaun-o ; oh me kin tungoale soahng koaros , e kin wia sang ni eh wauneki Kaun-o , pwe e kin kasapahlkalahngankihong Koht kisin tungoal ako . Ahpw me sohte kin tungoale soangen kisin tungoal kei , e pil kin wia met sang ni eh wauneki Kaun-o , oh e pil kasapahlkalahngan ong Koht .
45012012	Recommendation	Amwail koapworopwor en kaparankumwailda ; kumwail kanengamahiong amwail apwal akan ; kumwail poadidiong kapakap ahnsou koaros .
44024023	Description	E ahpw koasoia me silepe me sinsile Pohl en sinsilehte , ahpw re pahn mweidohng ekis saledek oh mweidohng kompoakepah kan en apwalih oh kihong dahme e pahn anahne .
46013007	Description	Limpoak kin sewesei kitail en loalenohng apwal akan koaros , e kin sewese atail pwoson ahnsou koaros , e kin sewesei kitail en liki Koht , oh en pil kanengamah ni mehkoaros .
47004013	Faith	Pwuhk Sarawi mahsanih , “ I pwoson , ihme I lokaiahki . ” Eri , ni soangen pwosonohte me se pil kin lokaiahki , pwe at pwoson pil mie .
52005014	Recommendation	Oh riat ko , se pil koangngoangehkin kumwail : kumwail en kin kapwungohng me pohnkahke kan ; kumwail kakehlaka irail kan me nan kapehd tikitik , kumwail sewese me luwet akan , oh kanengamahiong aramas koaros .
66016010	Description	Kelimen en tohnlengo wudekihdiong nah dahlo pohn mwoalen mahno kamasepwehko . Rotorot ahpw kipehdi wehin mahno pwon , a aramas akan ahpw kehpene lowarail kan pwehki ar lokolok mwuledek ,
48006016	Grace	Eri , ong irail kan me kin weweidki padahk pwoatet , popohl oh kalahngan en ieiang irail — irail oh pil sapwellimen Koht akan koaros !
44018025	Faith	E sukuhlkiher duwen Ahl en Kaun-o ; eri , e kin pwerisek koasoia oh padahkiwei pwungen mour en Sises ni peren . Ahpw e wehwehkihte papidais en Sohn .
46010031	Recommendation	Eri , mehkoaros me kumwail kin wia , sohte lipilipil , de mehkot me kumwail kin tungoale de nim , kumwail wia ong ni kalinganpen Koht .
62002027	Recommendation	Ahpw duwen kumwail , Krais ketin kapwilewohngkumwailehr sapwellime Ngehn Sarawi . Erein sapwellime Ngehn Sarawi eh pahn ketiket loalamwail , sohte anahnepen emen tohrohr en padahkihong kumwail mehkot , pwe Ngehn Sarawi kin ketin padahkihong kumwail duwen mehkoaros , oh me e kin ketin padahkihong kumwail , iei me mehlel , kaidehn likamw . Kumwail eri peikiong padahk en Ngehno , oh poadidiong Krais .
59002026	Faith	Pwe nin duwen paliwar ehu me sohte ngeni eh uhdahn melahr , ih pil duwen pwoson , ma sohte wiewia iang , pwoson mehla ehu .
44027035	Description	Mwurin en Pohl eh koasoia met , e ahpw ale kisin pilawa kis , kapingkihong Koht mwohrail koaros , pilitikihpeseng , oh tapihada sakan .
44015020	Sin	Ahpw kitail en ntingkiwohng irail re en dehr tungoale kisin mwenge kan me samin ong kaudok pwehki eh meirongalahr ong dikedik en eni kan ; re en pil liksang nenek ; oh re en dehr tungoale mahn mwopwula , de nta .
44023003	Sin	Pohl eri ndaiong , “ Koht uhdahn pahn dupukohng komwi , mwalaun komwi liksansalamwahu ! Komwi ketidiong wasahn kopwung pwe en kadeik ie nin duwen Kosonnedo , a komwi ahpw kauwehla Kosonnedo ni omwi mahsanih irail pwukat en pohr ie ! ”
45008001	Description	Eri met , sohte riahpen irail akan me kin miniminiong Krais Sises nan ar mour .
52005009	Grace	Koht sohte ketin pilkitailda pwe kitail en lokolongki sapwellime engieng , ahpw pwe kitail en ahneki mour soutuk ni mwaren atail Kaun Sises Krais ,
66020008	Violence	e ahpw pahn kohwei wasa koaros ni keimw pahieun sampah pwe en pitih wehi kan , iei Kok oh Makok . Ahd riau pwukat wiahla kilelepen wehi kan me uhwong Israel , eri , mehn Israel kan lemeleme me wehi pwukat pahn mahweniong sapwellimen Koht aramas akan mwurin mwehin Mesaiao . Sehdan pahn kapokonepene wehi kan pwe re en mahwen , ihr me ngedehrie , rasehng pihken ni oahroahr .
46006011	Grace	Eri , ekei kumwail iang mihmi ni soangen aramas pwukat mahso , ahpw met kumwail mwakelekelsangehr dihp , oh kasarawihongehr Koht , oh pwunglahr rehn Koht ni mwaren atail Kaun Sises Krais oh ni Ngenen atail Koht .
55001012	Faith	oh pwehki kahrepe wet me kahrehiong ie I en lokolongki soahng pwukat . Eri soh , I pil ahnekihte koapworopwor , pwe I dehdehki me I kin likih , oh I kin kamehlele me iei ih me kak kolokol soahng me e ketin likihong ie lao lel Rahno .
49006018	Faith	Kumwail wia mepwukat koaros ni kapakap ngidingid , pekipeki sawas sang rehn Koht . Kapakap ahnsou koaros , nin duwen Ngehno eh pahn ketin audehda kapehdamwail kan . Iei me kumwail en mwasamwasahn oh dehr tokedihsang kapakapki sapwellimen Koht aramas akan koaros .
52001001	Grace	Sang Pohl , Sailas , oh Timoty — Ong tohn mwomwohdisohn Deselonika , me Koht Sahm oh Kaun Sises Krais kin ketin sapwellimaniki : Kalahngan oh popohl en ieiang rehmwail .
50004005	Faith	Kumwail kadekohng aramas koaros . Kaun-o pahn ketin pwarodo ni ahnsou keren .
46011026	Faith	Met wehwehki me ahnsou koaros me kumwail pahn tungoale pilawa wet oh nimasang dahl en wain wet , kumwail kalohki pwoulahn Kaun-o lao lel eh pahn ketin sapahldo .
59005015	Faith	Oh kapakap wet me pahn wiawi ni pwoson , pahn komourala me soumwahwo : Kaun-o pahn ketin kakehlahda , oh ketin lapwahsang dipe kan .
55001003	Faith	I kapingkalahngan ong Koht , me I kin papah ni kapehd mwakelekel , duwehte me ei pahpa kahlap ako wiahier . I pil kin kapingkalahngan ong Koht ni ei kin taman uhk ahnsou koaros nan ei kapakap akan nipwong oh pil nin rahn .
66006016	Description	Re ahpw weringki nahna oh paip akan , nda , “ Kumwail pwupwudiong poht oh pereikitasang silangin me ketiket nan mwoahlo , oh sang ni engieng en Sihmpwulo !
66002017	Description	“ Eri , mehmen me mie salenge mehn rong wasa , a en rong kanahieng dahme Ngehn Sarawi mahmahsanihong mwomwohdiso kan ! “ Me dadaurete lao powehdi me suwed koaros , I pahn katungoalehki ekis kisin manna riro . I pahn pil kihong kisin takai pwetepwet kis , me mwar kapw ehu pahn ntingdi powe , me sohte emen pahn ese wehwe pwe ihete me pahn ale mwaro . ”
61002003	Sin	Oh pwehki ar noahrok , sounpadahk likamw pwukat pahn kepwehpwehkihla ar pahn padokohng kumwail poadopoad likamw akan . Ahpw Sounkadeikparail ketin onopehr sang mahs , oh Sounkauparail kin ketin pepehd !
53002011	Sin	Pwehki met , Koht ketin poaronehdo manaman en sapwung pwe en doadoahk loalarail pwe re en kamehlele me likamw .
45002024	Sin	Pwe Pwuhk Sarawi mahsanih , “ Pwehki kumwail mehn Suhs akan me mwaren Koht wiemwahlkilahr rehn mehn liki kan . ”
55003008	Sin	Nin duwen Sanes oh Sampres ara pelianda Moses , iei pil duwehte ohl pwukat kin pelianda me mehlelo — aramas pwukat me arail medemedewe solahr doadoahk mwahu , oh me sohte kak pweida ni arail pwoson .
66003019	Recommendation	I kin lipwoare oh keme irail koaros me I kin poakepoake . Eri , ngoangda oh sohpeisang dipomw kan .
45005001	Faith	Eri , ni atail pwunglahr rehn Koht pwehki atail pwoson , kitail ahnekiher popohl rehn Koht sang rehn atail Kaun Sises Krais .
54004016	Recommendation	Kanakanahieng pein kowe oh pil kanahieng omw padahk kan . Nantihong wiewia soahng pwukat , pwe ma ke pahn wia , ke pahn doarehla pein kowe oh pil irail kan me kin rong uhk .
44026011	Violence	Pak tohto I kaloke irail nan en mehn Suhs kan ar sinakoke kan , oh song pwe re en kahmahmkihla arail pwoson . I inenen lingeringerkin irail ; ihme kahrehda I pil kohkilahr nan kahnimw en wehin liki kan pwe I en kaloke irail . ”
48005019	Sin	Eri , wiewia kan nin duwen ahnepen aramas me sansal , iet akan : nenek oh kamwahl , tiahk samin ,
46003007	Grace	Sohte katepen me kin kamwarak de kalamwur kisin tuhkeo ; a Kohtete me kesempwal , pwe ih me kin ketin kakairada tuhkeo .
46001007	Faith	kahrehda sohte kapai ehu mie me kumwail sohte ale ni amwail awiawih kasansaldohn atail Kaun Sises Krais .
66014002	Description	I ahpw pil rongada ngihl ehu sang nanleng me likamwete ngringirisek en lapalahn tenihr oh ngilen lapalahn nansapwe . Ngihl me I rongadao likamw ngilen keseng arp me sounkeseng kei kesekesengki .
44010043	Faith	Soukohp ako koaros kohpadahr duwen Sises ni arail mahsanih me mehmen me pwoson pahn ale lapwepen dipe pwehki manaman en mware . ”
45002007	Faith	Ekei aramas kin kalap wia me mwahu , oh kin rapahki lingan , oh wahu , oh mour poatopoat ; eri , Koht pahn ketikihong irail mour soutuk .
66001004	Grace	Ong mwomwohdiso isuh me mi nan wehin Eisia , sang ngehi , Sohn : Kalahngan oh popohl ong kumwail sang rehn Koht , me ketin mie , me ketin mieier , oh me pahn ketido ; pil sang rehn ngehn isimen me kin aririh Koht nan mwoale ,
44019004	Faith	Pohl eri nda , “ Papidais en Sohn ong irail kante me pahn koluhla ; oh Sohn pil padahkihong aramas en Israel kan me irail uhdahn pahn pwoson mehmen me pahn kohdo mwuri , met wehwehki Sises . ”
61002009	Violence	Eri , Kaun-o ketin mwahngih kapitasang me poadidi kan nan ar apwal akan , oh pil ketin mwahngih nekinekid ong me suwed kan lokolok lao lel Rahnen Kadeik ,
58011016	Grace	Eri soh , re raparapahki sahpw ehu me kaselel sang wasao , iei nanleng . Ihme Koht sohte ketin peikasalki ar kin wiahki ih ar Koht , pwe e ketin kaunopohngirailehr kahnimw ehu .
54004007	Recommendation	Ahpw kalekeiukasang poadopoad akan me kin uhwong Koht , me sohte konehng en kin mie koasoiepe . Usehlahte Kaiakaiahnih pali ngenomw pwe omw mouren souleng en mwahu .
66020009	Violence	Re ahpw paraparalahr nin sampah oh kapilpenehr kahnimpwal en sapwellimen Koht aramas akan oh kahnimwo me e kin ketin poakohng . Ahpw iet kisiniei mweredihsangehr nanleng oh kamwasikeiraillahr .
44010048	Description	E ahpw padahkihong irail en papidaisla ni mwaren Sises Krais . Eri , irail ahpw peki en mihmi rehrail erein rahn ekei .
45002019	Grace	ke kin wiahkin uhk sounkahluwepen me maskun kan oh kamarainpen me mihmi nan rotorot akan ni soh peikasal ,
62002025	Grace	Eri , iet me Krais pein ketin inoukihong kitail — iei mour unsek .
59003017	Description	A erpit me kin sang powe , mwohn mehkoaros me mwakelekel , me pil kansenamwahu , kapohl , oh kompoake , me kin diren kalahngan oh kin kahrehda wiewia mwahu tohtohie ; e sohte kin lipilipilki aramas , e sohte kin mwalaun .
43003035	Faith	Sahmo ketin kupwur limpoak ong Sapwellime Iehros , oh e ketikihong nin lime mehkoaros .
61003009	Grace	Kaun-o sohte kin ketin pwapwand ni wiepen sapwellime inou , duwen ekei ar kin lemeleme . Ahpw e kin ketin kanengamahiong kumwail , pwehki eh sohte ketin kupwurki emen en lekdekla , pwe e ketin kupwurki koaros en wiliakapwala oh sohpeisang nan diparail kan .
46007007	Grace	Pwe iet me I mwahukien : kumwail koaros en duwehte ngehi . Ahpw paien kalahngan en Koht kohiengehr emenemen kumwail koaros , ahpw tohrohrpeseng , pwe ong emen ehu soahng , a ong emen ehu soahng .
46014001	Recommendation	Eri , iei limpoak me kumwail pahn kin ngiangihong mwohn mehkoaros . Kumwail pil ngoangki alehdi kisakis en ngehn , ahpw mehlel kisakis en lohki mahsen en Koht .
47004006	Grace	Pwe Koht me mahsanih , “ Marain en pwarada sang nan rotorot , ” iei ih Kohtohte me ketin kamakamarainih nan kapehditail kan , pwe kitail en kak marainkihla lingaling en Koht , me dakedaker silangin Krais .
44018024	Description	Mehn Suhs emen ede Apolos , me ipwidier nan Aleksandria , ahpw kohdo Episos . Ih ohl emen me kadek kapahrek , oh e pil loalokongki Pwuhk Sarawi .
58013012	Grace	Ihme Sises ketin pwoukihla likin kahnimwo , pwe en ketin kamwakelehkihda pein ntah aramas akan sang nan diparail kan .
56002015	Recommendation	Eri , ke en padahkihong irail mepwukat , oh doadoahngki omw manaman unsek ni omw pahn kin kakehlaka oh lipwoare irail kan me kin rong uhk . Ke dehr wia mehkot me pahn kahrehiong aramas akan re en mwamwahlkin uhk .
62004009	Grace	Iet duwen en Koht eh ketin kasalehda sapwellime limpoak ong kitail : pein ih ketin poaronedohng sampah Sapwellime Iehros , pwe kitail en kak mourkihla .
43017024	Grace	“ Maing Semei ! Komw ketikihongieier irail , oh I anahne irail en iang ie mi wasa me I pahn mi ie , pwe irail en kak kilang ei lingan , lingano me komw ketikihongieier pwehki omwi ketin loalloale ie mwohn sampah wet eh saikinte kepikipikda .
45003016	Sin	re kin kauwehla wasa koaros me re kin kohla ie .
58004014	Faith	Eri , kitail kolokol tengeteng pwoson me kitail ieiang wia sounkadehdehpe . Pwe mieier atail Samworo Lapalap me ketier mwohn silangin Koht , iei Sises , Sapwellimen Koht Iehros .
61001017	Grace	Se iang mi wasa me Koht Sahm ketin kawauwihala oh kalinganahla , ni kapitien Sahm eh peidohng pohn Sises sang Wasa Lingalihngie , mahsanih , “ Ih nei kompoakeo met , me I kin kupwurperenki . ”
46012011	Description	Eri , mepwukat koaros Ngehntehmen oh Ngehnohte me kin ketin wiewia . Ih me kin ketikihong emenemen aramas koaros kisakis pwukat duwen me e kin ketin kupwurki .
66008012	Description	Kapahmen en tohnlengo ahpw peuk nah sowio . Silikis ehun ketipin , silikis ehun maram , oh silikis ehun usu kan ahpw ohla , pwe silikis ehun irail koaros rotala , silikis ehun arail marain sohla linge ; silikis ehun rahn sohla marain , oh pil duwehla nipwong .
44018017	Violence	Irail eri koledi Sostenihs , soumas en sinakokeo , oh wokih mwohn imwen kopwungo . Eri , Kalio sohte mwahn katapanki mwekid wet .
43010039	Violence	Irail ahpw pil pwurehng rapahki pwe re en koledi , e ahpw ketin pitsang ni pehrail .
47004016	Faith	Ih met kahrepen at sohte kin loaltikla . Pwe ma paliwarat kin luhluwetala , a pali ngenit kin kekehlailla rahn koaros .
43012003	Description	Mery eri wahdo leh ehu me inenen pweilaud mehlel me wiawihkidahr tuhke me adaneki nard , oh keiehki aluweluwen Sises ko , oh limwiheki pitenmoangeo . Pwohmwahu en leho ahpw kipehdi nan ihmwo pwon .
58011009	Faith	Pwoson me e koukousoanki nan sahpw me Koht ketin inoukihong , nin duwen aramas en liki men . E kin mihmi nan impwal likou kei , duwehte Aisek oh Seikop , me pil iang ale soangen inowohte sang rehn Koht .
50003017	Recommendation	Riei ko koaros , kumwail en pil nantihong alasang ie . Se wiadahr mehn kahlemengi mwahu ehu ong kumwail ; kumwail eri tehk irail kan me kin idawehn .
48006002	Recommendation	Kumwail sawaskipene amwail wisik toutou kan , pwe ih duwen amwail pahn kapwaiada kosonned en Krais .
59002024	Faith	Eri , kumwail en wehwehki me aramas emen kin pwungla rehn Koht pwehki eh wiewia kan , kaidehn pwehki eh pwosonte .
45009014	Faith	Eri , dahme kitail pahn nda ? Dene Koht me ketin sapwung ? Soh kowahlap !
45014001	Recommendation	Kumwail kasamwo aramas emen me eh pwoson luwet , oh dehr akamaikihong dahme pein eh madamadau .
66012007	Violence	Nindokon met , mahwen ahpw tepida nanleng . Maikel oh ienge tohnleng kan mahweniong drakono , oh drakono oh ienge kan mahweniong Maikel oh ienge ko .
49004026	Recommendation	Ma kumwail pil lingeringer , kumwail dehr mweidohng amwail lingeringer en kahrehiong kumwail nan dihp ; pil dehr kolokol amwail lingeringer rahn ehu pwon .
60003009	Recommendation	Kumwail dehr dupungki me suwed ong me suwed , de lokaia suwed ong lokaia suwed ; ahpw dupungkihong me suwed amwail kupwuramwahu , pwe iei kupwuramwahu me Koht ketin inoukihong kumwail ni eh ketin malipei kumwail .
43008029	Grace	Oh ih me ketin kadariehdo kin ketin ieiang ie ; iei me e sohte ketin likidmeliekiniehla , pwehki ei poaden wiewia mehkan me e kin ketin kupwurperenki . ”
49006014	Recommendation	Eri , kumwail onopada ! Katengehki lukepamwail kan kateng en me mehlel ; kumwail perehki mwaremwaramwail kan perehpen pwung .
66001020	Description	Eri , iet kawehwepen usu isuh me ke kilikilang ni palimauni , oh dewen lamp kohl isuh kat : usu kat iei tohnleng en mwomwohdiso isuh , oh dehu isuhwen lamp kohl kat , iei mwomwohdiso isuh ko .
58002009	Grace	Ahpw me kitail kin kilang , iei Sises ! Ni ahnsou kis e ketin sapwellimaniki dehu ehu me mi pahngangin tohnleng kan , oh met e ahpw lengilengkidahr lengileng lingan oh wahu pwehki eh ketin lokolok oh pwoula ; iei sang ni kalahngan en Koht me Sises ketin pwoukihla aramas koaros .
50002013	Grace	pwe Koht kin ketin wie doadoahk loalamwail ahnsou koaros , pwe kumwail en materek oh kak kapwaiada kupwure .
43015011	Grace	“ I padahkihongkumwailehr mepwukat pwe ei peren en mi rehmwail , oh amwail peren en unsekla .
54001001	Description	Sang Pohl , wahnpoaron en Sises Krais sang ni poaron en Koht atail Sounkomour oh Krais Sises atail koapworopwor —
54002009	Recommendation	I pil men lih akan en tiahk mwahu oh kanahieng arail likou kan , re en likoumwahuda , kaidehn ni arail pahn wiahda pitenmoangarail ni ehu soangen mwohmw , de kapwatki kisin kohl kan , de takai kesempwal kan , de likou pweilaud kan ;
43002015	Violence	Ih eri ketin wiahkihda mehn wowoki sahl ekei , ahpw ketin pwakihirailieisang nan Tehnpas Sarawio , iangahki sihpw oh kou koaros . E ketin wekidedi en sounkawilian mwohni ko ar tehpel oh wudekihdi nair mwohni ko .
49002010	Grace	Koht me ketin wieikitailda . E ketin kapikada kitail pwe ni atail miniminiong Krais , kitail en kin wia me mwahu , iei met me e kupwurehiong kitail sang nin tapio .
60004012	Recommendation	Kompoakepahi ko , kumwail dehr kin pwuriamweiki songosong kalok kan me kin lelohng kumwail , duwehte ma soahng wet sohte pahn kin lelohng kumwail .
66019007	Recommendation	Kitail perenda oh ngisingiski atail peren ; kitail kapinga sapwellime roson . Pwe e lelehr ahnsoun kapwopwoud en Sihmpwulo , oh sapwellime lih kamwohd onopadahr .
49006017	Recommendation	Kumwail pil ale lisoarop en komour oh kedlahs en Ngehn Sarawi , iei mahsen en Koht .
44007024	Violence	E kilangada duwen emen irail eh wiakaulahr rehn mehn Isip men . E ahpw kohla sewese oh pelianda mehn Isipo , oh kemehla .
53003013	Recommendation	A kumwail , riat ko , kumwail dehr pwangahki wiewia mwahu .
46016013	Faith	Kumwail mwasamwasahn oh dadaurete amwail pwoson , kumwail kommwad , oh nan kapehd kehlail .
44007043	Sin	Iei impwal en koht Molek me kumwail weuwa , oh sansal en Repan , amwail koht usuwo ; Iei dikedik en eni kan me kumwail wiahda pwe kumwail en pwongih . Eri , I pahn kalipeikumwailla palilahn Papilon . ’
53002015	Recommendation	Eri , riat ko , kumwail kehlail oh tengeteng ong me mehlel ko me se padahkihongkumwailehr nan at padahk kan oh pil nan nait kisinlikou kan .
47005005	Grace	Koht me ketin kaunopadahng kitail wekidekla wet , iei me e ketikihongkin kitail Ngene , mehn kadehdepen mehkoaros me e pahn ketikihong kitail .
54002011	Recommendation	Lih akan en padahngki nennenla ni karakarahk unsek .
54005019	Recommendation	Ke dehr rong kadip ehu me uhwong me mah men ma sohte sounkadehde riemen de silimen .
45016016	Recommendation	Kumwail rahnmwahukipene atail metik en souleng . Tohn mwomwohdisohn Krais kan koaros pil iang ie kadarewohng kumwail arail rahnmwahu .
66018019	Description	Re ahpw kamwerehdiong pwelpar pohn moangarail kan , oh sengiseng oh mwahmwahieiki kahnimwo , ndinda , “ Meid kamasepwehk , meid apwal ong kahnimw lapalap wet ! Iei kahnimw wet me irail koaros me wararail sohp kin mi nan madau kepwehpwehkilahr . Ahpw iet ni awateieu e katihasang soahng koaros ! ”
62003001	Grace	Kumwail kilang uwen limpoak en Sahmo ong kitail ! Sapwellime limpoak me laud mehlel me kahrehda atail kak adaneki sapwellimen Koht — eri , met me uhdahn mehlel ! Ihme kahrehda sampah kin sehsehkin kitail , pwehki eh pil sehse Koht .
60005005	Recommendation	Pil duwehte kumwail me pwulopwul kan , kumwail peikiong me mah kan . Oh kumwail koaros pwuhriong nan likoun karakarahk oh uhpahpene nanpwungamwail ; pwe Pwuhk Sarawi mahsanih , “ Koht kin ketin pelianda me aklapalap akan , a e ketikihong sapwellime kalahngan me karakarahk kan . ”
45003004	Faith	Soh kowahlap ! Koht uhdahn pahn mehlel , mehnda ma aramas koaros me likamw . Nin duwen me Pwuhk Sarawi mahsanih : Omw pwung uhdahn pahn sansalda ni omw pahn koasoi ; ke uhdahn pahn pweida ni ahnsoun omw ale kadeikpomw . ”
44009014	Violence	Oh met e kodohngehr Damaskus pwehki manaman me e alesangehr samworo lapalap akan pwe en koledi aramas koaros me kin pwongih komwi . ”
61002001	Sin	Soukohp likamw ekei pwaradahr kawao rehn mehn Israel ko , oh met pahn pil duwehte rehmwail : sounpadahk likamw ekei pahn pwarada . Re pahn kahredohng pohmwail kaupamwail oh padahk likamw ekei , oh re pahn kahmahmkihla Mwohnsapw me komourirailla , ihme re pahn pein kahrehkidohng pohrail kaupahr mwadang .
43005018	Violence	Iei mahsen wet me kahrehiong mehn Suhs ako ar nantihong re en kemehla Sises , kaidehn pwehki eh ketin kauwehla kosonned en Sapadte , a pil pwehki eh mahsanih me dene Seme Koht , oh kapahrekiong pein ih Koht .
46011002	Faith	I kapingahkin kumwail amwail kin tamataman ie ahnsou koaros , oh amwail kin ideidawehn padahk kan me I peusehiong kumwail .
44002025	Faith	Pwe iet me Depit patohwan duwen Sises Krais , ‘ I kilangehr Kaun-o eh ketiket mwohi ahnsou koaros , e kin ketiket limwahi , ihme kahrehda I sohte pahn diar apwal .
60001023	Grace	Pwe sang ni mahsen en Koht ieias oh soutuk me kumwail ipwikihdi sapahl duwehte amwail samaniki sahm emente me sohte kak mehla , kaidehk sahm men me kak mehla .
59005016	Recommendation	Eri , kumwail en wehkpene dipamwail kan oh kapakapki emenemen kumwail , pwe kumwail en kehlailla . Pwe kapakap en aramas mwahu men me inenen manaman .
43006047	Faith	I ndaiong kumwail ni mehlel : mehmen me pwoson , iei ih me kin ahneki mour soutuk .
43014018	Grace	“ I sohte pahn likidmelieikumwailla , ahpw I pahn pwurodo rehmwail .
45003002	Grace	Mehlel kowahlap , ni soahng koaros ! Keieu , Koht ketin likihong mehn Suhs akan sapwellime mahsen .
49006005	Recommendation	Lidu kan , kumwail peikiong amwail soumas en sampah kan ni masak oh wahu , ni kapehd mwakelekel , duwehte amwail papah Krais .
45002004	Grace	De mweinele ke kin kasohwe sapwellime kalahngan lapalap , oh kadek , oh kanengamah . Ia duwe ? Ke sohte wehwehki kahrepen sapwellime kupwur kadek , pwe ke en koluhla oh wiliakapwala ?
62005014	Faith	Ihme kitail kin eimahki mwohn silangin Koht , pwe kitail uhdahn kin kamehlele me pein ih pahn karonge atail pekipek kan , ma kitail pahn peki mehkot nin duwen kupwure .
45015013	Faith	Eri , Koht , me iei tepin koapworopwor , en ketin audehkinkumwailda soangen peren koaros oh popohl pwehki amwail pwoson , pwe amwail koapworopwor en pil kin kekeirkihda manaman en Ngehn Sarawi .
43019041	Description	Mwetuwel ehu mie wasao me irail kalohpwuwehla ie Sises , oh sousou kapw ehu mie nan mwetuwelo , me saikinte emen seridi ie .
66019020	Violence	Mahno eri lohdi iangahki soukohp likamwo me wiadahr soahng kapwuriamwei kei mwohn mesen mahno . ( Pwehki kilel kapwuriamwei ko me e pitihekihdi irail kan me kilelkihdi kilel en mahno , oh pil irail me kin pwongih sansal en mahno . ) Mahn kamasepwehko oh soukohp likamwo , ira koaros eri momourte lekdeklahng nan lehn kisiniei , me kin ngkingkenki suwepel .
45012020	Recommendation	Oh Pwuhk Sarawi pil mahsanih , “ Ma omw imwintihti men men mwengedahr , eri , kamwenge ; ma e men nimpildahr , eri kanampile ; pwe ma ke pahn wia met , ke pahn inenen kanamenekihala mehlel , rasehng mwoalus mwehl pohn moange . ”
51003016	Recommendation	Eri , mahsen en Krais oh kapai kan koaros en rongamwahu en kadireikumwailla . Kumwail padahkpene oh pil peneupene nanpwungamwail ni soangen loalokong koaros . Kumwail koulki koulen kaudok oh koul sarawi kan ; kumwail kouliong Koht , kapinga ih nan mohngiongimwail kan .
51003019	Recommendation	Kumwail ohl akan , kumwail en poakohng amwail pwoud kan , oh dehr lemeiong irail .
54005016	Recommendation	Ahpw ma lih emen me liohdi kei mi nan eh peneinei , e uhdahn pahn apwahpwalih irail , ahpw e sohte pahn kedirapwahki mwomwohdiso ; pwe mwomwohdiso pahn apwahpwalih liohdi kan me sohte epwelparail .
62005011	Grace	A iet kadehdeo : Koht ketikihongkitailehr mour soutuk , a mour wet kitail alehsangehr Sapwellime Iehros .
62005012	Faith	Mehmen me kin ahneki Sapwellime Iehros , e pil ahneki mour wet ; a mehmen me sohte kin ahneki Sapwellimen Koht Iehros , e pil sohte ahneki mour .
43008036	Grace	Eri , ma Sapwellimeo pahn kasaledengkumwailla , kumwail uhdahn pahn saledekla mehlel .
49003013	Faith	Eri , I peki rehmwail , kumwail dehr kin nan kapehd tikitingkihla ei kin lokolongkin kumwail ; pwe mehkoaros kin wiawi ong ni kamwahupamwail .
45016018	Sin	Pwe irail kan me kin wia soahng pwukat , re sohte kin papah atail Kaun Krais , ahpw re kin papah pein nsenarail . Re kin pitihekihdi lamalam en aramas pwung kan arail koasoi mwahu oh pil arail koasoi widingan kan .
45001029	Sin	Re kin direkihla soangen suwed oh mwersuwed koaros , oh pil noahrok oh sempoak . Re kin diren peirin , kamaramas , pei , widing , oh lamalam oh ineng en kuwehla meteikan . Re kin pilipilen pahn mweli ,
55001014	Recommendation	Apwahpwalih soahng kan me kohienguhkehr ni likilik , sang ni manaman en Ngehn Sarawi me kin ketin ieias loalatail .
48006008	Faith	Ma e padokedi nan mwetuwel en paliwere ineng en paliwar , e pahn dolungasang mehla ; a ma e padokedi nan mwetuwel en Ngehn , e pahn dolungasang rehn Ngehno mour soutuk .
46010009	Recommendation	Kitail dehr kasongosonge kupwur en Koht , duwehte me ekei irail wiadahr — re ahpw mehkihla pwoisin en sineik ko .
46013005	Recommendation	limpoak sohte kin aklemei , e sohte kin mehwo , de kin mwadang lingeringerda ; limpoak sohte kin inaptihnmwomw ;
66009009	Description	Nan mwaremwarerail kidikidkihla mehkot me likamwete mete , oh ngilen ar pehnpihr kan likamw ngirisek en werennansapw tohto me oahs kin tangatangahki kolahng nan mahwen .
43015022	Sin	E pahn sohte diparail , ma I sohte kohdo oh padahkihongirailehr ; ahpw met sohte peikidpen diparail .
51004005	Recommendation	Kumwail kanahieng amwail wiewia kan mwohn irail kan me seupwoson , oh isaneki doadoahngki amwail ahnsou mwahu kan .
45006006	Faith	Oh kitail pil eseier met : atail mour mering en mahs iangehr Krais pwoula ni sapwellime lohpwu , pwe manaman en dihp rehtail en iang mwomwla , pwe kitail en dehr kin liduwih dihp .
62003010	Sin	Iei me kasalehda wekpeseng en sapwellimen Koht kan oh serien Tepil kan : mehmen me sohte wiahda me pwung de pil sohte poakohng rie , kaidehk ih sapwellimen Koht .
45008007	Sin	Eri , aramas akan me kin nsenohki kapwaiada ahnepen aramas , re kin wiahla imwintihti en Koht , pwe re sohte kin kapwaiada kosonned en Koht , oh ni mehlel re sohte kak .
44002026	Faith	Eri , I kin direkihla peren oh nsenamwahu . oh ei koasoi kan me diren peren . Oh ngehi , mehnda ma I pahn mehla , ahpw I pahn meleilei pwehki ei koapworopwor ;
46010020	Sin	Soh kowahlap ! Pwe iet : meirong me kin wiawi pohn pei sarawien me rotorot akan , kin wiawihong tepil kan , kaidehk ong Koht . Eri , I sohte mwahuki kumwail en ehuong tepil kan .
44013001	Description	Nan mwomwohdisohn Andiok mie soukohp oh sounpadahk kei me iei : Parnapas , Simion ( ede Toantoal ) , Lusius ( sang Sairihni ) , Manaen ( me tikida rehn Kepina Erodc ) , oh Sohl .
49005006	Recommendation	Kumwail dehr mweidohng emen en keteweikumwaildi nan eh lokaia mwahl akan ; pwe mepwukat kin kahrehda engieng en Koht ong irail kan me sohte kin peikiong .
56001011	Sin	Me inenen konehng ke en katokihedi arail lokaia , pwehki ar kin kapingkihda peneinei kan ar padahk sapwung kan . Kahrepen ar wia met me kanamenek , pwehki re kin alehki mwohni .
43013011	Sin	( Pwehki Sises mwahngih ihs me pahn pangala ; ihme kahrehda e ketin mahsanih , “ Kumwail koaros mwakelekelehr , a metehmen me soh . ” )
43010001	Sin	“ I ndaiong kumwail ni mehlel : mehmen me sohte pedolong nan wenihmwen kelen sihpw , ahpw doulong ni ehu soangen ahl tohrohr , iei ih lipirap emen , oh mehn kulih .
61002015	Sin	Aramas me keselahr ahl inen oh salongalahr kei irail ; re kin ideidawehn elen Palaam , nein Peor , me noahrokehda mwohni me e pahn alehki dipeo ,
44014005	Violence	Eri , mehn liki kan oh mehn Suhs akan , iangahki arail kaun akan , re ahpw koasoanehdi re en wiakauwe wahnpoaron ako oh kate ira .
43021017	Description	E ahpw pil mahsanihong kesilipak , “ Saimon , nein Sohn , ia duwe , ke poakohng ie ? ” Piter nsensuwedkihla en Sises eh ketin kalelapak kesilipak , “ Ia duwe , ke poakohng ie ? ” E ahpw sapeng , patohwan , “ Maing ei Kaun , komw mwahngih mehkoaros , komw mwahngiher me I poakohng komwi . ” Sises ahpw mahsanihong , “ Kamwenge nei sihpw kan .
66021027	Sin	Sohte mehkot samin pahn pedolong loale , de mehmen me kin wia mehkot saut de me kin wia likamw pahn pedolong loale . Irailte me mwararail kan ntinting nan sapwellimen Sihmpwulo pwuken me momour kan , iei irail me pahn pedolong nan kahnimw wet .
66017004	Sin	Liho likawih likou ehu me poh weitahta oh poh weitahta maramer , oh kapwat kohl , takai kesempwal oh menemen en pahsu kei me kalingana . E kolokol dahl kohl me audaudkidahr soangen samin oh pwelipwel koaros , wahn eh mouren nenek .
51003014	Recommendation	Eri , kumwail kapatahiong soahng pwukat limpoak , pwe ih me kin kapatapene oh oarepene mehkoaros pwe en wiahla ehu ni mehlel .
43012023	Description	Sises eri sapeng ira , mahsanih , “ Awao leledohr me Nein-Aramas pahn linganla .
45002022	Sin	Ke pil kin nda , “ Dehr kamwahl ” — a ia duwe , ke sohte kin kamwahl ? Ke kin kasohwe dikedik en eni kan — a ia duwe , ke sohte kin pirapa imwen kaudok kan ?
45007008	Sin	Eri , dihp kamwakidada soangen noahrok suwed koaros loalei pwehki Kosonnedo . Pwehki ma sohte kosonned , dihp rasehngete mehkot me sohte mouri .
44026017	Grace	I pahn doareiukasang rehn aramas en Israel kan , oh pil sang mehn liki kan , me I pahn kadarowohng uhk rehrail .
56003003	Sin	Pwe mahso pein kitail me pweipwei , sapeik , oh sapwung . Kitail wia lidun ineng suwed kan oh soangen peren mwahl koaros . Kitail pil ahnekiher lamalam oh ineng en kauwehla meteikan oh peirin ; meteikan kin kailongkin kitail , oh kitail pil kin kailongkin irail .
54005021	Recommendation	Mwohn silangin Koht , oh Krais Sises , oh tohnleng sarawi kan , I pangenkin uhk ke en peikiong peneu pwukat . Ke dehr suwedki de pouperki emen ni soahng kan me ke kin wia .
58010035	Recommendation	Eri , kumwail dehr nan kapehd tikitikla , ahpw koapworopwor , pwe amwail koapworopwor pahn kahrehda keting laud .
46004002	Faith	A ia duwe , dahme konehng en kin mie rehn sounkohwa kan ? Re en kin likilik pahn ar kaun akan .
44009043	Description	Piter eri koukousoan nan Sopa rahn tohto rehn ohl emen me adaneki Saimon , sounwia kilin kou men .
46003016	Grace	Ia duwe ? Kumwail ese duwen amwail wialahr tehnpas en Koht , oh duwen Ngenen Koht eh kin ketiket loalamwail ?
58010019	Faith	Eri , riei ko , pwehki ntahn Sises , kitail saledeklahr douluhl pwe kitail en iang pedolong nan Wasa Sarawihe .
43008021	Sin	Sises pil pwurehng mahsanihong irail , “ I pahn kohla , oh kumwail pahn rapahkin ie , ahpw kumwail pahn mehla nan dipamwail kan . Kumwail sohte kak kohla wasa me I pahn kohla ie . ”
51003012	Recommendation	Kumwail sapwellimen Koht aramas ; e ketin loalloalei kumwail oh ketin pilkumwailda pwe en sapwellimanikinkumwailla . Ihme kahrehda kumwail en limpoak ong me mi nan apwal akan , kadek , mpahi oh karakarahk , aktikitik oh kanengamah .
43012026	Faith	Mehmen me men papah ie , e uhdahn pahn idawehn ie , pwe wasa me I pahn mi ie , e pil pahn mi ie . Oh Semei pahn ketin kawauwihala me kin papah ih . ”
54003004	Description	E uhdahn pahn kak apwahpwalih mwahu eh peneinei , oh nah seri kan pahn peikiong ni wahu unsek .
52005011	Recommendation	Eri , pwehki met , kumwail kakehlakahda emenemen kumwail , oh sawaspene , duwen me kumwail wiewia ahnsou wet .
62003011	Recommendation	Pwe iei met padahk me kumwail rongehr nin tapio : kitail en limpoakpene .
46007026	Recommendation	Eri , iet pein ei lamalam : pwehki apwal en ahnsou pwukat , me pahn mwahu ong kumwail ma kumwail pahn kin duweduwehte , sohte wekidala amwail mour .
43003001	Description	Eri , ohl emen mie , ede Nikodihmus ; ih sounkaweid men rehn mehn Suhs ako , me kisehn pwihnen Parisi .
59002025	Description	Pil duwehte lih suwedo , Reap , e pil pwungla rehn Koht pwehki eh wiewia kan , ni eh kasamwo lipoahrok en mehn Suhs akan oh kadarirailla ni apwoat ahl tohrohr .
54002015	Faith	Ahpw lih akan en mourkihla ar naineki seri , ma re pahn nantihong ni pwoson , oh limpoak , oh mour sarawi , nin tiahk mwahu .
44013017	Grace	Koht en mehn Israel ketin piladahr samatail kahlap ako , oh kangederihirailla ni ahnsou me re koukousoan duwehte mehn liki kei nan Isip . Koht ketin kahluwahkinirail sang nan Isip sapwellime manaman lapalap .
44015008	Grace	Eri , Koht me ketin mwahngih mohngiong en aramas , ahpw ketin kupwurehda en pil ketikihong mehn liki kan Ngehn Sarawi , nin duwen eh ketikihongkitailehr .
59002011	Sin	Pwe me mahsanih , “ Ke dehr kamwahl , ” iei ih me pil mahsanih , “ Ke dehr kemehla aramas . ” Mehnda ma ke sohte kamwahl , ke ahpw kemehla aramas , nahn ke tiakedier kosonnedo .
43010028	Grace	I kihong irail mour soutuk , oh re sohte pahn mehla . Sohte emen me pahn adihirailsang rehi .
45016020	Grace	Eri , Koht , me tepin atail popohl , pahn mwadang kamwutepene Sehdan pahn nehmwail kan . Kupwurkalahngan en atail Kaun Sises Krais en ieiang kumwail .
55003005	Sin	Re pahn kin liksansalamwahuki mwomwen atail palien lamalam , ahpw re kin kahmahmki katepe . Kalekeiukasang aramas pwukat .
45012005	Description	Pil duwehte kitail , mehnda ma kitail me tohto , ahpw kitail wia warteieu rehn Krais , oh kitail koaros kin patpene duwehte kakon kan me tohrohrpeseng ni warteieu .
56003008	Faith	Met koasoi mehlel pwoat . Eri , I men ke en padahngki ire pwukat ni kehlail ong irail kan me kin pwoson Koht , pwe re en nsenohki mweidohng ar ahnsou kan ong ni wia doadoahk mwahu . Mepwukat me mwahu oh katapan ong aramas koaros .
59002023	Faith	Eri , mahsen en Pwuhk Sarawi pweida , me mahsanih , “ Eipraam pwosonlahr Koht , oh pwehki eh pwoson , Koht ketin kupwurehda pwe en pwungla reh . ” Koht ahpw pil ketin kamwarehki “ Kompoakepahi Eipraam . ”
59002001	Faith	Riei ko ! Pwehki amwail pwoson atail Kaun Sises Krais , me Kaun lingan , kumwail dehr lipilipilki aramas akan pwehki mwomwarail kan .
45003013	Sin	Arail koasoi kan me diren widing ; likamw tohr me kin pwilsang ni lowarail kan , koasoi keper me rasehng pwoisin en sineik me kin pwilsang ni lowarail kan .
49005028	Recommendation	Ohl akan uhdahn pahn poakohng ar werek kan duwehte ar kin poakohng pein paliwararail kan . Ohl me kin poakohng eh werek , kin poakohng pein ih .
45009030	Faith	Eri , dahme kitail pahn nda ? Met : mehn liki kan me sohte kin songosong en pwungla rehn Koht , re pwunglahr reh sang ni arail pwoson .
54003009	Faith	ahpw re uhdahn pahn kolokol ni soh peikasal pwosono me pwilisang rehn Koht .
54006002	Recommendation	Lidu kan me arail soumas pwosonlahr sohte pahn mwamwahliki arail soumas pwehki irail koaros soulenglahr . Ahpw re pahn papah mwahu mehlel soumas pwukat , pwehki soumas ako me kin paieki en lidu ko ar doadoahk , iei riarail souleng me re kin poakohng . Padahk Likamw oh Pai Mehlel Eri , ke uhdahn pahn padahkihong irail oh panawihekin irail mepwukat .
45003003	Faith	Eri , ia duwe , ma ekei irail sohte loalopwoat ? Met pahn wehwehki me Koht sohte pil pahn loalopwoat ?
43019034	Violence	Sounpei men ahpw doakoahki ketieu pwoat pengepenge ; eri , nta oh pihl ahpw mwadangete kusieisang .
43015012	Recommendation	Iet ei kosonned ong kumwail : kumwail en poakpene nanpwungamwail , duwehte ei kin poakohng kumwail .
45006013	Recommendation	Kumwail dehpa pil mweidohng kisehn paliwaramwail en wiahda dihp , de kapwaiada ineng suwed . A kumwail mweidohng Koht pein kumwail , duwehte aramas me iasada sang mehla ong mour , oh pil mweidohng Koht paliwaramwail pwon pwe en wiahla tehtehn wiewia pwung .
58010039	Faith	Eri , kaidehk kitail kisehn irail kan me kin kesehla ar pwoson , re ahpw kin lekdekla . Pwe mie atail pwoson oh kitail aleier komourpatail .
45011026	Grace	Oh iei duwen en mehn Israel kan koaros ar pahn mourla . Nin duwen Pwuhk Sarawi eh mahsanih : “ Sounkomouro pahn ketido sang Saion , e pahn ketikihsang soahng suwed koaros rehn kadaudok en Seikop .
52002015	Violence	me kemelahr Kaun Sises oh pil soukohp ako , oh pil kalokeikitehr . Ia uwen ar sekeniken pahn Koht ! Ia uwen arail uhwong aramas akan koaros !
58010026	Sin	Pwe ma kitail pahn nsenkihte wiewia dihp , mwurin atail marainkilahr padahk mehlel kan , solahr meirong ehu me pahn kak kamwakelehsang kitail nan dihp .
49002006	Grace	Pwehki atail miniminiong Krais Sises , Koht ketin komourkitaillahr , pwe kitail en iang Sises kakaun nanleng .
49004025	Recommendation	Eri , kumwail kesehla amwail likamw akan , oh emenemen kumwail en kin lokaia mehlel ong rie souleng , pwe kitail koaros wia kisehn paliwarteieu rehn Krais .
48002005	Faith	Eri , se sohte mwahn dukiong irail , pwe se men mehlel en rongamwahwo en mihmihte rehmwail .
46014013	Recommendation	Eri , aramas me kin lokaiahki mahsen kapwonopwon kan , pahn uhdahn kapakap oh peki kisakis en kak kawehwehda mahsen pwukat .
44009001	Violence	Ni ahnsowo Sohl nannantihongete eh men kemehla tohnpadahk en Kaun-o . E ahpw kohla rehn Samworo Lapalap
43017013	Description	Eri , met I pahn patopatowohng rehmwi , oh I patowanehr mepwukat nin sampah , pwe irail en kak ahneki ei peren nan mohngiongirail kan , ni unsek mehlel .
60004013	Recommendation	Ahpw kumwail perenkihda amwail iang pwaisanki en Krais eh lokolok , pwe , ni sapwellime lingaling eh pahn sansalda , kumwail en pil iang perenda kowahlap .
44011006	Description	I ahpw kilenglahng loale oh kilangada mahn mahnd oh lawalo kan , mahn kerep kan oh me limwahdek kan , oh pil menpihr lawalo kan .
51003008	Recommendation	Eri , met kumwail uhdahn pahn mweisang soahng pwukat koaros : iei lingeringer , ineng suwed oh kailok . Lokaiahn kailok de samin en dehr pwilisang nan awamwail kan .
44018003	Description	oh kousoan rehra , oh iang ira doadoahk , pwehki e pil duwehte ira me kin momourki wiahda ihmw likou kan .
45006012	Sin	Eri , dihp uhdahn solahr pahn kaunda paliwaramwail kan , oh kahrehiong kumwail en kapwaiada inengen pein nsenamwail .
53003012	Recommendation	Eri , ni mwaren atail Kaun Sises Krais se koasoanediong aramas pwukat oh koangngoangehkin irail : re en weweidki mour pwung oh doadoahk pwe re en kak pein koadoakihada ar mour .
44007009	Sin	“ Eri , nein Seikop ko kin peiriniong riarail Sosep ; ihme re netikihlahki pwe en wiahla lidu men rehn mehn Isip . Ahpw soh , pwe Koht ketin ieiangete .
44011028	Description	Emen irail , ede Akapwus , ahpw uhda oh sang ni manaman en Ngehn Sarawi e ahpw kohpada me lehk laud ehu kereniongehr kipehdi sampah pwon . ( Lehko wiawiher ni ahnsou me Klaudius wia nanmwarki lapalap en Rom . )
44020036	Description	Ni ahnsou me Pohl kaimwisekala eh koasoi , irail koaros iang ih kelehpwikihdi oh kapakap .
48005024	Faith	Eri , sapwellimen Krais Sises akan kemelahr pein ahneparail , iangahki tiahk suwed oh ineng suwed akan .
59001002	Recommendation	Riei ko ! Kumwail perenkihda ma soangen apwal koaros kin lelohng kumwail ,
62001006	Sin	Eri , ma kitail koasoia me kitail miniminiong , ahpw kitail weweid nan rotorot , nahn kitail me likamw ni atail lokaia oh pil ni atail wiewia kan .
44010011	Description	E kilangada nanleng eh ritida , oh mehkot kohkohdihdo me likamwete lapalahn tehi ehu me keimw pahieu pekederdiong sampah .
44002009	Description	Kitail kohsang Pardia , Media , oh Elam , sang Mesopodamia , Sudia oh Kapedosia , sang Pondus oh Eisia ,
51001010	Faith	Eri , kumwail ahpw pahn kak momour nin duwen me Kaun-o kin ketin kupwurki , oh pil wiewia dahme e kin ketin kupwurperenki . Amwail mour pahn kasalehda wa mwahu ni soangen doadoahk mwahu koaros , oh kumwail pil pahn kekeirda ni amwail marainkihla Koht .
54001018	Recommendation	Timoty , nei seri , I likihong uhk kaweid wet nin duwen mahsen en kokohp me wiawihkin uhk mahso . Mahsen pwukat en wia omw tehtehn pei pwe ke en pei mwahu ;
66019001	Faith	Mwurin mepwukat I ahpw rongada ngihl ehu me likamw mwoarong laud en pokon en aramas kalaimwuhnie , me patopatohwan , “ Kapinga Koht ! Koht iei atail Sounkomour ! Iei ih me lingan oh roson !
49002001	Grace	Mahs sohte mourimwail ni pali ngehn pwehki amwail sapeik kan oh dipamwail kan .
46010021	Sin	Kumwail sohte kak nimpil sang nan sapwellimen Kaun-o dahl oh pil nimpil sang nan nein tepil kan dahl ; kumwail sohte kak mwohdehng sapwellimen Kaun-o tehpel oh pil ni tehpel en tepil kan .
49005003	Recommendation	Pwehki amwail wialahr sapwellimen Koht aramas pilipil kei , e sohte konehng mahsenpen mehkot me pidada nenek de soangen samin teikan de noahrok , en kin wiawi nanpwungamwail .
56001015	Sin	Soahng koaros me inenen mwakelekel ong irail kan me mwakelekel ; ahpw sohte okotme me pahn mwakelekel ong irail kan me samin oh me sohte pwoson , pwehki arail madamadau kan oh kadeikpen loalarail kan saminlahr .
44009021	Description	Irail koaros me rong ahpw inenen pwuriamweikihla , oh idek , “ Kaidehn ih ohl menet me kin kemekemehla irail kan me kin pwongih ohl me mwaren Sises , nan Serusalem ? Kaidehn e kohdo wasaht pwehn koliraildi oh kahreiraillahng rehn samworo lapalap ako ? ”
58008006	Description	Ahpw met , Sises aleier doadoahk en samworo ehu , me siksang mehlel doadoahk en samworo teiko , duwehte inou lap me e ketin kauwada nanpwungen Koht oh aramas akan eh siksang mehn mahso , pwehki eh ketin poahsoanehkihda inou lapo soahng kan me mwahu kowahlahpie .
50001021	Faith	Pwe dahkot mour ? Ong ie , iei Krais ! Eri , ei mehla pahn kahrehda mehkot me pahn mwahusang .
50001006	Faith	Eri , I inenen koapworopworki me Koht , me ketin tapihadahr doadoahk mwahu wet loalamwail , pahn ketin kadakadaur lao e pahn unsekla ni Rahnen Krais Sises .
62005020	Faith	Kitail ese me Sapwellimen Koht Iehros ketidohr oh ketikihong kitail wehwehki pwe kitail en ese Koht mehlelo . Eri , kitail kin mihmi rehn Koht mehlelo pwehki atail kin mihmi rehn Sapwellime Iehros , Sises Krais . Iei ih me Koht mehlel , oh iei ih me mour soutuk .
45012018	Recommendation	Kumwail wia uwen amwail kak pwe kumwail en ahneki popohl rehn aramas koaros .
58010023	Faith	Kitail kolokol tengeteng koapworopwor me kitail kin kadehdehda , pwe Koht , me kitail kin koapworopworki uhdahn pahn ketin kapwaiada sapwellime inou .
43014027	Grace	“ I kihong kumwail popohl , pein ei popohl me I kihong kumwail , I sohte kihong kumwail nin duwen me sampah wet kin wia . Kumwail dehr nsensuwed , oh pahtou , oh masak .
47005006	Faith	Ih me loalatail kin diren kehlailki ahnsou koaros . Kitail wehwehki me nindokon atail kin kousoan nan paliwar en sampah wet , kitail saikinte kousoanla rehn Kaun-o nan mwoale nanleng .
43012047	Grace	Mehmen me pahn rong ei padahk , ahpw sohte kin kapwaiada , eri , I sohte pahn kaloke . I kodohr , kaidehn pwe I en kaloke sampah , a I en komourala .
62003012	Sin	Kitail dehr duwehte Kain , me uhdahn kisehn Me Suwedo , pwehki eh kemehla uhdahn rie pwutak , Eipel . Dahme Kain kemehkihla rieo ? Pwehki eh wiewia kan me sapwung , ahpw wiewiahn rieo me pwung .
66016020	Description	Deke koaros sohrala , nahna koaros kihrla .
58011012	Description	Eri , mehnda ma e kereniongehr mehla , ahpw kadaudoke kan me tepisang aramastehmenet me tohtohie , rasehng usuhn pahnlahng kan oh pihken ni oaroahr kan me soh kak wadawad .
54001017	Faith	Eri , ong Koht metehmen , Nanmwarki poatopoat , me sohte kak pwoula , oh me sohte sansal — lingan oh wahu en kowohng sang met oh pil kohkohlahte ! Amen .
66014007	Faith	E ahpw ngihl laudida , nda , “ Kumwail lemmwiki Koht oh kapinga sapwellime roson lapalahpie ! Pwe e lelehr ahnsoun eh pahn ketin kadeikada tohn sampah kan . Kumwail poaridi mwohn silangi oh pwongih me ketin kapikada nanleng , sampah , madau , oh utuhnpihl kan ! ”
44006001	Description	Mwurin ahnsou kis , ni en tohnpadahk ko ar wie tohtohla , akamai ehu ahpw wiawi nanpwungen mehn Suhs ako me ese mahsen en Krihs oh uhdahn pwilidak en mehn Suhs akan . Irail me ese mahsen en Krihs koasoia me liohdi kan me mie rehrail sohte kin ale pwaisarail ni ar kin nehk sawas akan ni rahn akan .
60002021	Grace	Pwe ong ni met me Koht ketin malipehkinkumwaildo ; pwe duwen pein Krais eh lokolongkin kumwail oh ketikihong kumwail karasepe mwahu , ih pil duwen amwail pahn idawehn oh kahlemengih .
53003010	Recommendation	Ni at mihmi rehmwail se kin ndaiong kumwail , “ Mehmen me sohte men doadoahk , a en dehr iang tungoal . ”
43003016	Grace	Pwe iei uwen Koht eh ketin loalloale sampah , me e ketikihdohki Sapwellime Iehros , pwe mehmen me kin pwosonla ih en dehr salongala , a en ahneki mour soutuk .
44019015	Description	Ahpw ngehn sauto ndaiong irail , “ I ese Sises , oh I pil ese Pohl ; a ihs kumwail ? ”
66019019	Violence	Ngehi eri kilangada mahn kamasepwehko oh nanmwarki kan en sampah oh sapwellimarail karis en sounpei kan duwen ar pokonpene pwe re en mahweniong me dake oahso oh sapwellime karis kan .
44027002	Description	Se ahpw karada pohn sohp pwoat sang Adramitium , me kaunopadahr en mwesellahng kahnimw kan me mi ni oaroahr kan en wehin Eisia ; se ahpw mwesel . Aristarkus , mehn Masedonia men sang Desalonika , pil iang kiht .
58013003	Recommendation	Kumwail pil tamanda me sensel kan , duwehte ma kumwail iang irail wie sensel . Tamanda irail kan me mihmi nan lokolok laud , duwehte ma kumwail iang irail wie lokolok .
51003017	Recommendation	Eri , soahng koaros me kumwail pahn kin wia de nda , en wiawi ni mwaren Kaun Sises , oh kumwail en pil kapikapinga Koht Sahm ni mwaren Sises .
48006006	Recommendation	Me kin ale padahkpen rongamwahu , en kihong eh sounpadahko ekis kisehn eh pai kan .
44007005	Description	Koht sohte ketikihong Eipraam ekis kisehn wasaht pwe en sapwenikihla , pil sohte kisin wasa kis ; ahpw Koht ketin inoukihong me e pahn ketikihong ih oh kadaudoke kan pwe re en sapwenikihla . Ni ahnsou me Koht ketin wiahda inou wet , Eipraam saikinte naineki seri .
44007019	Description	E kin pitih riatail ko , oh kin lemeiong samatail kahlap ako , idingohng irail en kesepwekeieisang neirail seri kan nan imwarail kan , pwe irail en mehla .
43020003	Description	Piter oh tohnpadahk teio ahpw mwesellahng nin sousowo .
44024016	Faith	Oh I kin wia uwen ei kak ahnsou koaros I en ahneki mohngiong mwakelekel ehu mwohn Koht oh aramas akan .
65001013	Description	Re rasehng iloak kehlail kan en nan madau , me kin pwungupwungudek oh ar tiahk kanamenek kan pwarada duwehte pwudepwud en iloak . Re rasehng usu kan me kin moamoahlseli pahnlahng , me Koht ketin kilelehdiongehr dewahr kohkohlahte nan rotorot mosul en wasa loal .
48001012	Description	I pil sohte ale sang rehn aramas emen , oh pil sohte emen aramas me padahkihong ie . Ahpw pein Sises Krais me ketin kasalehiong ie .
45007005	Sin	Pwe ni ahnsou me kitail momour nin duwen ahnepen aramas , ineng suwed kan me Kosonnedo kin kamwakidada loalatail kin doadoahk ni paliwaratail kan oh kin kahrehda mehla .
54002007	Faith	Oh iei kahrepe wet me I pekederkihdo nin duwen wahnpoaron men oh sounpadahk en mehn liki kan , pwe I en lohkiseli duwen sapwellime mahsen en pwoson oh mehlel . I sohte lokaia likamw , I lokolokaia mehlel !
62003024	Faith	Mehmen me peikiong sapwellimen Koht kosonned kan kin mihmi rehn Koht , oh Koht pil kin ketiket reh . A iet me kitail esehki me Koht kin ketiket rehtail : pwehki Ngehno me pein ih ketikihongkitailehr .
46010024	Recommendation	Eri , kumwail dehr kin ngoangki raparapahkihte pein kamwahupamwail kan , ahpw emenemen en ngoangki rapahki kamwahupen meteikan .
45012016	Recommendation	Kumwail kesempwalki aramas koaros . Kumwail dehr aklapalap ; ahpw kumwail kompoakepahniki aramas tikitik kan . Kumwail dehr pil akloalokong .
49004031	Recommendation	Kumwail kadohwanewei sang kumwail soangen mwakar koaros , soangen ineng suwed koaros , soangen lingeringer koaros , soangen men pei koaros , soangen lahlahwe koaros , soangen kailok koaros en nan kapehdamwail .
51001025	Faith	Oh Koht ketikidohr pwaisei pwe I en papah mwomwohdiso oh sewesei kumwail . Eri , iei ei doadoahk : I en kalohkiseli sapwellime mahsen unsek ,
66001014	Description	Piten paipai ko pwetepwet , rasehng wunen sihpw de sinoh ; oh edin peren ko , likamwete mpwulen kisiniei .
47004015	Grace	Mehkoaros me kin wiawi reht , pwehki kumwail me e kin wiawihki ; oh ni kalahngan en Koht eh kin laudla oh lelohng aramas tohto , re pahn kalaudehla ar kapakap en kaping pwe en iang kalingana Koht .
43006056	Faith	Mehmen me kin tungoale udukei oh nim ntahi , e kin ehuong ie , oh I kin ehuong .
43011027	Faith	Liho ahpw sapeng , patohwan , “ Ei , Maing ei Kaun , I kamehlele me komwi Mesaia , Sapwellimen Kohto , me pahn ketidohng sampah . ”
44002042	Faith	Re kin poadidiong ale padahk sang rehn wahnpoaron ko , oh miniminiong me pwosonlahr akan ; re pil kin iang irail sakpene ni ar kin iang kapakap oh sarawien pilitikihpeseng pilawao .
58001009	Grace	Komw kin kupwurki dahme pwung , oh kin kalahdeki dahme sapwung . Ihme Koht , omwi Koht , ketin pilkinkomwihda , oh ketikihong komwi peren en wahu ehu me laudsang mehlel me e ketikihong omwi werek kan . ”
44012002	Violence	E ketin kemehkilahr kedlahs Seims , rien Sohn .
55002016	Recommendation	Liksang koasoi mwahl akan me kin uhwong Koht , me kin kadohwanewei aramas akan sang Koht .
62003015	Sin	Mehmen me kin kailongki rie , ih sounkam aramas emen , oh kumwail ese me sounkam aramas sohte kak ahneki mour soutuk .
43021015	Faith	Eri , mwurin ar sakpene , Sises ahpw mahsanihong Saimon Piter , “ Saimon , nein Sohn , ia duwe , ke poakohng ie laudsang mepwukat ? ” Piter ahpw patohwanohng , “ Ei Maing ei Kaun , komw mwahngiher me I poakohng komwi . ” Sises ahpw mahsanihong , “ Kamwenge nei sihmpwul kan . ”
46012008	Grace	Emen kin ale sang rehn Ngehno mahsen en erpit , a emen sang rehn Ngehnohte mahsen en dehdehki .
44007013	Description	Ni keriapak en arail kohdihla wasao , Sosep ahpw kasalehiong rie ko pein ih , oh Parao ahpw mwahngihada duwen en Sosep eh peneinei .
60003010	Recommendation	Duwen Pwuhk Sarawi eh mahsanih , “ Mehmen me kin men nsenamwahuki mour oh rahn kaperen kan , en perehsang ewe lokaia suwed , oh tokedihsang lokaia likamw .
44004032	Description	Mohngiong oh medemedewehn irail koaros me pwosonlahr ako ahpw wiahla ehu . Sohte emen nanpwungarail me kin nda me eh dipwisou kan ah kelehpw , ahpw irail koaros kin ahnekipene soahng koaros me arail .
46015003	Grace	Eri , iet padahk me keieu kesempwal me I aleier , oh I pil peusehiongkumwailehr : duwen Krais eh ketin pwoukilahr dipatail kan , nin duwen eh ntingdier nan Pwuhk Sarawi ;
66018024	Violence	Papilon aleier lokolok pwehki ntahn soukohp oh sapwellimen Koht aramas akan eh dierekdahr ie , iei , ntahn irail koaros me kamakamalahr nin sampah .
44013048	Faith	Ni mehn liki kan ar rongada met , re ahpw perenkihda oh kapinga mahsen en Kaun-o . Eri , irail kan me pilipildahngehr mour soutuk re ahpw pwosonla .
66022020	Description	Me kin ketikihda sapwellime kadehdehiong mepwukat , kin mahsanih , “ Ei mehlel pwoat ! I pahn mwadang leledo ! ” Eri , en pweida . Kaun Sises , komw ketidohla !
50004009	Recommendation	Kumwail doadoahngki dahme kumwail padahngki oh ale sang rehi , sang ni ei lokaia oh pil ei wiewia kan . Eri , Koht , me kin ketikihong kitail popohl , en ketin ieiang kumwail .
53003015	Recommendation	Kumwail dehr wiahki amwail imwintihti , ahpw kumwail panawih nin duwen riamwail souleng .
51002008	Recommendation	Eri , kumwail kanahieng pwe emen de pitihkinkumwaildi loalokong widing mwahl en aramas akan , me re kin alehdi sang ni padahk kodoudou en mehn kawa ko , oh sang rehn ngehn suwed akan me kin kakaun wasa nin sampah , a kaidehn sang rehn Krais .
50003014	Faith	Eri , I kin wenowohngete ni imwi pwe I en kak alehdi kisakiso , iei paeker en Koht sang rehn Krais Sises ong ni mouren powe .
56002014	Faith	E ketin tounmeteikihla pein ih pwehki kitail , pwe en kapitkitailsang soahng suwed koaros oh kamineikitailda pwe kitail en wiahla sapwellime kelehpw oh ngoangkihte wiewia me mwahu .
43005024	Faith	“ I ndaiong kumwail ni mehlel : mehmen me kin rong ei padahk oh pwoson ih me ketin kadariehdo , iei ih me ahneki mour soutuk . E sohte pahn lelohng kadeik , pwehki eh sipallasangehr mehla lelohng mour .
66021015	Description	Tohnleng me lokolokaiaiong ieo wa kisin tuhke kohl pwoat , mehn sohng kelen kahnimwo .
50003019	Sin	Irail pahn imwisekla nan ehl , pwehki arail koht iei ineng en paliwararail kan , re kin suweiki soahng kan me inenen kanamenek mehlel , oh re kin medemedewehte soahng kan en sampah .
54003006	Sin	Dehr kasapwilada mehmen me ahpwtehn wiahla souleng , pwe e dehr aklapalapala oh riahla duwehte Tepilo .
65001003	Recommendation	Kompoakepahi ko ! Sang mahs I kin ngoangki kowahlap ntingkiwohng kumwail duwen komour me kitail koaros ahnekipenehr ; ahpw met I pehmadahr anahn laud en wiahda kisinlikou kiset pwe I en koangngoangehkin kumwail , kumwail en kehlail nan mouren pwoson me Koht ketikihong sapwellime kan pahn mehpak .
44004002	Description	Irail inenen pwunodkihda en wahnpoaron riemenet ara padahkihong aramas akan me Sises ketin iasadahr sang mehla ; pwehki koasoio wia kadehdepen me melahr akan ar pahn pil pwurehng mourda .
66018005	Sin	Dipe kan koasoakoasoakdahr oh leldalahngehr nanleng , oh Koht ketin tamatamante eh wiewia suwed kan .
43004046	Description	Eri , Sises pwuralahng Kena nan Kalili , wasa me e ketin kawekalahr pihl oh wiahkihla wain . Eri , lapalap en wehi men mie Kapernaum , me nah pwutak soumwahudahr .
45012011	Recommendation	Kumwail pwerisekiong amwail doadoahk , oh dehr pohnkahke . Kumwail poadidiong papah Kaun-o sang nan kapehdamwail unsek .
60001008	Faith	Mehlel me kumwail poakohng ih , mehnda ma kumwail sohte kin kilang ; mehlel me kumwail kin pwoson , mehnda ma kumwail sohte kin kilang ahnsou wet . Eri , kahrehda kumwail ngisingiski amwail peren ni soangen peren ehu me aramas sohte kak kihong nin lokaia ,
62004013	Grace	Iet me kitail esehki me kitail kin mihmi rehn Koht oh pein ih kin ketiket rehtail : pwehki pein ih e ketikihongkitailehr Ngene .
43019029	Description	Dahl ehu me diren wain pweitikitik mie wasao . Irail eri ale lihmw ehu kaduh nan waino , pirehiong ni ahlek pwoat , oh kidalahng nin silangi .
51001013	Grace	E ketin kapitkitailsang pahn manaman en rotorot , oh ketin kahreikitaildohng nan wehin Sapwellime Iehros kompoak ,
45016017	Recommendation	Eri , riei ko , I koangngoangehkin kumwail , kaleke kumwail sang irail kan me kin kahrehda liaktohrohr oh kin kauwehla pwoson en souleng kan , aramas pwukat pil kin uhwong padahk me kumwail aleier ; kumwail dehr keiong mparail !
45012007	Recommendation	Ma kitail pwaisanki doadoahk en papah , eri , kitail uhdahn pahn papah . Ma sounpadahk , eri , kitail uhdahn pahn padahk .
43016023	Faith	“ Ni rahno eh pahn leledo , kumwail sohte pahn peki rehi mehkot . I ndaiong kumwail ni mehlel : Sahmo pahn ketikihong kumwail mehkoaros me kumwail pahn peki reh ni edei .
66021019	Description	Soangen takai kesempwal koaros me pil kapwata takai ko me poahsoanehda kelen kahnimw wet . Takai sasper me wia tepin poahsoano , sapair me wia keriaun poahsoano , akat me wia kesiluhwo , emerald me wia kapahiewo ,
59004017	Sin	Eri , mehmen me wehwehki dahme pwung me en wia , ahpw sohte wia , e wiahda dihp .
66019005	Faith	Ngihl eri peido sang ni mwoahlo , me mahsanih , “ Kumwail kapinga atail Koht , kumwail koaros sapwellime ladu kan , oh aramas koaros , me lapalap oh tikitik kan , me kin wauneki ! ”
47005002	Faith	Eri , nin sampah wet , kitail kin tihwokihla atail men pedolong nan deutail nanleng ,
48006004	Recommendation	Emenemen en pein kasakasawih pein eh wiewia kan . Ma eh wiewia kan me mwahu , eri , e kak pohnmwahsohki ; a ieremen e kapahrekiong en meteikan ar wiewia kan .
46007036	Recommendation	Ma pahpa men lemeleme me e sohte wiewia me uhdahn pwung ong nah serepein meipwon men , oh ma e lelehr en serepeino sounpar en pwopwoud , oh e uhdahn lemeleme me konehng serepeino en pwopwoudida ; eri , nsene en pweida — mweidohng serepeino en pwopwoudida , pwe kaidehkin dihp ehu met .
43016002	Violence	Irail pahn keseikumwailla sang nan arail sinakoke kan . Oh ahnsou kohkohdo , mehmen me pahn kemeikumwailla pahn kihkihong me e kin papah Koht .
66015001	Description	Mwuhr , I ahpw kilangada pil ehu kilel lapalap oh kapwuriamwei nanleng : tohnleng isimen me kolokol ni pehrail kan ikimwurilahn kalokolok isuh , pwe iei met kan kasalepen kaimwiseklahn engieng en Koht .
43018023	Description	Sises ahpw ketin sapeng ohlo , mahsanih , “ Ma ei lokaia me sapwung , a kadehdehda duwen ei sapwung ; a ma ei lokaia me pwung , a mehnda ke pohr ie ? ”
50004003	Recommendation	Oh pil komwi , iengei loalopwoat , I anahne komwi en sewese lih riemenet ; pwehki ara iang ie doadoahk laudki ara lohkiseli rongamwahwo , pil iangahki Klement oh pil iengei tohndoadoahk kan koaros , me mwararail mihmi nan sapwellimen Koht pwuhk me mwaren irail kan me ahneki mour mehlel mihmi loale .
66016006	Sin	Aramas akan kakeredier ntahn sapwellimomwi aramas akan oh sapwellimomwi soukohp kan , ihme komw ketikihongkin irail nta pwe re en nim . Re uhdahn warohng mehlel dupuk en ar wiewia kan ! ”
45006002	Sin	Soh kowahlap ! Kitail mehlasangehr dihp ; eri ia duwen atail kak mihmihte nan dihp ?
66017011	Violence	A mahn kamasepwehko me momour mahso , ahpw met soh , iei kawelimen en nanmwarki , kisehn me isimeno , e ahpw pahn ale kamwomwpe .
48004030	Recommendation	A dahme Pwuhk Sarawi mahsanih ? E mahsanih , “ Kesehla liduwo oh nah serio , pwe nein liduwo sohte pahn iang nein me maiauda seri sohsohki sohsohn eh pahpa . ”
54006009	Sin	Ahpw irail kan me men kepwehpwehla kin pwupwudiong nan songosong oh lohdiong nan lidip en ineng pweipwei oh keper tohto , me kin kauweirailla .
66017016	Violence	Kode eisek me ke kilangehr oh mahn kamasepwehko pahn kailongkihla lih suwedo . Re pahn kihsang mehkoaros me e ahneki oh kakilisawihada . Mwuhr , re ahpw pahn kangala uduke oh kamwomwkihla kisiniei .
46008003	Faith	Ahpw me kin limpoakohng Koht , iei ih me Koht kin ketin mwahngih .
45003009	Sin	Eri , ia duwen kiht mehn Suhs akan , mie mehkot me se paiamwahuki sang mehn liki kan ? Sohte ! I kasaledahr duwen mehn Suhs akan oh mehn liki kan ar duwepenehte , irail koaros mihmi pahn manaman en dihp .
44007041	Sin	Iei ahnsou me irail wiahda dikedik ehu me mwomwen koupwul men , oh meirongohng ; oh wiahda kamadipw ehu pwe en kawauwih dikedik me re wiadahro .
66009020	Sin	A aramas ako me luhwe , irail ko me sohte mehkihla kalokolok pwukat , re sohte koluhkihla wiewia kan me re pein wiahda . Re sohte tokedihsang pwongipwongih ngehn saut akan oh dikedik en eni kan me wiawihkihda kohl , silper , pirahs , takai , oh tuhke ; me sohte kak kilang wasa , rong wasa , de mwekid .
47005011	Faith	Eri , nan at eseier mwahu dahkot lemmwiki Koht , se kin song padahkihong aramas akan duwe . Koht ketin mwahngih kiht unsek , oh I koapworopworki me kumwail pil ese ie nan mohngiongimwail .
49002003	Sin	Kitail koaros pil iang duwehte irail mahso nan atail mour , ni atail kin weweidki ineng en paliwaratail kan oh kin kapwaiadahte mehkot me paliwaratail de pein atail lamalam pahn kin nsenki . Kahrehda kitail pil uhdahn iang tohn sampah koaros mi pahn engieng en Koht .
44002040	Recommendation	Piter ahpw panawih irail oh koangngoangehkin irail padahk tohto : “ Kumwail doarehsang kumwail kalokolok kan me pahn lelohng aramas suwed pwukat ! ”
45008013	Faith	Pwe ma kumwail kin weweidki ahnepen aramas , kumwail pahn mehla ; a ma kumwail pahn kemehkihla amwail wiewia suwed kan Ngehno , eri , kumwail pahn mourla .
45010011	Faith	Pwe Pwuhk Sarawi mahsanih , “ Mehmen me kin pwoson ih sohte pahn sarohdi . ”
45001008	Faith	Mwohn mehkoaros I kin kapingkihong ei Koht rehn Sises Krais pwehki kumwail koaros ; pwehki amwail pwoson eh kalohkselier wasa koaros nin sampah .
52001004	Faith	Riat souleng ko , se ese me Koht ketin loalloalei kumwail oh ketin pilkumwailda pwe kumwail en wiahla sapwellime .
60004008	Recommendation	Mwohn mehkoaros kumwail nantihong en limpoakpene , pwe limpoak kin mahkohng soahng tohto .
44027001	Description	Eri , ni eh koasoandier me se pahn sereklahng Itali , irail ahpw kihong Pohl oh pil ekei me seldier ko rehn Sulius , opiser men nan pwihnen sounpei en Rom me adaneki “ Sapwellimen Sihsar Pwihn . ”
66015003	Faith	Irail eri kokoulki koulen Moses , sapwellimen Koht ladu , oh koulen Sihmpwulo , me mahsanih , “ Maing at Kaun , Koht , Wasa Lapalahpie , ia uwen lapalap oh kapwuriamweien wiewia kan en nin limomwi ! Komwi me nanmwarkien wehi koaros , meid pwung oh inen alomwi kan !
60002002	Faith	Kumwail duwehla seri pwelel kan , me kin ngoangkihte kang pilen dihdi mehlel en pali ngehn pwe kumwail en keirda oh mourkihla .
66014013	Faith	Mwuri , I ahpw rongada ngihl ehu sang nanleng me mahsanih , “ Ntingihedi met : Meid pai me melahr akan , me melahr sang met kohla , nan ar doadoahk ong Kaun-o ! ” “ Iei , ” Ngehn Sarawi ahpw mahsanih , “ Re kommoaldihsangehr doadoahk apwal akan ; pwehki ar kin wa kohla wahn ar doadoahk ong Koht . ”
59001027	Faith	Eri , iet duwen poadidi ong papah Koht me uhdahn pwung oh unsek mehlelen , me Samatail Koht kin ketin kupwurki : apwalih me sepwoupwou kan oh liohdi kan nan ar apwal akan , oh dehr saminkihla tiahk suwed kan en sampah wet .
51002004	Recommendation	Eri , I men ndaiong kumwail : kumwail dehr mweidohng emen en pitihekin kumwail akamai likamw kan , mehnda ma ngoararail kan me mwahu .
66005013	Description	I ahpw rongada duwen mehkoaros me mi nanleng , sampah , oh pahn sampah , oh nan madau — audepen sampah oh pahnlahng koaruhsie — ar kokoulki , Kaping oh wahu , lingan oh roson , ong me ketiket nan mwoale oh ong Sihmpwulo , erein dih koaros kohkohlahte ! ”
66008008	Description	Keriemen en tohnlengo peuk nah sowio . Mehkot ehu me likamwete lapalahn nahna ieu me wie lullul ahpw lekdekdilahng nan madau . Silikis ehun nan madau ahpw wiahla nta ,
44007058	Violence	Irail eri keseieilahng likin kahnimwo oh kate . Sounkadehde ko kihong arail likou puhp kan rehn mwahnakapw emen me adaneki Sohl pwe en apwahpwalih .
45015011	Faith	Oh e pil mahsanih , “ Kumwail mehn liki kan koaros , kumwail kapinga Kaun-o , kumwail aramas akan koaros , kumwail kapinga ih ! ”
45011036	Faith	Pwe ih me ketin kapikada mehkoaruhsie , oh soahng koaros kin miehki ih oh pil pwehki ih . Lingan en kowohng Koht , sang met kohkohlahte . Amen .
43001029	Faith	Mandahn rahno , Sohn ahpw kilangada Sises eh ketiket kodohng reh , e ahpw patohwan , “ Kilang ! Ien Sihmpwul en Kohto me kin ketikihsang dipen sampah koaros .
58011031	Description	Pwoson me kapitala lih suwed Reap pwehki eh kasamwo lipoahrok ko , e ahpw sohte iang me sapeik ko kamakamala .
43010010	Grace	Lipirap kin kohdo pwe en pirapa , kemehla , oh kauwehla . A ngehi , I pwarodohr pwe irail en ahneki mour , iei , mour unsek .
50003020	Faith	A kitail , kitail uhdahn tohn nanleng mehlel , oh kitail kin kasikasik ketidohn atail Sounkomour sang nanleng , iei Kaun Sises Krais .
45015007	Recommendation	Eri , kumwail kasamwo nan mohngiongimwail riamwail souleng kan ong ni lingan en Koht , nin duwen Krais eh ketin kasamwokumwailehr nan kupwure .
44021024	Recommendation	Eri , komw pahn iangirailla wia kasarawien kamwakel , oh pwainla pweinarail kan . Eri , re ahpw pahn kak koakoahsang pitenmoangarail kan . Eri , ni mwekid wet aramas koaros pahn esehki me soahng kan me irail rongehr duwen komwi me likamw , pwe pein komwi kin idawehn tiahk en Kosonned en Moses .
45004012	Faith	Eipraam pil wiahla semen irail kan me sirkumsaisla . Met wehwehki me irail kan me sirkumsaislahr pil momourki mouren pwoson me Eipraam momourkiher mwohn eh sirkumsaisla .
44001026	Description	Eri , mwurin mepwukat irail ahpw usuhski mwar riau wet pwe re en pilada sang nanpwungen ira riemenet . Eri , mwar me pilipildahr iei Madaias ; e ahpw kapatapatohng wahnpoaron ehk emeno .
45004007	Grace	“ Meid pai irail kan me aleier mahkpen ar sapwung kan rehn Koht , oh lapwapen diparail kan !
66011004	Description	Sounkadehde riemeno , iei tuhke olip riapwoat oh lamp riau me mihmi mwohn silangin Kaunen sampah .
59004009	Recommendation	Kumwail nsensuwedla , sengiseng oh makimakiaki ; kumwail kawekiong amwail kouruhr ni mwahiei , oh amwail peren ni nsensuwed .
64001011	Recommendation	Kompoakepahi , ke dehr alasang me suwed , ahpw ke en alasang me mwahu . Mehmen me kin wiewia me mwahu , iei ih sapwellimen Koht ; a mehmen me kin wiewia me suwed e sohte wehwehki Koht .
45004011	Faith	Eipraam sirkumsaislahr mwuri , oh eh sirkumsaisla wialahr kilel ehu pwe en kasalehda me Koht ketin kapwungala mwohn eh sirkumsaisla pwehki eh pwoson . Eri , ihme kahrehda Eipraam wiahla semen irail kan koaros me pwoson Koht oh pwungkihla pwoson mwohn silangi , mehnda ma re sohte sirkumsaisla .
45006007	Grace	Pwe ni emen eh pahn mehla , e kin maiaudahsang pahn manaman en dihp .
47004010	Faith	Ahnsou koaros se kin weuwaseli ni paliwarat sapwellimen Krais lokolok oh pwoula , pwe sapwellime roson en pil sansal ni paliwarat .
50002021	Sin	Meteikan koaros kin nsenohkihte pein arail mwekid kan , ahpw kaidehn doadoahk en Sises Krais .
58011011	Faith	Pwoson me kahrehiong Eipraam en kak wiahla sahm men nan eh likeilapalahr oh eh pwoud Sara lih depwen . E kamehlele me Koht pahn ketin kapwaiada sapwellime inou .
43006039	Grace	A iet kupwur en ih me ketin kadariehdo : I en dehr kasalongehla emen sang rehn koaros me e ketikihongieier , a I en komourirailla ni imwilahn rahn .
46008006	Faith	ahpw rehtail Koht metehmen mie , iei Sahmo , me ketin kapikada mehkoaros oh me kitail kin momourki : pil Kaun metehmen , iei Sises Krais , me soahng koaros wiawihda pwehki ih , oh pwehki ih kitail kin momourki .
52003006	Description	Eri , met Timoty pwarodohr reht sang rehmwail , oh e wadohngkitehr rohng kaperen duwen amwail pwoson oh limpoak . E padahkihong kiht me kumwail kin lohki duwen at mwahu , oh kumwail pil inenen men tuhwong kiht , duwehte at pil men kilang kumwail .
60005004	Grace	Pwe ni Silepe Lapalapo eh pahn pwarodo , kumwail en ale mwar lingan ehu me sohte kin sohrala .
47003012	Faith	Eri , pwehki at koapworopworki met , ihme se eimahkihong kumwail .
61002012	Sin	Ahpw soangen aramas pwukat ni ar wiewia kan , re rasehng mahn lawalo kan , me ipwidiong poaropoardi oh kamakamala ; re kin lahlahwe mehkot me re sehse de sohte dehdehki . Re pahn ohla duwehte mahn lawalo kan me kin kamakamala ;
43012006	Sin	E nda met , kaidehn pwehki eh kin nsenohki me semwehmwe kan , ahpw pwehki lipirap men ih . Ih me kin weuwa neirail edin mwohnio oh kin kihkihsang mwohni .
62004016	Faith	Eri , pein kitail ese oh kamehlele sapwellimen Koht limpoak ong kitail . Koht , iei limpoak . Eri , mehmen me kin momourki limpoak , pil kin mihmi rehn Koht , oh Koht kin ketiket reh .
44011019	Description	Eri , me pwoson akan pil mwarahkpeseng wasa kan pwehki kamakam me wiawi ni ahnsou me Stipen kamakamalahr . Ekei irail pil lellahng Penisia oh Saiprus oh Andiok , lohlohkiseli mahseno nanpwungen mehn Suhste .
54006006	Faith	Eri , palien lamalam kin uhdahn kakepwehpwehla aramas , ma re itarki soahng kan me re ahnekiher .
66013007	Violence	E pil mweimweiongehr en mahweniong sapwellimen Koht aramas akan oh kaloweiraildi , oh kaunda keinek koaros , wehi koaros , lokaia koaros , oh sahpw koaros .
60002020	Faith	Pwe ma kumwail kin kanengamahiong kamakam me konehng amwail sapwung kan , ihs me pahn kapingai kumwail ? Ahpw ma kumwail kin kanengamahiong kamakam ni amwail kin wiahda mehkot mwahu oh pwung , Koht uhdahn pahn kupwuramwawihkin kumwail .
58009015	Grace	Ihme kahrehda Krais sapwellimaniki doadoahk en sounkamwahupen inou lap kapw , pwe irail kan me Koht ketin malipeier , re en ale kapai soutuk kan me e ketin inoukihong irail . Eri , met kakehr wiawi pwehki pwoulahn Krais me lapwadahr aramas akan sang nan diparail kan me re wiadahr nindokon inou lap meringo eh wie doadoahk .
45006001	Sin	Eri , dahme kitail pahn nda ? Dene kitail en mihmihte nan dihp pwe kalahngan en Koht en laudla ?
49005004	Recommendation	E pil sohte konehng kumwail en kin lokaia suwed , kamwan suwed , de lokaia sohte konehng . Ahpw ih me konehngen : kumwail en kin kapingakalahngan en Koht .
66006008	Violence	I ahpw kilangada oahs pehsehs men . Me dakeo adaneki Mehla , oh wasahn me melahr akan me idawehn . Manaman en kaunda wasa kohiengehr pwe ira en kin kaunda pahkis ehu en tohn sampah , pil manaman en kemehkihla aramas mahwen , lehk lapalap , soumwahu , oh mahn lawalo kan en sampah .
45004016	Faith	Eri , inowo poahsoanda sang ni pwoson , pwe en wiahla sansal ehu me inowo iei sapwellimen Koht kisakis sapan ong kadaudok en Eipraam koaros , kaidehn ongete irail me kapwaiada Kosonnedo , ahpw pil ong irail kan me kin pwoson duwehte Eipraam . Pwe Eipraam me semen kitail koaruhsie ni pali ngehn ,
44028018	Description	Mehn Rom ahpw kapeidakih ie oh anahne en kasaledekihiehla pwehki re diarada me I sohte mwahn wiahda mehkot me pahn kahrehiong I en kamakamkihla .
45009016	Grace	Eri , met kaidehkin doadoahk en anahn de wiewiahn aramas , pwe doadoahk en sapwellimen Koht kalahngan .
46010008	Sin	Kitail dehr nenek , duwehte me ekei irail wiadahr — kahrehda rienen silikid rehrail mehkihla rahnteieu .
45007023	Sin	Ahpw I kin kilang ehu soangen koasoandi tohrohr me kin wia eh doadoahk ni paliwereiet — ehu soangen koasoandi me kin uhwong kosonnedo me mohngiongi kin pwungki . Koasoandi tohrohr wet kahrehiong ei selidi pahn kosonned en dihp me kin wia doadoahk ni paliwereiet .
58006001	Faith	Eri , kitail doulahng mahs ni mehkan me unsek duwen Krais oh pwilikihdi tepin padahk kan duwen rongamwahwo . Kitail sohte pahn kin koasoia sapahl duwen poahsoanen wiliakapwasang atail wiewia kan me sohte katepe , oh duwen atail pwoson Koht ;
46016011	Recommendation	Eri , kaleke emen kumwail mwamwahliki , a kumwail sewese pwe en usehdo eh seiloak ni popohl , pwe en pwurodohng reht ; pwe I kin kasikasik ih iangahki riatail souleng ko .
59002014	Faith	Riei ko ! Da katepehiong aramas emen ma e nda me mie eh pwoson ahpw sohte eh wiewia mwahu ? Ia duwen soangen pwoson wet , e pahn kak mourkihla ?
43007025	Description	Ekei aramas en Serusalem nda , “ Kaidehn ih ohl menet me irail raparapahki pwe re en kemehla ?
43020022	Faith	Ni eh mahsanih met , e ahpw ketin peukohng irail angi , oh mahsanih , “ Kumwail ale Ngehn Sarawi .
45010003	Sin	Pwe irail sohte ese ahl me aramas kin pwungkihla rehn Koht , re ahpw kin songosong weweidki pein arail elen pwungla reh ; eri , re ahpw sohte kin mweidohng Koht en pein ketin kapwungirailla mwohn silangi .
62005010	Faith	Eri , mehmen me kamehlele Sapwellimen Koht Iehros kin ahneki kadehde wet nan eh mohngiong ; a me sohte kin kamehlele Koht , e kin kalikamwe Koht , pwehki eh sohte kamehlele kadehdepen Sapwellime Iehros , me Koht ketin kadehdehki .
43014012	Faith	I ndaiong kumwail ni mehlel : mehmen me pwoson ie pahn wia doadoahk kan me I kin wia . Ei , e pahn wia me lapasang , pwehki I kohkolahng pahn kupwur en Sahmo .
56002009	Recommendation	Ladu kan en kin peikiong arail soumas akan , oh kaparanihirailda ni soahng koaros . Re dehr kin peliankinirailda ar koasoi kan ,
58012015	Recommendation	Kumwail kanahieng pwe emen de soikeweisang reh kalahngan en Koht . Kaleke emen duwehla kisin tuhke katik oh keirda oh karehiong aramas teikan apwal tohto pwehki eh pwoisin .
54003007	Recommendation	Eri , mehmen me pahn pwaisanki pwais wet e uhdahn pahn ndand mwahu rehn aramas akan me saikinte wiahla souleng , pwe e de pwupwudiong nan lidip en Tepil oh sarohdi .
49004007	Grace	Emenemen kitail koaros aleier kalahngan tohrohr ehu , nin duwen kupwur sapan en Krais me e ketikihong kitail .
66016003	Description	Keriemen en tohnleng ahpw wudekihdiong pohn madau na dahlo . Pilen nan madau eri wiahla nta , likamwete ntahn aramas mehla , oh mwahmw koaros en nan madau ahpw mehla .
49006006	Recommendation	Kumwail peikiong irail , kaidehkte ahnsou me re kin mahmahsanih kumwail , pwe dene kumwail en kenikenla pahrail ; ahpw kumwail kapwaiada kupwur en Koht duwen lidun Krais kei sang nan kapehdamwail unsek .
60003016	Recommendation	Ahpw kumwail wia ni tiahk en kadek oh wahu . Nan kapehdomwail kan en kin mwakelekel , pwe irail kan me kin kinehiong kumwail likamw ni amwail wiewia mwahu rehn Krais , re en sarohdi oh namenengkihla ar likamw akan .
43006040	Faith	Pwe iet duwen kupwur en Semei : irail koaros me kilang Sapwellimeo oh pwoson , re en ahneki mour soutuk , oh I pahn komourirailda ni imwilahn rahn . ”
44012023	Violence	Ni ahnsowohte tohnleng en Kaun-o men ahpw kesepwekehdi Erod , pwehki eh sohte kadehdehda me ih aramas emen , ahpw kaidehn ih Koht . Mwahs eri kangala oh e ahpw mehla .
47001003	Grace	Kitail kapinga kalahngan en Koht , Semen atail Kaun Sises Krais , ih Samatail me kalahngan oh Koht me pwarer en kansenamwahu koaros .
54001006	Sin	Mie aramas ekei me sohpeisangehr mepwukat oh sapwungkilahr ar koasoakoasoipene mwahl akan .
45001016	Faith	I uhdahn koapworopworki mehlel Rongamwahwo ; pwe ih manaman en Koht me kin komourala koaros me kin pwoson , mehn Suhs mahs , oh pil mehn liki kan .
46003011	Description	Pwe sohte ehu poahsoan kak koasoandi likin me Koht ketin koasoanedier , iei Sises Krais .
49005033	Recommendation	Ahpw e pil dokedokei kumwail ; eri , emenemen ohl pwopwoud en poakohng eh werek duwehte eh kin poakohng pein ih , oh emenemen lih pwopwoud en wauneki eh pwoud .
51002013	Grace	Mahso kumwail mehkilahr dipamwail kan ni pali ngehn , oh pil pwehki amwail sohte ahneki Kosonnedo . Ahpw met , Koht ketikihongehr Krais mour iangahkin kumwail . Koht ketin kupwur mahkikihongkitailehr dipatail kan koaros .
54004014	Recommendation	Ke dehr mwamwahliki kisakis en ngehn me mihmi rehmw , me kohienguhkehr ni ahnsou me soukohp akan mahsen oh me mah kan pwil pehrail pohmw .
66021001	Description	Eri , I ahpw kilangada lahng kapw ehu oh sampah kapw ehu . Keieun lahngo oh keieun sampah sohla mie , oh madau pil sohla mie .
52005016	Recommendation	Kumwail pereperen ahnsou koaros ,
66009006	Description	Erein sounpwong limauwo aramas pwukat pahn rapahki mehla , ahpw re sohte pahn diar ; re pahn men mehla , ahpw mehla pahn tangasang irail .
52004014	Faith	Kitail kamehlele me Sises ketin pwoula oh iasada . Eri , kitail pil kamehlele me Koht pahn ketin kapwurehla Sises iang irail kan me mehla nan ar pwoson Sises .
62004015	Faith	Mehmen me kasaledahr me Sises iei Sapwellimen Koht , Koht kin ketiket reh , oh pein ih kin mihmi rehn Koht .
49004022	Recommendation	Eri , kumwail kesehla amwail mouren mahs , me kahrehiongkumwailehr nan mour suwedo — amwail mour me kin ohkihla ineng widingan kan .
43010009	Grace	Ngehi me wenihmwo . Mehmen pedolong nan wenihmw wet pahn mourla . E pahn pedolong oh pedoi , oh diarada kene mwenge .
58011037	Violence	Ekei kostakaidi , ekei rasaraspeseng , oh ekei mehkihla kedlahs . Ekei sansaruwaruseli , likawih likou kilin sihpw de kuht ; re semwehmwe , paisuwed , oh sekeniken .
62002029	Faith	Kumwail eseier me Krais me pwung ; eri , kumwail en pil ese me irail koaros me kin wia me pwung , iei irail sapwellimen Koht .
44013047	Grace	Pwe iet duwen kehkehlik me Koht ketin koasoanediong kiht : ‘ I pilkumwaildahr pwe kumwail en wia marain ehu ong mehn liki kan , pwe tohn sampah koaros en kak mourla . ’ ”
47004002	Faith	Se kin soikeweisang reht soangen tiahk rir oh kanamenek koaros ; se sohte kin widinge aramas akan , se pil sohte kin wekidala mahsen en Koht . Se kin momour nan marain unsek en me mehlel mwohn silangin Koht oh kin song kahdamwahwihkitala rehn aramas koaros me kupwuramwahu .
44002033	Description	E ketin kesepwildahngehr ni palimaun en Koht oh aleier Ngehn Sarawi sang reh , nin duwen me Seme ketin inoukidahr . Eri , dahme kumwail kilang oh rong met , iei kisehn sapwellime kalahngan me e ketin kapwildohng kiht .
51003010	Recommendation	oh met kumwail pwuhriongehr nan likoun mour kapw en aramas kapw . Iei aramas kapw me Koht , Sounwiepe , kin ketin onohne sapahl ahnsou koaros nin duwen pein sapwellime roson , pwe en ketin kamakamarainihekin kumwail duwen pein ih .
43011004	Faith	Ni Sises eh ketin karonge met , e ahpw mahsanih , “ Soumwahu wet sohte pahn kahrehda Lasarus eh mehla ; met wiawiher pwe en kalinganahda Koht , oh soumwahu wet pahn wia ehu ahl me Koht pahn ketin kalinganahkihda Sapwellimeo . ”
45001017	Faith	Pwehki Rongamwahwo kin kasalehda duwen Koht eh kin ketin kupwurehda pwe aramas en pwungla reh ; eri , met pwehki ar pwoson sang nin tapi lel ni imwi . Nin duwen Pwuhk Sarawi eh mahsanih , “ Me pwungla rehn Koht pwehki pwoson pahn mourla . ”
43019017	Description	Ih eri ketieila , oh pein ih ketiki sapwellime lohpwu , ahpw ketilahng wasa me adaneki “ Wasahn Tihn Moang . ” ( Wasao adaneki ni mahsen en Ipru , “ Kolkoda . ” )
45012006	Faith	Eri , kitail en kapwaiada pwaisatail me wekpeseng ni soangen doadoahk kan me konehng kalahngano me Koht ketikihong kitail . Ma kitail pwaisanki lohkiseli mahsen en Koht , eri , kitail wia duwen me konehng pwosono me kitail ahnekier .
66004007	Description	Keieun menmouro rasehng laion emen ; keriemeno rasehng kouwol emen ; oh kesilimen en menmouro mese rasehng mesen aramas ; a kapahmeno rasehng ikel men me wie pipihr .
49005015	Recommendation	Eri , kumwail kanahieng duwen amwail mour me kumwail weweidki . Kumwail dehr duwehte aramas me loalopwon kan , ahpw kumwail duwehla me loalokong kan .
45010012	Grace	Eri , mahsen wet oarepene aramas koaros , pwe sohte wekpesnng ehu mie nanpwungen mehn Suhs akan oh mehn liki kan . Koht , iei ih metehmen me pil Kaunen aramas akan koaros , me kin ketin kupwuramwahwih aramas koaros me kin likweriong ih .
45010004	Faith	Pwe Krais ketido oh kaimwisekala Kosonnedo , pwe aramas koaros me pwoson en pwungla rehn Koht .
50004006	Recommendation	Kumwail dehr pwunodki mehkot , ahpw nan amwail kapakap akan kumwail en peki dahme kumwail kin anahne . Amwail kasapahlkalahngan en pil iang amwail kapakap ahnsou koaros .
46010006	Faith	Eri , mepwukat koaros mihmi ni karasaras ong kitail , pwe kitail dehr kin inangih me suwed kan , duwehte ekei irail ,
66009002	Description	Usuwo ahpw ritingada ewen pwoahr loalo me soh kapi , ediniei ahpw kusdahsang loale , likamwete edin uhmw kalaimwun ; marain en ketipin oh pahnlahng ahpw rotorotkihla ediniei sang nan pwoahro .
52004006	Recommendation	Eri , ni ire wet , kaleke emen de wia sapwung ehu ong rie souleng , de kauwehla eh pwung kan . Se padahkihongkumwailehr met mahso , oh kehsehkinkumwailehr duwen Koht eh pahn ketin kaloke irail kan me kin wia soangen sapwung pwukat .
47005017	Faith	Pwe ni mehmen eh wiahla sapwellimen Krais , e kin wiahla aramas kapw men ; mehn mahso sohrala , oh me kapw uhd wiliandi .
43005020	Faith	Pwehki Sahmo eh ketin loalloale Sapwellimeo , e kin ketin kasalehiong mehkoaros me pein ih kin ketin wiewia . Eri , e pahn ketin kasalehiong wiewia kan me lapasang met kan pwe en wia ; oh kumwail koaros pahn pwuriamweikihla .
49004028	Recommendation	Aramas me kin epwehnki pirap , en tokedihsang eh pirap , oh en tapihada wia ehu soangen doadoahk me e kak momourki oh kak sewesehki me semwehmwe kan .
57001022	Recommendation	Komw pil kaunopadahng ie ehu perehn , pwehki I koapworopworki me Koht pahn ketin sapeng amwail kapakap akan oh kapwureiewei rehmwail .
58013009	Recommendation	Kumwail dehr mweidohng padahk likamw tohrohr akan en kaweid kumwail sang nan elen komour . Me mwahu ong ngenomwail en kin kehlailki kalahngan en Koht , a kaidehk kosonned duwen kisin mwenge kan ; pwe me kin peikiong soangen kosonned pwukat , re sohte kin ale sawas sang ni kosonned akan .
52005012	Recommendation	Riat ko , se peki rehmwail : kumwail en kin wauneki mehlel irail kan me wie doadoahk rehmwail , irail kan me Kaun-o ketin piladahr pwe re en kin kaweid oh panawih kumwail .
43009022	Description	Seme oh ine koasoia mepwukat pwehki ara masak me lapalap en mehn Suhs ko , pwe re pwungkipenehr ma emen pahn kadehde me iei Sises Mesaia , re pahn kihsang nan arail sinakokeo .
50003003	Faith	Pwe kitail me aleier sirkumsais mehlelo , kaidehn irail ; pwe kitail kin kaudok ong Koht sang ni sapwellime Ngehno , oh kitail kin pereperen nan atail mour rehn Krais Sises . Kitail sohte kin koapworopworki tiahk kan me pid paliweren aramas .
62003023	Faith	Iet sapwellime kosonned : kitail en pwoson mwaren Sapwellime Iehros Sises Krais , oh pil poakpene , duwehte kosonned me Krais ketikihongkitailehr .
66013011	Description	I pil kilangada emen mahn kamasepwehk me kohkohda sang nansapw . Kode me riau , duwehte koden sihpw , oh eh koasoi duwehte en drakono .
46014020	Recommendation	Riei ko , ni amwail lamalam akan kumwail dehr kin mwomwen seri . Ni mehkan me pidada mehkot me suwed kumwail en rasehng kisin seri pwelel kan ; a ni amwail lamalam , kumwail en kin duwehte ohl mehlel koahiek men .
59005013	Recommendation	Mie rehmwail me kin nsensuwedla ? En kapakap . Mie me kin pereperen ? En koulki melkahkahn kaping .
58012012	Recommendation	Eri , kumwail kakehlahda pehmwail me daulahr oh pwukiemwail me luwetalahr akan !
60001017	Recommendation	Ni amwail kin kapakap ong Koht , kumwail kin likweriheki Samat , iei ih me kin ketin kadeingkihda aramas koaros mehn sohng teieu , nin duwen me konehng en emenemen eh wiewia kan . Eri , kumwail uhdahn pahn kin lemmwiki nindokon amwail keikeiru nin sampah wet .
58010036	Recommendation	Kumwail uhdahn pahn kin kanengamah , pwe kumwail en kapwaiada kupwur en Koht oh ale mehkan me e ketin inoukihong kumwail .
58011001	Faith	Pwoson , iei kamehlele mehkan me kitail kin koapworopworki de kasikasik , kamehlele mehkan me kitail sohte kak kilangki masatail .
49004017	Recommendation	Eri , ni mwaren Kaun-o , I kehkehlingkihong kumwail : kumwail dehr kin idawehn mouren me rotorot akan , me ar lamalam sohte ekis katepe mie ,
51002016	Recommendation	Eri , kaleke emen wiahda kosonned me pahn pid dahme kumwail en kang de nim , de iren rahn sarawi kan , de kaudok en maram pwul kan , de rahnen Sapad kan .
66007015	Faith	Ihme re mihmihki mwohn mwoalen Koht oh kin papah ni rahn nipwong nan tehnpese . Me ketiket nan mwoahlo , ih me pahn kin ketin apwalih irail .
44020010	Description	Pohl eri kohdihla oh lukupoardiong powe oh pwoalehdi , ahpw nda , “ Kumwail dehr nsensuwed , pwe e momourte . ”
55002010	Faith	Eri , pwehki kahrepe wet I kin nantihong mehkoaros ni kanengamah pwehki sapwellimen Koht aramas pilipildahr kan , pwe irail en pil ale komouro me mi rehn Krais Sises , iangahki lingan poatopoat .
60005014	Recommendation	Kumwail rahnmwahupene nin duwen pirien ehu rehn Krais . Popohl en ieiang kumwail koaros me mi miniminiong Krais .
49005021	Recommendation	Kumwail uhpahpene nanpwungamwail ni lemmwin Krais .
61003017	Recommendation	Eri , kompoakepahi ko , ni amwail eseier mepwukat , kumwail kaleke pwe kumwail dehr iangala padahk likamw en aramas suwed pwukat oh pwupwuweisang nan mour teng en amwail pwoson .
51003018	Recommendation	Kumwail lih akan , kumwail peikiong amwail pwoud kan , pwe ih me kumwail uhdahn pahn wia nin duwen tiahk en souleng .
54005020	Recommendation	Panawih ni sansal irail koaros me kin wiahda dihp , pwe meteikan en pil masak .
45014013	Recommendation	Eri , kitail tokedihsang atail kin kadeikada meteikan . Ahpw iet me kumwail en wia : kumwail dehr wia mehkot me riamwail souleng men pahn dipekelekelki , de pwupwukihdiong nan dihp .
45002010	Grace	A Koht pahn ketikihong aramas koaros me kin wiewia me mwahu , lingan , wahu , oh popohl ; ong mehn Suhs mahs , oh pil ong mehn liki kan .
58011034	Violence	kakunla engin kisiniei kan , re pitsang ewen kedlahs kan . Re me luwet , ahpw re kehlailla ; re kommwad nan mahwen oh kamwomwala karis en sounpei kan en mehn liki kan .
48006017	Faith	Eri , pwe I en kaimwisekala : sang met kohla emen en dehr kedirapwahkin ie duwen tiahk en sirkumsais ; pwe lipwen wowoki kan me mi ni paliwereiet kasalehda me ngehi ladun Sises .
66018021	Violence	Eri , tohnleng kehlail men ahpw pwekada takai ehu me uwehte takain ngidar pilawa oh kesepwekelahng nan madau , patohwan , “ Ih duwen kahnimw lapalap Papilon eh pahn lekdekla , oh sohla me pahn kilang mwomwe .
65001020	Faith	Eri , kompoakepahi ko , kumwail wiewiahte uwen me kumwail kak pwe kumwail en kakehlahda amwail pwoson sarawi . Kumwail kapakap ni manaman en Ngehn Sarawi ,
45012002	Recommendation	Kumwail dehr kahlemengih wiewia kan en sampah wet , ahpw mweidohng Koht en ketin kawiliakapwala loalamwail kan unsek . Eri , kumwail ahpw pahn esehda dahme kupwur en Koht — dahme mwahu , oh dahme e kin ketin kupwurperenki , oh dahme unsek .
46015009	Sin	Pwe ngehi me pekindihdien wahnpoaron ako — me sohte warohng adaneki wahnpoaron , pwehki ei kalokeier mwomwohdisohn Koht .
62002015	Recommendation	Kumwail dehr poakohng sampah , de dipwisou me mihmi nin sampah . Pwe ma kumwail kin poakohng sampah , poakepen Sahmo sohte mi loalamwail .
45002001	Sin	Eri , ia duwen kowe , kompoakepahi , ke kin kadeikada aramas teikan ? Eri , sohte lipilipil ihs kowe , sohte peikidpomw ; pwe ni omw kin kadeikada meteikan oh wia soahngohte me re kin wia , ke kin pein kadeikuhkada .
48002009	Description	Eri , Seims , Piter , oh Sohn , me likamwete irail kaun ekei , re kadehdehda me Koht ketikihong ie ei pwukoa doadoahk wet . Irail eri itipehiong ngehi oh Parnapas , kilel en at iang pwukoahki doadoahkohte . Eri , kiht koaros pwungkipene me se pahn doadoahk nanpwungen mehn liki kan , oh irail pahn doadoahk nanpwungen mehn Suhs akan .
43019023	Description	Ni sounpei ko ar kalohpwuwelahr Sises , re ahpw ale sapwellime likou ko oh wiahkihda pwais pahieu , ehuehu pwais ong emenemen sounpei ko . Re pil ale sapwellime likou reirei me sohte deideipene .
45002021	Sin	Ke kin padahkih meteikan — a dahme ke sohte pil padahkihki pein kowe ? Ke kin nda , “ Dehr pirap ” — a ia duwe , ke sohte kin pirap ?
46006019	Faith	Kumwail sehse me paliwaramwail kan iei tehnpas en Ngehn Sarawi , me kin ketiket loalamwail , me kumwail alesangehr rehn Koht ? Kaidehn uhdamwail kumwail , pwe sapwellimen Koht ;
47005014	Grace	Pwe limpoak en Krais me kamwakamwakid kiht , pwehki at dehdehkier padahk wet : aramastehmen pwoukihla aramas koaros ; met wehwehki me aramas koaros pil iang mehla .
58003001	Faith	Riei souleng ko , kumwail kan me Koht pil ketin malipeier , kumwail tehk mwahu duwen Sises , me Koht ketin poaronedohng kitail pwe en wiahla atail Samworo Lapalap ni pwoson me kitail kin kadehdehda .
44020035	Recommendation	Ih duwen ei kasalehiongkumwailehr ni soahng koaros me kitail en doadoahk kehlail oh sewese me luwet akan . Kitail en pil tamataman sapwellimen Kaun Sises mahsen me pein ih ketin mahsanih , ‘ Kihwei kaperen sang ale . ’ ”
58013004	Recommendation	Kumwail koaros uhdahn pahn wauneki kasarawien kapwopwoud , oh kumwail ohl pwopwoud oh lih pwopwoud kan , kumwail uhdahn pahn kin loalopwoatpene . Koht pahn ketin kadeikada me kin mouren kamwahl oh me kin mouren nenek .
43020005	Description	E ahpw itiekidi oh kilenglong , e ahpw kilangada likou linen kohte me wonohn wasao ; e ahpw sohte pedolong loale .
66016018	Description	Mwurihte , lioal pa piripir , ngihl kei pa ngiringirisek , nansapwe posopos oh lapalahn rerrer en sahpw pil wiawi , me sohte mehkot duwehte sang ni tepin aramas eh wiawihda nin sampah kohdo , pwe me uk mehlel oh mwuledek !
66019010	Faith	I ahpw poaridiong mwowe pwe I en pwongih ; a e ahpw patohwanohng ie , “ Ke dehr wia men , pwe ngehi iengomw ladu men oh iengen riomw kan , irail koaros me kin poadidiong mahsen mehlel kan me Sises ketin kasalehda . Koht me ke pahn pwongih ! ” Pwe mahsen mehlel me Sises ketin kasaledahr , iei me audedahr soukohp ako .
46002010	Grace	Ahpw Koht ketin kasalehiong kitail sapwellime kupwur rir sang ni sapwellime Ngehn Sarawi . Pwe Ngenen Koht kin ketin tehk mwahu mehkoaros , oh pil nan wasa rir kan en kupwur en Koht .
50002029	Recommendation	Eri , kumwail kasamwo ih ni peren nin duwen riamwail emen rehn Kaun-o . Kumwail en pil wauneki aramas koaros me duwehte ih ,
51003020	Recommendation	Kumwail seri kan , iei amwail pwukoa nin duwen tiahk en souleng : kumwail pahn kin peikiong amwail pahpa oh nohno kan , pwe iei me Koht kin ketin kupwurperenki .
47001012	Faith	Se pohnmwahso pwehki kadeikpen loalat eh kasalehiong kiht ni dehde me se kin weweidki mehlel mwohn silangin Koht nan at mour nin sampah wet , ahpw mehlel ni at pwukoa kan ong kumwail . Kaidehkin loalokong en sampah me kin kamwakamwakid kiht , pwe kalahngan en Koht .
43014021	Faith	“ Mehmen me kin rong oh kapwaiada ei kosonned kan , iei ih me kin poakohng ie . Semei pahn loalloale mehmen me kin poakohng ie , oh I pil pahn poakohng , oh kasalehiong pein ngehi . ”
51002023	Sin	Aramas kin lemeleme me irail kan me wiahda kosonned pwukat me erpit , ahpw soh , re mwomwen idingohng aramas en pwongih tohnleng kan , de mwomwen mpahi likamw , de wia kaisihsol likamw en paliwar ; ahpw uhdahn sohte kateparail ni ar pahn kakaun ineng en paliwaratail .
64001006	Recommendation	Re kin koasoiaiong tohn mwomwohdiso wet duwen omw limpoak . Eri , I peki rehmw , ke en pil sewese irail pwe re en kak woneweite nan arail seiloak , ni soahng kan me Koht pahn kupwurperenki .
55002023	Recommendation	Ahpw kaleke akamai pweipwei oh sawehwe kan , pwe ke ese me re kin imwikihla akamaite .
47003018	Faith	Eri , kitail koaros wia sansal en lingan en Kaun-o ni sohte perehpen masatail kan ; oh linganohte me kin kohsang rehn Kaun-o , iei Ngehno me kin kawekiong kitail ni uhdahn mwomwen Kaun-o , ni lingan ehu me wie lalaudla .
58009014	Grace	eri , ntahn Krais soh pahn manamansang ? Krais ketin meirongkihong Koht pein ih unsek ni meirong mwakelekel ehu sang rehn sapwellime Ngehn soutuk . Ntahn Krais pahn kamwakelehda kapehditail kan sang tiahk en kaudok soh-katepe kan , pwe kitail en kak papah Koht ieias .
44011017	Grace	Me inenen sansal mwahu me Koht ketikihong mehn liki ko kalahnganohte me e ketikihong kitail ni ahnsou me kitail pwosonla atail Kaun Sises Krais . Eri , ihs ngehi pwe I en song irehdi Koht ? ”
49004030	Faith	Kumwail dehr pil kin kasensuwedihada Ngehn Sarawi ; pwe Ngehn Sarawi ih kilel en Koht rehmwail me e ketin sapwellimanikin kumwail , kadehdepen Rahn ehu me pahn kohdo me e pahn ketin kamaiauwihkumwailda .
66003003	Recommendation	Tamanda dahme ke padahngkiher oh dahme ke rongehr ; kapwaiada audepe kan oh wiliakapwala . Ma ke sohte pahn pirida , a I pahn kohwei rehmw duwehte lipirap emen , ke ahpw pahn sasairki ahnsou me I pahn pwarowei .
62003007	Recommendation	Seri kan , kumwail dehr mweidohng emen en ketewei kumwail ! Mehmen me kin wiahda me pwung , iei ih me pwung , duwehte Krais me uhdahn pwung .
62004001	Recommendation	Kompoakepahi kesempwal ko ! Kumwail dehr kamehlele irail koaros me kin koasoia me Ngehn Sarawio kin ketiket rehrail , ahpw kumwail song irail pwe kumwail en wehwehki ma ngehn me mihmi rehrailo iei Ngehno me ketido sang rehn Koht . Pwehki soukohp likamw tohto kin kohkohseli wasa koaros .
44013038	Grace	Kumwail koaros riei ko , en ese ni mehlel me Sises me kahrehda padahk en lapwapen dihp akan eh kowohng kumwail . Kumwail en pil ese me mehmen me pwoson pahn saledeksang dipe kan koaros me Kosonned en Moses sohte kak kasaladakasang kumwail .
50003001	Recommendation	Riei ko , kaimwiseklahn ei koasoi , kumwail en pereperen ni amwail miniminiong Kaun-o . E sohte kedirepw ong ie ei pahn pwurehng kapwurehiong dahme I ntingihedier mahs , pwe e pahn kahrehiong kumwail mour .
46011034	Recommendation	Oh ma mehmen kin men mwengehda , a en kin mwenge ni imwe , pwe amwail pokon kan en dehr kin wiahla amwail mehn kadeik rehn Koht . A duwen iren soahng teikan , I pahn kapwungala ni ei pahn lelewei rehmwail .
43018031	Description	Pailet eri mahsanihong irail , “ Pein kumwail ale ohl menet oh kadeikada nin duwen amwail kosonned . ” Mehn Suhs ako ahpw patohwanohng , “ E sohte mweimweiong kiht se en kemehla aramas . ”
46012031	Faith	Eri , kumwail kainenedahng amwail ineng kan ni kisakis keieu kesempwal akan . Ahpw met , I pahn kasalehiong kumwail ahl apwoat me siksang mehlel mepwukat koaros .
58007026	Description	Eri , iei ih Sises Samworo Lapalap me uhdahn kak ketin kapwaiada dahme kitail anahne kan . Me sarawihe ; me sohte kisin sapwung kis de dihp ehu reh ; me katohrohralahsangehr rehn aramas dipan akan oh kesepwildahr pohnangin nanleng kan .
50004013	Faith	I kakohng mehkoaros sang ni manamano me Krais kin ketikihong ie .
52004003	Recommendation	Eri , iet kupwur en Koht ong kumwail : e ketin kupwurki kumwail en sarawihla oh uhdahn mweisang douluhl tiahk samin kan .
51004002	Recommendation	Kumwail ngidingidiong amwail kapakap , oh kumwail mwasamwasahn oh kapinga Koht ni amwail kin kapakap .
44007029	Description	Ni en Moses eh rongada met , e ahpw tangasang Isip oh tapihada kousoan nan wehin Midian . Iei wasao me e wiahda nah pwutak riemen .
46011007	Description	E sohte konehng ohl en koaduhpwaldi moange , pwe ih me sansal en Koht oh lingan en Koht . A lih me sansal en lingan en ohl ;
51003015	Faith	Popohl en Krais en kin kakaun nan mohngiongimwail kan , pwe ong ni popohl wet me Koht ketin malipehkinkumwailpene pwe kumwail en wiahla warteieu . Eri , kumwail en kin kasapahlkalahngan ong Koht .
58002010	Grace	Me uhdahn pwungiong Koht — me ketin kapikada oh komokomour mehkoaros — en ketin kaunsekala Sises sang ni eh lokolok pwehn kahredohng sapwellime seri tohto , pwe re en iang ahneki sapwellime lingan . Pwe iei Sises me kin ketin kahluwairaildohng nan mour soutuk .
59004001	Sin	Eri , soangen pei kan oh akamai kan koaros me kin wiawi nanpwungamwail , e tepisang ia ? Pwe e tepisang ni amwail ineng suwed kan , me kin wie mahmahwenpene nan paliwaramwail kan .
46005001	Sin	Rohng pwoat peipeiselier rehn aramas akan ni pokon sansal , dene tiahk en nenek kin wiawi nanpwungamwail . Eri , soangen tiahk me sohte pil kin wiawi rehn me rotorot akan ; pwe dene mie rehmwail ohl emen me kin wendi rehn en eh pahpa eh pwoud !
46010013	Faith	Pwe songosong koaros me kin lelohng kumwail , ih me kin lelohng aramas koaros . Koht me uhdahn mehlel , oh e sohte pahn ketin mweidohng kumwail en ale songosong me kumwail sohte kak powehdi ; ahpw ahnsoun songosong , e pahn ketikihong kumwail kehlail pwe kumwail en kak dadaur oh pitsang nan songosongo .
44020029	Violence	I ese me mwurin ei pahn mwesel kidien wel kan pahn kohdo nanpwungamwail oh re sohte pahn mweidohng pelin sihpwo en pitila .
53001004	Faith	Iei kahrepe wet me se kin suweikin kumwail nan sapwellimen Koht mwomwohdiso kan . Se kin suweiki duwen amwail pwoson oh kanengamah nan kamakam akan koaros oh pil lokolok kan me kin lelohng kumwail .
62004012	Faith	Sohte me kin kilang Koht , ahpw ma kitail kin poakpene , Koht pahn kin ketiket rehtail , oh sapwellime limpoak pahn unsekla rehtail .
48001001	Description	Sang Pohl , me eh malipilip ong wahnpoaron sohte tepisang rehn aramas de sang ni paeker en aramas , ahpw sang rehn Sises Krais oh Koht Sahm me ketin kaiasada Sises sang mehla .
58012003	Recommendation	Kumwail medemedewe uwen me e ketin lokolongki , oh duwen eh ketin kanengamahiong kailok me e ketin alehsang rehn me dipan akan ! Eri , kumwail dehr mworusala oh nan kapehd tikitikla .
45006005	Faith	Pwe ma kitail miniminiong Krais ni atail iang sapwellime pwoula , eri , kitail pahn pil miniminiong ni atail pil iang sapwellime iasada .
45015010	Recommendation	Pwuhk Sarawi pil mahsanih , “ Kumwail mehn liki kan , kumwail iang sapwellimen Koht aramas akan perenda oh ngisingis ! ”
54004001	Sin	Ngehno ketin mahsanih ni sansal me ekei aramas pahn kesehla arail pwoson ni imwin ahnsou kan ; irail pahn peikiong ngehn likamw akan oh idawehn padahk en ngehn suwed kan .
56003001	Recommendation	Eri , katamanki omw kohwa aramas akan re en dukiong arail kaun akan oh soumas akan , re en peikiong irail , oh kapwaiada soahng koaros me mwahu .
61003005	Sin	Irail sohte kin men ese duwen Koht eh ketin mahsenier kawao , oh duwen nanleng oh sampah eh wiawihkihda mahseno , duwen sampah eh pwarada oh wiawihda sang pihl oh nan pihl ,
60003018	Grace	Pwe Krais ketin pwoukinkumwailla ; e ketin pwoukihla dipamwail kan pahn mehpak ; me lelepeko wiliandi me dipan akan , pwe en ketin kaluweikumwaildohng rehn Koht . E ketin pwoula ni paliwar , e ahpw ketin ieias ni pali ngehn .
61002021	Sin	Mahkete e pahn mwahuong irail ma re sohte mwahn marainkihla pwungen kalahngan en Koht sang esehla , oh mwuhr re ahpw sohpeisang mahsen sarawi me kohieng irail .
53003006	Recommendation	Riat ko , ni mwaren atail Kaun Sises Krais se padahkiwohng kumwail en kalekeikumwailsang souleng kan me mouren pohnkahke , me sohte kin idawehn peneu kan me se kin panawihekin irail .
45005012	Sin	Dihp tepidohng sampah sang rehn aramas tehmen , ahpw tialahng mehla . Eri , mehla lelohngehr aramas koaros , pwe aramas koaros dipadahr .
58011033	Faith	Re mahweniong wehi kan oh kalowehkinraildi pwoson . Re kapwaiada dahme pwung oh aleier dahme Koht ketin inoukidahr . Re kakuhpene ewen laion kan ,
47004009	Faith	mie at imwintihti tohto , ahpw se sohte mwahn kin kelehpwla ; oh ekei ahnsou paliwarat lellel , se ahpw sohte ohla douluhl .
59004004	Sin	Soaloalopwoat amwailen ! Kumwail sehse me amwail limpoakohng sampah wet wehwehki imwintihti ong Koht ? Mehmen me kin inengieng kompoakepahnki sampah wet , iei ih imwintihtien Koht .
44016006	Description	Irail eri seiloak kotehla sapwen Prikia oh Kalesia pwehki Ngehn Sarawi eh sohte mweidohng irail en kawehwe mahseno nan sapwen Eisia .
45010006	Faith	A iet me kitail kin wadek duwen atail pahn pwungla rehn Koht sang ni pwoson : “ Ke dehr pein lemeleme , Ihs me pahn kohdalahng nanleng ? ” ( met pahn wehwehki pwe en kahrehdihdo Krais ) .
66016002	Violence	Keieun tohnlengo ahpw patohla oh wudekihdiong pohn sampah dahl me e weuwao . Kens saut oh kamedek kei ahpw pwarada rehn aramas ako me kilelkidier kilel en mahno , oh rehn irail ko me kin pwongih dikedikeo .
66005008	Description	Ni eh ketikiher pwuhko , menmour pahmeno oh lapalap riehk pahmeno ahpw poaridiong mwohn Sihmpwulo . Emenemen irail kolokol eh tungoal keseng arp oh dahl kohl en warpwohmwahu , me wehwehki kapakap en sapwellimen Koht aramas akan .
62005001	Faith	Mehmen me kamehlele me Sises iei Mesaia , ih sapwellimen Koht , oh mehmen me kin poakohng sahm men kin pil poakohng naho .
48005026	Recommendation	Kitail en dehr aklapalap de kamwakara emen , de peirinpene .
54005001	Recommendation	Ke dehr lipwoare ohl laud , ahpw kamantikih duwehte omw pahpa men . Wiahki mwahnakapw akan riomw ,
60002012	Recommendation	Amwail tiahk kan nanpwungen me rotorot akan en kin mwahu , pwe ni ar pahn kin kinehiong kumwail likamw , me dene aramas suwed kei kumwail , eri , ni ar pahn kin kilang amwail wiewia mwahu kan , re en kapingahki Koht ni Rahnen eh pahn ketido .
50003006	Sin	oh ngehi me nohn uhpalihki Kosonnedo me kahrehda ei kaloke mwomwohdiso . Nin duwen en emen aramas eh pahn pwungki oh peikiong audepen Kosonnedo , sohte ei sapwung .
43004052	Description	Ohlo ahpw kalelapak rehrail ni ahnsou da me e tapihada mwahula . Re ahpw nda , “ Aio , kulok ehu mwurin souwas , karakaro kohsang . ”
43019031	Violence	Eri , rahno Nialem ehu ; ihme kahrehda kaunen mehn Suhs ko peki rehn Pailet pwe nehn me kahlopwuwalahro ko en katipwitimwpeseng oh re en wisiksang nin lohpwu ko , pwe kahleparail en dehr langalang ni rahnen Sapad , pwe rahnen Sapado , iei rahn sarawi lapalap ehu .
43019012	Description	Mwurin mepwukat , Pailet ahpw song en kapitala ; a mehn Suhs ko weriwer , ndinda , “ Ma komw pahn kapitala ohlen , a kaidehn komwi kompoakepahn Sihsar ! Mehmen me kin wiahki pein ih nanmwarki kin pelian Sihsar ! ”
43014001	Faith	Eri , Sises ketin mahsanihong irail , “ Kumwail dehr nsensuwed oh pahtou . Kumwail pwoson Koht oh pil pwoson ie .
50001028	Faith	Kumwail dehr kin masak amwail imwintihti kan , ahpw kumwail kommwad ahnsou koaros . Eri , met pahn kasalehiong irail me re pahn pehrdi , a kumwail pahn powehdi — pwe iei Koht me kin ketikihong kumwail roson en powehdi .
43015016	Grace	Kaidehn kumwail me piliehda , a ngehi me pilkumwailda . Oh ngehi me idihkumwailda pwe kumwail en kohwei oh kaparahda wa tohto , soangen wa me poatopoat . Eri , Sahmo pahn ketikihong kumwail mehkoaros me kumwail pahn peki ni edei .
58011004	Faith	Pwoson me kahrehiong Eipel en meirongkihong Koht meirong ehu me mwahusang en Kain eh meirong . Pwehki eh pwoson , e kenikenla pahn Koht nin duwen aramas pwung men , pwe pein Koht ketin kupwurehla eh meirongo . Pwehki eh pwoson , likamwete e pil kin lokolokaia , mehnda ma e melahr .
46004001	Recommendation	Kumwail uhdahn pahn kin wiahkin kiht ladun Krais kei , kiht kan me aleier kohwahn padahk rir kan en Koht .
66006013	Description	Usuhn pahnlahng kan pwupwudiong pohn sampah , duwehte wahn tuhke pik pwul kan me kin pwupwudiong nanpwel , ahnsou me kisinieng laud kin itikada tuhkeo .
46010014	Recommendation	Eri , kompoakepahi ko , kumwail kadohwaneweisang kumwail tiahk en pwongih dikedik en eni kan .
45012021	Recommendation	Eri , dehr mweidohng me suwed en poweiukedi , ahpw omw mwahu en powehdi me suwed .
55002014	Recommendation	Eri , ke en katamanohng omw kohwa aramas akan mepwukat , oh panawihekin irail kehlail mwohn silangin Koht re dehr akamaipene nanpwungarail . Soangen akamai pwukat sohte kak wia kamwahu ehu , ahpw e kin kauwehla irail kan me kin rongorong .
59004008	Recommendation	Kumwail keido mpen Koht , oh e pahn ketin keiong mpamwail . Kumwail me dipan akan , kumwail kamwakelehda pehmwail kan . Kumwail me mwalaun kan , kumwail kaminehla loalamwail kan .
59002009	Sin	Ahpw ma kumwail pahn lipilipilki aramas pwehki mwomwarail kan , eri , kumwail wiahkihda dihp oh Kosonnedo wiahkinkumwailla aramas en kauwe kosonned .
52004007	Grace	Koht sohte ketin malipeikitaildohng nan mour samin , pwe nan mour sarawi .
45001018	Sin	Eri , engieng en Koht kin sansalda sang nanleng pwehki soangen dihp oh pil soangen suwed koaros en aramas akan , me arail wiewia suwed kan kin keremwpwehsang aramas akan en esehla me mehlelo .
62004007	Faith	Kompoakepahi ko ! Kitail en poakpene , pwehki limpoak kin kohsang rehn Koht . Pwe mehmen me ahneki limpoak , iei ih sapwellimen Koht , oh pein ih kin ese Koht .
62002009	Sin	Mehmen me koasoia me e mihmi nan marain wet , ahpw kailongki rie , pein ih mihmihte nan rotorot lel met .
60004014	Grace	Meid pai kumwail ma aramas akan lahlahwei kumwail pwehki mwaren Krais ; pwe met wehwehki me Ngehn lingalingo , Ngenen Koht , ketidiongehr rehmwail .
44021019	Grace	Pohl eri rahnmwahwih irail oh koasoiaiong irail soahng koaros me Koht ketin wiahier nanpwungen mehn liki kan ni eh wie doadoahk rehrail .
43008046	Sin	Ihs nanpwungamwail me kak kadehdehda duwen dihp ehu me I wiadahr ? Eri , ma I kin padahkihong kumwail mehkan me mehlel , a dahme kahrehda kumwail sohte kin pwosonkin ie ?
58010017	Grace	E ahpw pil mahsanih , “ I solahr pahn taman diparail kan oh ar sapwung kan . ”
46001005	Grace	Pwe ni amwail miniminiongehr Krais , kumwail audaukidahr soangen kapai kan en nanleng , pil iangahki kapai koaros en padahk oh kupwurokong .
45015030	Recommendation	Riei ko , I peki rehmwail ni ngidingid ni mwaren atail Kaun Sises Krais , oh sang ni limpoak me Ngehn Sarawio kin ketikihdo , pwe kumwail en iang poaden kapakapkin ie rehn Koht .
43007020	Violence	Tohn pokono ahpw patohwanohng , “ Ngehn suwed mie rehmwi ! Ihs me raparapahki en kemeikomwihla ? ”
45003025	Grace	Koht ketin kupwurehda pwe Krais en ketin meirongkihla pein ih pwe eh pwoula en wiahla meirong ehu mehn lapwahda dipen aramas akan , sang ni arail kin pwoson . Koht ketin wiahda meirong wet pwe en ketin kasalehda duwen eh kin kapwungala aramas akan mwohn silangi . Keilahn ahio , Koht kin ketin kanengamah oh pil kin ketin pohnsehse dipen aramas akan ;
43018018	Description	Eri , lidu ko oh silepe ko saundahr kisiniei kis , pwehki eh kopou . Irail eri kapilpene oh wie rengreng wasao ; oh Piter pil iang irail wie rengreng .
49006011	Recommendation	Kumwail pwuhriong nan tehtehn mahwen koaros me Koht ketikihong kumwail , pwe kumwail en kak pelianda kehlail en Tepil eh widing suwed kan .
43013037	Faith	Piter pil pwurehng kalelapak , “ Maing ei Kaun , dahme kahrehda I sohte kak idawehnkinkomwi ahnsou wet ? I onopadahr I en mehkinkomwihla ! ”
50004007	Faith	Eri , sapwellimen Koht popohl , me inenen laudsang uwen atail dehdehki , ahpw pahn nekinekid mohngiongimwail oh pil amwail lamalam rehn Krais Sises .
59003009	Faith	Kitail kin doadoahngki lowatail ong ni kapingpen Kaun-o oh Samatailo , oh pil ong ni atail kin keriahla iangatail kan me wiawihda rasehng Koht .
46005010	Sin	Eri , I sohte koasoia duwen me rotorot akan me tiahk suwed , de me noahrok , de me loallap suwed kan , de me kin pwongih dikedik en eni kan ; pwe ma kumwail pahn katohrehweisang kumwail aramas pwukat , kumwail uhdahn pahn katohreikumwailweisang sampah wet !
44026009	Sin	“ Pein ngehi medemedewe me I pahn wia soahng koaros ni uwen ei kak pwe I en uhwong mwaren Sises mehn Nasaret .
61002014	Sin	Nan pwoaren masarail kan me diren kamwahl . Ineng en wia dihp sohte kin tokedihsang rehrail . Re kin pitihediong nan dihp me nan kapehd luwet akan . Noahrok , iei me mohngiongirail kin ahn mehlel . Aramas rialahr kei irail pahn kupwur en Koht .
43010012	Description	Tohndoadoahk men , me kaidehn silepen sihpw , oh pil kaidehn uhdahn nah sihpw akan , ni eh kin kilangada kidien wel eh kohkohdo e kin keseirailla oh tangdoaui . Kidien welo eri kin saikedi sihpw kan oh pwakihirailpeseng .
59001019	Recommendation	Riei kompoakepahi ko , kumwail tamataman met : emenemen kumwail koaros en nan kapehd mwadang ong rong , ahpw dehr nan kapehd karuaru en lokaia oh lingeringer ;
46009014	Recommendation	Ih pil duwen me Kaun-o ketin koasoanedier ; pwe irail kan me pahn kin lohkiseli rongamwahu , re en kin momourki doadoahk en rongamwahu .
43012046	Grace	I pwarodohngehr sampah duwehte marain ehu , pwe irail koaros me kin pwoson ie re en dehr mihmihte nan rotorot .
43005014	Description	Kedekedeo , Sises ahpw ketin mahsanihada ohlo nan Tehnpas Sarawio , e ahpw mahsanihong , “ Kilang , ke kehlaildahr , ke dehr pwurehng wia dihp , pwe me suwedsang met de pahn lelohng uhk . ”
46016014	Recommendation	Amwail doadoahk koaros en kin wiawi ni limpoak .
43014015	Recommendation	“ Ma kumwail poakohng ie , a kumwail pahn kapwaiada ei kosonned akan .
58012025	Recommendation	Eri , kumwail kaleke pwe kumwail dehr soikeweisang rehmwail ih me mahmahseniong kumwail . Pwe irail ko me soikasang rehrail sapwellimen Koht ladu me kawehwehiong irail mahsen en Koht nin sampah , re sohte pitla ; a ia duwe kitail , kitail kak pitla ma kitail soikasang rehtail ih me kin mahsendo sang nanleng ?
48004008	Sin	Mahso kumwail sehse duwen Koht , oh kumwail pil wialahr lidun mehkan me kaidehn koht .
44003026	Grace	Koht eri ketin pilada sapwellime Ladu oh poaronehdo mahs rehmwail , pwe en ketin kapaiakumwailda ni eh pahn ketin kahrehiong kumwail koaros en weksang amwail wiewia suwed kan . ”
44010039	Violence	Eri , kiht me sounkadehdepen soahng koaros me e ketin wiahda nan sapwen mehn Suhs kan oh pil nan Serusalem . Irail kemehla ni arail pasuradahng nin lohpwuwo .
46001010	Recommendation	Riei ko , ni mwaren atail Kaun Sises Krais , I peki ni ngidingid rehmwail , kumwail koaros en pwungkipene dahme kumwail kin patohwanda , a ieremen kumwail mweidohng saminimin en kin mie nanpwungamwail ; pwe e konehng kumwail en kin ahnekipene lamalamteieu oh kupwurteieu .
51001021	Sin	Mahso kumwail dohsang Koht , oh pwehki amwail wiewia sapwung kan oh lamalam suwed akan , kumwail wialahr imwintihti en Koht .
55002022	Recommendation	Eri , kalekehkin uhk ineng en mwahnakapw akan ; nantihong ke en pwung , pwoson , limpoak , oh popohl , iangahki irail kan me inengieng mwakelekel , me kin likweriong Kaun-o pwe en ketin sewese irail .
51003001	Faith	Kumwail iangehr Krais iasada . Eri , kumwail kainenehda amwail lamalam akan ong ni mehkan me mi nanleng , wasa me Krais kin ketiket ie pohn mwoale ni palimaun en Koht .
66008007	Violence	Keieun tohnlengo peuk nah sowio . A keteu aihs takai oh kisiniei me doal nta ahpw mwerediong pohn sampah . Silikis ehun sampah ahpw mwasingkihla , oh silikis ehun tuhke kan roangkihla , pil dihpw oh reh koaros me momour iang roangala .
66011017	Faith	patopatohwan , “ Maing Koht , Wasa Lapalahpie , me kin ketin mie met oh me ketin mieier mahs ! Se patohwan kapingkalahngankihong komwi omwi ketin kasalehda roson en omwi manaman , oh omwi ketin tapihadahr kakaun !
43004010	Grace	Sises ketin sapeng , mahsanih , “ Ma ke ese duwen kalahngan en Koht , oh ihs ih me peki pihl rehmw , a ke pahn peki pihl reh , oh e pahn kihong uhk pihl momour . ”
51003004	Grace	Amwail mour mehlel , iei Krais ; oh ni eh pahn sansalada , kumwail pil pahn iang sansalada oh iang ahneki sapwellime lingan !
43020031	Faith	a mepwukat ntingdier pwe kumwail en pwoson me Sises iei ih me Mesaia , Sapwellimen Kohto ; oh pwe , ni amwail pwoson , kumwail en ahneki mour ni mware .
62004006	Faith	A kitail , sapwellimen Koht . Mehmen me ese Koht kin rong kitail ; me kaidehn sapwellimen Koht sohte kin rong kitail . Eri , ih duwen atail kak esehki wekpeseng en nanpwungen Ngehn me mehlel oh ngehn me likamw .
65001012	Description	Re kin rasehng mwahi toantoal kei me kin kasaminehla amwail kamadipw en limpoak kan , ni ar kin sakaula oh sohla kin namenek kamwoarongehda wasa . Re kin nsenohkihte pein irail . Re rasehng depwek kan me kin ipipirengkiseli kisinieng ahpw sohte kamwarehdi keteu . Re rasehng tuhke kan me sohte kin wa , pil sohte kin wa ni ahnsou rahk , eri , tuhke kan me usuhsdasangehr nanpwel , oh sohte kalowahr oh me melahr douluhl .
44005015	Description	Pwehki doadoahk kan me wahnpoaron ako wiewia , aramas soumwahu kan ahpw kin wisiklahng pohn ahl akan oh pwilidiong pohn peht kan oh pil lohs kan , pwe ni Piter eh pahn kin keid wasao , mwetehte en kin lel pohrail .
49006016	Faith	Ahnsou koaros kumwail pahn wa pwoson pwe en wia amwail mehn sansar , pwe kumwail en kak kakunkihla ketieu kisiniei kan sang rehn Me Suwedo .
51003023	Recommendation	Sohte lipilipil soahng da me kumwail kin wia , kumwail loalenohng duwehte ma kumwail wie doadoahk ong Kaun-o , ahpw kaidehn ong aramas .
58012016	Recommendation	Kumwail mwasahn pwe emen kumwail de mour samin de sohte kin wauneki mehkot sarawi duwehte Esau , me netikihla eh sohso pwehki delen mwenge ehu .
43018040	Sin	Irail ahpw werda , ndinda , “ Kaidehn ohlen , a Parapas ! ” ( Parapas , iei aramas suwed men . )
55003004	Sin	re pahn pangala iangarail kan , re pahn loaumwohmw oh kalahwasa , oh re pahn inengieng pein arail peren laudsang kupwur en Koht .
50002009	Grace	Pwehki kahrepe wet Koht ketin kasapwildahng nan wasa me keieu ileile , oh ketikihong mwar ehu me lapalapasang mwar akan koaros ;
61001016	Description	Se sohte poahsoankihda soai likamw at padahk kan ong kumwail duwen roson en ketidohn atail Kaun Sises Krais . Pein kiht se kilangki masat akan sapwellime roson lapalahpie .
61003016	Sin	Ih met me e kin koasoia nan nah kisinlikou kan koaros . Mie ekei wasa nan nah kisinlikou kan me apwal en kawehwehda , oh me soaloalokong kan oh me kohweikohdo kan kin kawehwehda sapwung , duwehte ar kin wiahiong wasa teikan en nan Pwuhk Sarawi . Iei duwen ar kin pein wiahiong irail kaupahr .
44014014	Description	A ni Pohl oh Parnapas ara esehda dahme irail men wiahiong ira , ira ahpw tehrpeseng ara likoun liki ko oh tangalahng nanwerengen pokono , weriwer oh ndinda ,
45015008	Faith	Pwe I ndaiong kumwail me Krais ketin wiahla ladun mehn Suhs akan pwe en ketin kasalehda loalopwoat en Koht , oh kapwaiada inou kan me Koht ketin wiahiong samarail kahlap ako ,
59001026	Sin	Mie mehmen me kin lemeleme me e poadidi ong pelien atail lamalam ? Ma e sohte kin powehdi lowe , eri eh poadidi sohte katepe oh e kin pitih pein ih .
43015020	Recommendation	Kumwail tamataman dahme I ndaiongkumwailehr : ‘ Sohte ladu men kin laudsang eh soumas . ’ Ma irail kalokeieier , re pil pahn kalokei kumwail . Ma irail kapwaiadahr ei padahk kan , re pil pahn kapwaiada amwail padahk kan .
43008031	Faith	Sises eri ketin mahsanihong mehn Suhs ako me pwosonlahr , “ Ma kumwail pahn peikiong ei padahk kan , kumwail uhdahn pahn wiahla nei tohnpadahk mehlel .
44007011	Description	Eri , lehk lapalap ehu ahpw pweida me kahrehda apwal laud nan Isip oh Kenan pwon . Samatail kahlap ako sohte kak diar kisin mwenge .
63001004	Faith	I perenkihda kowahlap ei diarada me ekei noumw seri kan kin momourki me mehlelo , nin duwen kosonned me Sahmo ketikihong kitail .
54005008	Faith	Eri , ma emen sohte kin apwalih kiseh kan , ahpw mehlel uhdahn kisehn pein eh peneinei , e kahmahmkilahr eh pwoson , oh e suwedsang irail kan me sohte arail pwoson .
58010022	Faith	Eri , kitail keiong pahn kupwur en Koht ni kapehd mehlel diren pwoson , ni kapehd me mwakelekelsangehr katoutoupen suwed en kadeikpen loalatail oh ni paliwar me wideudkidahr pihl mwakelekel .
48001023	Description	A ihte me re ese , me re rongasang meteikan , dene “ Ohlo me kin kalokei kitail mahso , iei ih me kin padapadahngkiseli pwosono me e song en kamwomwala mahso ! ”
44027034	Recommendation	Eri , I peki kumwail en tungoale mehkot me kumwail anahne pwe kumwail en kak mour . Sohte mwahn apwoat pitenmoangamwail pahn pwupwusang . ”
66002003	Faith	Ke inenen kanengamah ; uwen omw lokolongkin ie me laud mehlel , ke ahpw sohte mwahn nan kapehd tikitikla .
56002002	Recommendation	Padahkihong ohl mah kan re en ese kaunda pein irail , inen , oh re en kanahieng pein irail . Irail en pil kehlail nan arail pwoson , limpoak , oh nannanti nan ar apwal akan .
44017030	Recommendation	Koht ketin melielahr ahnsou me aramas akan kin sehse ih mahso , ahpw met e ketin kupwurki aramas koaros wasa koaros en weksang arail suwed akan .
43019025	Description	Eri , inen Sises , oh rien ine , Mery , en Klopas eh pwoud , oh Mery mehn Makdala , irail uh mpen sapwellimen Sises lohpwuwo .
66019013	Description	Likou reirei me e likawih diren nta . Mware iei “ Mahsen en Koht . ”
46008009	Recommendation	Ahpw kumwail kanahieng pwe amwail nsenen saledek ni irair wet dehr kahrehiong nan dihp irail kan me luwet ni pwoson .
44013034	Grace	Oh iet duwen me Koht ketin mahsaniheki duwen eh kaiasada sang mehla , pwe e sohte pahn mwerpeseng nan sousou : ‘ I pahn ketikihong uhk wahu oh kapai mehlel kan me I inoukihongehr Depit . ’
43014020	Faith	Ni rahno eh pahn leledo , kumwail pahn ese me I kin mihmi nan kupwur en Semei , oh kumwail kin mihmi nan mohngiongi , duwehte ei kin mihmi nan mohngiongimwail .
62002003	Faith	Ma kitail kin peikiong sapwellimen Koht kosonned akan , iei kasalepen atail ese ih .
43008024	Sin	Iei kahrepen ei ndaiong kumwail , me kumwail pahn mehla nan dipamwail kan . Oh kumwail uhdahn pahn mehla nan dipamwail kan ma kumwail sohte pahn pwoson me ‘ Ngehi iei ngehi . ’ ”
66017006	Sin	I ahpw esehda me lih meno lih sakaula men , me sakaukihla ntahn sapwellimen Koht aramas akan , oh ntahn irail me kamakamkihla ar loalopwoatohng wia sounkadehdehn Sises . Ni ei kilikilang liho , I inenen pwuriamweikihla kowahlap .
58012017	Description	Kumwail eseier duwen mwuri , e men ale kapai sang rehn eh pahpao , ahpw sohte kak , mehnda ma pilen mese kereker ni eh pekipeki kapaio , pwehki e solahr kak diar mehkot me pahn wekidala dahme e wiadahro .
43007012	Description	Aramas ako ahpw mwengininginkiseli nan pokono duwen ih . Ekei aramas kin nda , “ Ohl mwahu men ih . ” A ekei kin nda , “ Soh ! E kin pitih aramas . ”
44011021	Faith	Manaman en Kaun-o ketin ieiang irail , oh aramas tohtohie pil pwosonlahr oh wekiongehr Kaun-o .
52002004	Faith	Ahpw se kin kihwei padahk nin duwen me Koht ketin kupwurki , pwehki ih me ketin kamanaiong kiht oh ketin likihong kiht Rongamwahwo . Se sohte kin songosong en kenikenla rehn aramas , ahpw rehn Koht me kin ketin sohng atail lamalam akan .
46015057	Grace	Eri , kitail kapingkalahngankihong Koht , me kin ketikihong atail roson en powehdi ni mwaren atail Kaun Sises Krais !
54005005	Faith	Liohdi men me kelekelehpw , me sohte nah seri mehn apwalih , kin koapworopworki Koht , oh kin poaden kapakap oh peki Koht en ketin sewese nipwong oh nin rahn .
43016024	Grace	Lao lel ahnsou wet kumwail saikinte peki mehkot ni edei . Kumwail peki , a kumwail pahn ale , pwe amwail peren en unsekla . ”
46007021	Recommendation	Ladu men kowe ahnsou me Koht ketin malipeiuko ? Me mwahu , ke dehr nsensuwedki ; ahpw ma ke kak maiaudahsang , eri , me pil mwahu , isaneki .
65001019	Sin	Iei aramas pwukat me pahn kamweidpeseng souleng kan , iei irail me kin kaweidkihte pein irail ineng en sampah , a kaidehn Ngenen Koht .
48001006	Sin	I inenen pwuriamweikinkumwailla pwehki amwail mwadang en kesehla ih me ketin malipehkinkumwaildo kalahngan en Krais , oh iangalahr ehu rongamwahu tohrohr .
58012014	Recommendation	Kumwail nantihong popohl ong aramas koaros , oh pil nantihong mour sarawi , pwe sohte me kak kilang Kaun-o ma e sohte mour sarawi .
43021006	Description	E ahpw mahsanihong irail , “ Kumwail kadaridi uhken ni palimaun en waramwailen ; a kumwail ahpw pahn diarada . ” Irail eri kadaridi uhko . Re ahpw sohla kak apihada , pwehki eh direkihla mwahmw .
46007019	Recommendation	Pwe solahr katepen kilelki de sohte kilelki sirkumsais ; ih me katapan oh kesempwalen : kapwaiada kosonned en Koht .
45012008	Recommendation	Ma kitail pwaisanki doadoahk en kakehlaka loal en meteikan , eri , kitail uhdahn pahn wia . Mehmen me kin kisekisehki meteikan mehkot me ah , e uhdahn pahn wia ni sapan . Mehmen me mie eh manaman en kaun , e uhdahn pahn doadoahk laud . Mehmen me kin kadek ong meteikan , e uhdahn pahn perenki kapwaida .
44019002	Faith	oh idek rehrail , “ Ia duwe , kumwail aleier Ngehn Sarawi ni ahnsou me kumwail pwosonlahr ? ” Re ahpw sapengki , “ Se saikinte mwahn rong ma mie Ngehn Sarawi . ”
53003014	Recommendation	Mwein mie rehmwail me sohte pahn peikiong kosonned wet me se kadarowohng kumwail nan nait kisinlikou kiset . Eri , ma mie , a kumwail kilelehdi , oh dehr miniminiong , pwe en namenekla .
46015050	Sin	Riei ko , iet me I men ndawohng kumwailen : soangen paliwar me wiawihdasangete uduk oh nta sohte kak iang sohsohki Wehin Koht ; oh soahngo me kin mwerpeseng sohrala sohte kak iang ahneki mour poatopoat .
43006027	Recommendation	Kumwail dehr doadoahk ong mwenge me kin kiteila , a kumwail doadoahk ong mwenge me kin mihmihte ong mour soutuk , me Nein-Aramas pahn kihong kumwail ; pwe Koht Sahm ketin kadehdedahr duwen eh kin kupwurperenki ih . ”
59004003	Sin	A ni amwail kin peki kumwail sohte kin ale , pwehki amwail lamalam eh sohte kin pwung ; pwehki amwail kin pekihte mehkan mehn kansenamwahwih kumwail .
49005020	Faith	Kumwail kapingkalahngan ong Koht Sahm ahnsou koaros pwehki soahng koaros , ni mwaren atail Kaun Sises Krais .
48003006	Faith	E pahn duwehte dahme Pwuhk Sarawi mahsanih duwen Eipraam : dene “ E pwoson Koht , oh pwehki eh pwoson , Koht ketin kupwurehla pwe en pwungla reh . ”
66021023	Grace	Sohte anahnepen ketipin oh maram en dakedaker nan kahnimwo , pwe lingan en Koht me kin kamarainih wasa , oh Sihmpwulo , iei lamp me kin sensere wasa .
45008009	Faith	A kumwail sohte kin kapwaiada ahnepen aramas nan amwail mour ; kumwail kin kapwaiada kupwur en Ngehno — ma iei Ngenen Koht kin ketiket rehmwail . Mehmen me Ngenen Krais sohte mi reh , kaidehk ih sapwellimen Krais .
45011023	Faith	Oh pil mehn Suhs akan ma re kesehla ar seupwoson , re pahn pwurehng nan wasaohte me re mi ie mahs ; pwehki Koht me ketin manaman en kasapahliraildo .
66014005	Description	Iei irail me sohte likamw pwoat dierekda sang nan awarail kan ; sohte kisin samin kis mie rehrail .
44024014	Faith	I kasalehiong komwi met : I kin kaudokiong Koht en samat kahlap ako ni ei kin ideidawehn Ahlo me irail koasoia dene me likamw . I pil kamehlele soahng koaros me ntingdier nan Kosonned en Moses oh pil nan pwuken soukohp akan .
45013008	Recommendation	Kumwail dehr pweipwand ong emen — iei soangen pweipwandteieu me kumwail pahn wia : limpoakpene nanpwungamwail . Mehmen me kin poakohng mehn mpe kin kapwaiada Kosonned en Moseso .
66016009	Sin	Eri , aramas akan ahpw mwasingkihla kisiniei laud en ketipin , re ahpw lahlahwekihla mwaren Koht , me kaunepen kalokolok pwukat ; ahpw re soh mwahn koluhla oh wiliakapwala , oh re soh mwahn kapinga roson en Koht .
66021012	Description	Kehl laud oh ile ehu mie , ewen kehl eisek riau mie , oh tohnleng ehk riemen me kin sinsile ewen kehl ko . Pohnangin ewen kehl ko mwaren kadaudok eisek riau en wehin Israel ntinting ie .
48003013	Grace	Eri , Krais ketin kapitkitailsang ni keriapen Kosonnedo , ni eh ketin ale ong pein ih keriao . Nin duwen me Pwuhk Sarawi mahsanih , “ Mehmen me langadahr nin tuhke , e pahn riahla . ”
48001013	Sin	Pein kumwail rongehr koasoiepen ei mour ni ahnsou me I poadidiong lamalam en mehn Suhs ako , duwen ei kin inenen kaloke mwomwohdisohn Koht , oh wia uwen ei kak en kamwomwala .
66020002	Description	E ahpw poarokedi drakono , iei serpent en kawao , me iei Tepil de Sehdan — e ahpw salihedi erein sounpar kid .
44008009	Description	Mie ohl emen me adaneki Saimon , me kin koukousoan nan kahnimwo , me mehn Sameria kan kin kapwuriamweiki eh wunahni kan . E kin kose me ih emen aramas lapalap .
50003010	Faith	Ihte me I men ese : I en ese Krais oh pehm manaman en sapwellime iasada , pwe I en iang ih nan sapwellime lokolok kan oh pil duwehla ih nan sapwellime pwoula ,
54005022	Recommendation	Ke dehr kin karuaru en kasarawihala emen ong doadoahk en Kaun-o . Ke de ale pwaisomw nan dipen meteikan , a ke en kamwakele pein kowe .
56002003	Recommendation	Pil duwehte ong lih mah kan , padahkihong irail re en kin mour nin duwen me konehng lih poadidi kan . Re dehr kin karaun likamw , de kin men wia lidun wain . Re en kin kihwei padahk mwahu ,
46007038	Recommendation	Me mwahu ma ohl emen pahn mweidala nah serepein en pwopwoudida ; ahpw me sohte mweidohng nah serepein en pwopwoudida ihme keieu mwahu .
59001022	Recommendation	Kumwail kapwaiada mahsen en Koht , pwe ma kumwail pahn rongorongete , kumwail pahn pitih pein kumwail .
43007001	Violence	Mwurin mepwukat , Sises ketin seiseiloakseli nan Kalili ; e sohte kupwurki seiloak nan Sudia , pwehki mehn Suhs ako me mi wasao ar kin men kemehla .
46001030	Grace	Iei me Koht ketin kupwurehkinkumwailla pwe kumwail en wiahla sapwellime rehn Krais Sises , oh Krais en wiahla atail pwarer en kupwurokong . Kitail pwunglahr pwehki Krais , oh pwehki Krais kitail maiauda , oh wiahla sapwellimen Koht aramas sarawi .
43013005	Description	E ahpw ketin wudekihdiong pihl nan peisin ehu oh tapihada widenki patehnehn sapwellime tohnpadahk ko , oh pil limwiheki daul me mihmi nin lukepe .
44022004	Violence	I kalokehier irail akan me idawehn Ahl pwoatet , oh kemeirailla . I salihdier ohl akan oh pil lih akan , oh keseiraillong nan imweteng .
43007043	Description	Pokono eri liaktohrohrpeseng nanpwungarail pwehki Sises .
60005002	Recommendation	kumwail en kin wia doadoahk en silepen sihpw me Koht ketikihong kumwail , oh apwalih irail , kaidehk ni menseiren ahpw ni kupwur mwahu duwen kupwur en Koht . Kumwail wia amwail doadoahk , kaidehk pwehki amwail pahn ale pweipweiki , a pwehki amwail kin uhdahn ngoangki papah .
46015056	Sin	En mehla eh tehtehn meninkau kin sang nin dihp , oh tehtehn dihp kin sang ni Kosonnedo .
59005004	Sin	Kumwail sohte kihong pweinen aramas akan me doadoahkehr nan amwail mwaht akan . Kumwail rong duwen ar kaulimalahr ! Ngilen irail kan me kin rikpene amwail wahnsahpw akan lelohngehr ni karongen Kaun-o Koht , Wasa Lapalahpie .
60002001	Recommendation	Eri , kumwail soikeweisang rehmwail soangen suwed koaros . Kumwail kesehla likamw oh mwalaun , luwak oh lokaia kepweikeng kan .
46007039	Recommendation	Lih pwopwoud men sohte kak saledek pwopwoudida sapahl ni eh pwoudo eh momour . Ahpw ma eh pwoudo mehla , e saledekiongehr pwoudkihda emen me e mwahuki ; ahpw ihte en pwoudikihda pil emen souleng .
55002018	Sin	Ira keselahr ahl mehlelo oh kasapwungelahr pwoson en ekei me pwosonlahr ni ara kin koasoakoasoia me atail iasada wiawiher .
48005006	Faith	Pwe ma kitail miniminiong Krais Sises , sohte katepen atail pahn sirkumsaisla de sohte sirkumsaisla , pwe ih me katapanen , pwoson me kin doadoahngki limpoak .
58005009	Grace	Ni eh ketin unseklahr , e ketin wiahla pwarer en mour soutuk ong irail koaros me kin peikiong .
46016001	Recommendation	A duwen meirong me pahn wiawi , mehn sewese sapwellimen Koht souleng kan nan Sudia : kumwail pahn kin wia nin duwen me I koasoanedier ong mwomwohdiso kan en Kalesia .
49005022	Recommendation	Kumwail lih pwopwoud kan , kumwail pein uhpah amwail pwoud kan , duwehte amwail kin uhpah Kaun-o .
43008012	Faith	Sises ahpw pil mahsanihong irail , “ Ngehi me marain en sampah . Mehmen me pahn idawehniehdo pahn ahneki marain en mour , oh sohte pahn weweid nan rotorot . ”
65001017	Recommendation	Eri , kompoakepahi ko ! Kumwail tamanda dahme sapwellimen atail Kaun Sises Krais wahnpoaron ko patohwanohngkumwailehr mahso .
44017025	Grace	Oh e pil sohte anahne soahng kan me aramas kak kihda ni arail pahn kin doadoahk ong ih , pwehki iei ih me pahn ketikihong mour oh esingek oh soahng teikan ong aramas akan koaros .
62005009	Faith	Kitail kin kamehlele kadehde kan sang rehn aramas , a kadehdeo me Koht kin ketikihong kitail me laudsang , oh iei kadehdeo me Koht ketin kadehdehki Sapwellime Iehros .
45013014	Faith	Ahpw kumwail ale tehtehn pei en atail Kaun Sises Krais , oh tokedihsang amwail ngoangki kapwaiada amwail ineng suwed kan .
58011030	Description	Pwoson me karangkpeseng kelen kahnimw Seriko , mwurin mehn Israel ko ar pidipidahki rahn isuh .
44019011	Grace	Eri , Pohl ahpw kin wiahda manaman kapwuriamwei tohrohr kei sang ni roson en Koht .
43008034	Sin	Sises ahpw ketin mahsanihong irail , “ I ndaiong kumwail ni mehlel : mehmen me kin wiahda dihp , iei ih me lidun dihp .
62004011	Faith	Kompoakepahi ko , ma iei duwen sapwellimen Koht limpoak ong kitail met , a kitail en pil poakpene .
44002028	Grace	Komwi ketin kasalehiongieier ahl akan me kowohng mour ; oh omwi ketiket rehi pahn kadirehkiniehla peren . ’
54004013	Recommendation	Lel ei pahn pwarowei , nantihong wadewadek Pwuhk Sarawi ong aramas akan , oh padapadahkih oh panapanawih irail .
47004008	Description	Soangen apwal koaros kin lel kiht , ahpw se sohte kin ohkihla ; se kin mihla nan peikasal ekei ahnsou , ahpw e sohte kin kauwehla at koapworopwor ;
44002013	Description	Ekei irail ahpw kepikepitki me pwosonlahr ako oh kin koasoia , “ Aramas pwukat sakaulahr ! ”
66021018	Description	Soangen takai kesempwal me adaneki sasper me wia kehlo , oh kohl tohr me wia kahnimwo , me inenen melengileng , rasehng kilahs mwakelekel .
66015006	Description	Oh pil tohnleng isimen me kolokol kaimwiseklahn kalokolok isuhwo , duwen ar pedoisang nan tehnpaso . Re likou mwakelekel oh pwetepwet , oh pirapirki pahnedirail kan pirapir kohl .
45012014	Recommendation	Peki rehn Koht en ketin kupwuramwahwih irail kan me kin kalokei kumwail ; ei kumwail peki pwe en ketin kupwuramwahwihirailda , oh dehr kerieirailla .
66001015	Description	Aluweluwe ko melengileng , rasehng pirahs peipeseng nan uhmw mwehl ; kapitie rasehng ngilen tenihr laud .
43017026	Grace	Ngehi me kahrehiong irail en esei komwi , oh I pil pahn usehla wiewia met pwe limpoak me komw ketin wiahiong ie en mi rehrail , oh I en pil kak mi rehrail . ”
45008032	Grace	Koht sohte ketin kisekoleki Sapwellime Iehros , ahpw e ketin mweidala pwehki kitail koaros ! E ketikidohng kitail sapwellime Iehroso — eri , ia duwe , e soh pil pahn ketin kupwur sapankihong kitail mehkoaros ?
65001018	Sin	Pwe re patohwanohng kumwail , “ Ni imwilahn ahnsou eh pahn leledo , aramas ekei pahn pwarodo , me pahn lahlahwei kumwail , aramas ekei me pahn kin weweidki pein ar ineng suwed kan . ”
45011018	Recommendation	Ihme kahrehda kumwail dehr mwamwahlki irail kan me rasehng rah kan me tipwasangehr . Ia duwen amwail pahn kak suweikin kumwail ? Kumwail duwehte rahntuhke pwoat , kumwail sohte kamour kaleweo — a kalewe ko me kamour kumwail .
47001024	Faith	Se sohte men wiahda kosonned ong kumwail dahme kumwail pahn pwoson , pwe amwail pwoson me uhdahn kehlail ; ahpw se kin iang kumwail doadoahk ong ni pein amwail peren .
43011001	Description	Mie ohl emen me soumwahudahr me adaneki Lasarus , me koukousoan Pedani , nan kahnimw me Mery oh rie Marda koukousoan ie .
52004008	Sin	Eri , mehmen me pahn soikeweisang reh padahk pwoatet , kaidehn aramas me e kin soikala , pwe Koht me ketikihong kumwail sapwellime Ngehn Sarawi .
62004002	Faith	Iet duwen me kumwail pahn kak esehki me iei Ngenen Koht : mehmen me pohnese me Sises Krais ketin wiahla aramas , iei ih me ahneki Ngehno me ketido sang rehn Koht .
65001008	Sin	Pil duwehte , aramas pwukat me kin kalap ouraman , kin kasaminehkihla dihp paliwararail kan ; re kin mwamwahliki manaman en Koht ; re kin lahlahwe lingan en tohnleng kan .
60003011	Recommendation	e uhdahn anahne mweisang me suwed oh wia me mwahu , oh rapahki popohl ni eh kehl unsek .
51001023	Faith	Ahpw mehlel kumwail en nantihong oh loalopwoatohng poahsoan mehlelo , oh dehr kesehla koapworopworo me kumwail aleier ni amwail rongadahr rongamwahwo . Iei rongamwahu wet me padahkpe wiawihongehr aramas akan koaros nin sampah , oh me ngehi , Pohl , pil wialahr ladupe .
43008059	Violence	Irail eri rik takai pwe re en katehki ; a Sises ketin karirihala sang irail pein ih , oh ketieisang nan Tehnpas Sarawio .
49004024	Recommendation	Eri , kumwail pahn onehda sapahl pein kumwail ong ni aramas kapw me wiawihda rasehng Koht , oh me kin kasalehda pein ih ni mour mehlel en pwung oh sarawi .
66014012	Faith	Iei met me kahrehda sapwellimen Koht aramas akan re en kin kanengamahiong apwal akan , irail kan me kin apwahpwalih kosonned en Koht oh loalopwoatohng Sises .
44013030	Description	Ahpw Koht ketin kaiasada Sises sang mehla ,
43010011	Description	“ Ngehi me silepen sihpw mwahu . Silepen sihpw mwahu kin tounmeteikihla eh mour pwehki nah sihpw kan .
49003002	Grace	Kumwail rongehr duwen Koht , nan sapwellime kupwur kalahngan e ketikihong ie kohwa doadoahk wet ong kamwahupamwail .
56003010	Recommendation	Panawih pak riapak de silipak aramas me kin kahrehda saminimin ; eri , mwuri , piseksang .
43010019	Description	Eri , mehn Suhs ako pil pwurehng liaktohrohrpeseng pwehki mahsen pwukat .
43003033	Faith	Mehmen me kamehlele sapwellime kadehdeo pahn kasalehkihda me Koht me mehlel .
61003014	Recommendation	Eri , kompoakepahi ko , nindokon amwail kasikasik Rahno , kumwail wia uwen me kumwail kak pwe kumwail en kin mwakelekel oh pwung mwohn silangin Koht ni kapehd popohl .
53003001	Faith	Eri , riat ko , kumwail kapakapkin kiht , pwe mahsen en Kaun-o en wonlahte mwowe oh mwadang lohkseli oh ale kaping , nin duwen me wiawiher nanpwungamwail .
47004014	Faith	Se ese me Koht , me ketin kaiasada atail Kaun Sises , pil pahn ketin kaiasada kiht rehn Sises oh pahn ketikinkitallahng , pil iangahki kumwail , mwohn silangi .
59005014	Recommendation	Mie rehmwail me soumwahu ? En ekerodo me mah kan en mwomwohdiso pwe re en kapakapki oh keiehki leh ni mwaren Kaun-o .
44007023	Description	“ Eri , ni en Moses eh mahkier sounpar pahisek , e ahpw lemehda en tuhwong ienge mehn Israel kan .
44023027	Violence	Mehn Suhs akan koledier ohl menet oh kereniong re en kemehla . Eri , I esehda me ohl menet uhdahn towe mehlel en wehin Rom . Ihme kahrehda pein ngehi oh ei tungoal sounpei kan ahpw kohla oh kapitala sang mehn Suhs kan .
44019029	Description	Mwoarongo ahpw kohpeseng nan kahnimwo pwon . Pwihnen moromoro ahpw koledi Kaius oh Aristarkus , ira mehn Masedonia me iang Pohl seiseiloak , oh re tangahkiniralahng nan wasahn poudiahl mwadong ehu .
44003014	Sin	Ih me ketin sarawi oh mwahu , a kumwail ahpw kahmahmki oh peki rehn Pailet en kapwaiong kumwail nsenamwail oh lapwadahng kumwail sounkam aramas emen .
44015009	Faith	Oh e sohte ketin wiahki me mie mehkot me wekpeseng nanpwungen irail oh kitail ; e ketin mahkikihong irail diparail kan pwehki ar pwoson .
46011028	Recommendation	Ihme e konehngki emenemen kumwail koaros en kasawih pein ih , oh mwuhr , e ahpw pahn iang tungoale pilawa wet oh nim dahl wet .
46015058	Faith	Eri , riei kompoakepahi ko , kumwail kehlail oh dadaur oh loalenohng amwail doadoahk ong Kaun-o ahnsou koaros , pwe kumwail ese me papah Kaun-o kaidehk doadoahk mwahl ehu .
46004016	Recommendation	Ihme I pekihki rehmwail , kumwail en kin alasang ie .
46001021	Faith	Pwe nin duwen sapwellime erpit , Koht sohte ketin mweidohng aramas re en marainkihla Koht ni pein ar loalokong . Pwe Koht ketin kupwurehda en komourkihla me pwoson akan doadoahk en kapahrengki rongamwahu , me ekei kin wiahki doadoahk mwahl ehu .
60003001	Recommendation	Pil duwehte kumwail lih pwopwoud kan , kumwail peikiong amwail pwoud kan , pwe ma ekei irail sohte pwoson mahsen en Koht , re en alehkihla pwoson amwail mouren wiewia mwahu . Kumwail sohte anahne kapahrekiong irail ,
47005020	Recommendation	Eri , iet kiht , meninkeder en Krais kei , oh pein Koht me ketin panapanawih kumwail sang ni at padahk . Eri , se peki rehmwail ni ngidingid , ni mwaren Krais , kumwail en wekila sang ni imwintihti ong ni kompoakepahn Koht .
44002024	Description	Ahpw Koht ketin kaiasadahr sang mehla , oh ketin kasaledekihalahr sang medek en mehla , pwe mehla solahr kak powehdi .
59002007	Sin	Iei irail me kin lahlahwe mwar kaselel me Koht ketikihong kumwail .
54003003	Description	e sohte pahn kamam sakau , de lemei , ahpw kadek oh meleilei ; e sohte pahn poakohng mwohni .
43004014	Grace	ahpw mehmen me nimpil sang ni pihl wet me I pahn kihong solahr pahn pwurehng men nimpilda kohkohlahte . Pihlo me I pahn kihong , pahn poad loale oh wiahla pwapwangkadahn pihl me pahn kuskusdahng mour soutuk . ”
62002005	Faith	Ahpw me kin peikiong sapwellime mahsen , iei ih me e limpoak ong Koht unseklahr . Eri , iei soahng wet me kitail kak esehki me kitail ehuong Koht :
66016013	Description	Mwuri , I ahpw kilangada ngehn samin silimen , re mwomwen kairu , me kohkohda sang nan ewen drakono , sang nan ewen mahn kamasepwehko , oh sang nan ewen soukohp likamwo .
59002008	Recommendation	Me pwung ma kumwail pahn peikiong kosonned en Wehin Kohto me kileldier nan Pwuhk Sarawi , me mahsanih , “ Poakohng mehn mpomw duwehte omw kin poakohng pein uhk . ”
47004005	Faith	Pwe kiht se sohte kin kapahrengki duwen pein kiht , se kin kapahrengki duwen Sises Krais me Kaun , a duwen kiht , amwail ladu ni mwaren Sises .
46015033	Recommendation	Kaleke kumwail pitida pahn meteikan ! Pwe “ Werekiong aramas suwed kan e kin kauwehla tiahk mwahu . ”
58013020	Grace	Koht ketin kaiasada sang rehn me melahr akan atail Kaun Sises , me iei Silepe Lapalap en sihpw kan pwehki ntahn sapwellime pwoula me katengedier inou lap soutuko .
50001027	Recommendation	Eri , iet me keieu kesempwal ong kumwail : kumwail en momourkihte soangen mour me konehng rongamwahu en Krais , pwe mehnda ma I pahn kak kohwei oh tuhwong kumwail de soh , I ahpw pahn rong me kumwail tengetengkipene kahrepeteieu , oh miniminkipene anahnteieu , ni amwail kin nantihong pwoson me konehng rongamwahwo .
46006014	Grace	Koht me ketin kaiasada Kaun-o sang mehla , oh ih me pahn pil ketin kaiasada kitail sang ni manaman en nin lime .
55001006	Recommendation	Pwehki kahrepe wet , I men katamankin uhk ke en kesempwalki kalahngano me Koht ketikihonguhkehr ni ahnsou me I pwil pehi kat pohmw .
60004006	Grace	Eri , ih kahrepen Rongamwahu eh pil kalohk ong me melahr ako , eri , irail ko me aleier kadeik ni paliwar nin duwen eh kin wiawi rehn aramas akan koaros ; eri , e lohk ong irail pwe re en kak mourki mouren Koht ni pali ngehn .
46007023	Recommendation	Koht ketin pwainkumwaildahr sang ni pwei lapalap ehu ; eri , kumwail dehr kin wiahla ladun aramas akan .
46010010	Recommendation	Kumwail dehr kin lipahned , duwen me ekei irail wiadahr — re ahpw ohkihla kamakam en Tohnleng en Kamakamo .
47002017	Faith	Pwe kiht , se sohte duwehte aramas tohto , me kin doadoahngki mahsen en Koht duwehte dipwisou pweitikitik me re kin netikihla ; pwe at padahk kin pwilisang rehn Koht , me ketin poaroneikitodo . Se kin kapahrek ni mehlel mwohn silangi , duwen ladun Krais kei .
45015001	Recommendation	Eri , kitail kan me kehlail ni atail pwoson , kitail uhdahn pahn sewese me luwet akan ni arail katoutou kan . Kitail dehr kaparanda pein kitail .
50002024	Faith	Oh I pil koapworopworki Kaun-o me pein ngehi pil pahn kak pwarowohng kumwail ni ahnsou keren .
66007001	Description	Mwurin met I ahpw kilangada tohnleng pahmen me uh ni keimw pahieun sampah oh kolokol ahng pahieun sampah pwe re dehr ipidohng pohn sampah , de pohn madau , de pohn tuhke kan .
60004003	Sin	Pwe ahnsou reirei en amwail mouren mahs , kumwail wiewiahier dahme me rotorot akan kin mwahuki wia . Kumwail wiadahr tiahk suwed kanamenek kei , tiahk en nenek , kamam sakau , kapehd en mwenge , kamwoaronge wasa , oh tiahk en kaudok kasaut ong dikedik en eni kan .
66011005	Violence	Ma emen men kauweirahla , kisiniei pahn kusieisang nan awara ko oh kamwomwala ara imwintihti kan . Eri , mehmen me men song kauweirahla , ih duwen met eh pahn mehla .
44023005	Recommendation	Pohl ahpw sapengkin irail , “ Riei ko , I sohte ese me ih Samworo Lapalapo . Pwe Pwuhk Sarawi mahsanih , ‘ Ke sohte pahn kauwe kaunen noumw aramas akan . ’ ”
66022015	Sin	Eri , iei irail pwukat me pahn mihmihte liki : me tiahk samin suwed kan , me kin wunahni kan , me kamwahl akan , me kin kamaramas akan , me kin pwongih dikedik en eni kan , oh koaros me kin mwahuki koasoia oh wiahda likamw .
66002014	Sin	Ahpw mie kisin soahng kei me I suwediki rehmw : pwe mie ekei rehmw me kin apwahpwalih lamalam en Palaam , me padahkihong Palak duwen eh pahn kahrehiong mehn Israel ko nan dihp ni ar pahn kang kisin mwengehn dikedik en eni kan oh wiahda dipen nenek .
53001003	Faith	Riat ko , se uhdahn pahn kapingkalahngkihong Koht ni ahnsou koaros pwehki kumwail . Me inenen konehng se en wia met , pwehki amwail pwoson eh kin kekeirda mehlel oh amwail limpoakpene nanpwungamwail eh kin wie lalaudla mehlel .
46012002	Sin	Kumwail ese mwahu duwen ahnsou me kumwail wiewia aramas rotorot kei , amwail kin ideidawehn tiahk en dikedik en eni lohteng kan , me kin kakahluweikumwailseli nin duwen nsenamwail .
49005025	Recommendation	Kumwail ohl pwopwoud kan , kumwail poakohng amwail werek kan duwehte Krais eh ketin poakohng mwomwohdiso oh ketin pangala pein ih pwehki mwomwohdiso .
45012017	Recommendation	Ma emen pahn wiahiong kumwail me suwed , kumwail dehr dupungkihong me suwed . Kumwail nantihong kapwaiada soahng mwahu kan me aramas koaros kin pwungki .
60005006	Recommendation	Eri , kumwail pein karakarahkala pahn nin limen Koht manaman , pwe en ketin kasapwilkumwailda ni ahnsou me konehng .
44014017	Grace	Ahpw ahnsou koaros e kin ketikihda kadehdepen pein ih sang ni doadoahk mwahu me e kin ketin wia . E kin ketikihong kumwail keteu sang nanleng oh e pil ketikihong kumwail wahnsahpw ni ahnsou kan me konehng . Oh e pil ketikihong kumwail mwenge , oh pil audehkihda nan mohngiongimwail kan peren . ”
54003011	Recommendation	Arail werek kan uhdahn pahn tiahk mwahu , oh sohte lipahned ; re pahn ese dahme re wiewia , re ahpw pahn mehlel ni soahng koaros .
66002021	Sin	I mweidohngehr ahnsoun koluhla oh wiliakapwala , e ahpw sohte men koluhla oh mweisang eh mouren tiahk suwed .
44012020	Description	Erod inenen engiengda pahn mehn Dair oh Saidon . Eri , irail ahpw wia pwihn ehu kohla pwe re en tuhwong Erod . Keieu irail pekihda rehn Plastus me kin kakaun tehnpesen nanmwarkio , pwe en iangirailda . Irail eri kohla rehn Erod oh peki meleilei , pwehki sawasaparail kisin mwenge kin kohdo sang nan sapwen nanmwarkio .
43008049	Sin	Sises eri ketin sapeng , mahsanih , “ Sohte ngehn suwed rehi . I kin wauneki Semei , a kumwail sohte kin waunekin ie .
43006018	Description	Me inenen engimah mehlel , oh nan leho me angin .
45008018	Faith	I kin lemeleme me lokolok kan me kitail kin lokolongki ahnsou wet sohte kak pahrekiong douluhl lingan me pahn pwarodohng kitail .
62002012	Grace	I ntingwohng kumwail , nei seri kan , pwehki dipamwail kan lapwkidahr mwaren Krais .
55001009	Grace	E ketin komourkitaillahr , oh ketin malipeikitailehr pwe kitail en wiahla sapwellime , kaidehn pwehki sang ni mehkot me kitail wiadahr , ahpw sang ni pein sapwellime koasoandi oh kalahngan . E ketikihong kitail kalahngan wet sang rehn Krais Sises mwohn tepin kawa .
43019006	Violence	Ni samworo lapalap ako oh silepen Tehnpas Sarawio ko ar kilangada , re ahpw werda , ndinda , “ Kalohpwuwehla ! Kalohpwuwehla ! ” Pailet ahpw mahsanihong irail , “ Pein kumwail ale ohl menet oh kalohpwuwehla ; pwe I sohte diar dihp reh . ”
60001010	Grace	Ong nin duwen komour wet me soukohp ako wiahier rompe oh kalelapakpe , oh kohpadahr duwen kapai wet me Koht pahn ketikihong kumwail .
63001007	Sin	Sounketewe tohto kohpesengehr nan sampah , irail sohte kin pohnese me Sises Krais ketin wia-aramasala . Soangen aramas pwukat , iei irail sounketewe , oh irail me imwintihtien Krais .
44024005	Sin	Se diarada ohl menet me keper oh kedirepw , e tapihadahr moromor kei nanpwungen mehn Suhs akan nan sampah pwon , oh e pil wiahier sounkaweid en pwihnen Nasarihn kan .
54003016	Grace	Sohte emen kak kahmahmki kesempwal en irair rir en atail pelien lamalam : E ketin sansalda ni mwomwen aramas , Ngehn Sarawi ketin kasalehda me ih me pwung , oh tohnleng kan kilangehr . Ronge pil lolohkselier nanpwungen wehi kan , aramas akan kamehlele nin sampah , oh e ketidahla nanleng .
66016021	Violence	Takai aihs laud tohto , me toutouki paun epwiki mweredihsang nanleng mwerediong pohn aramas akan . Aramas akan ahpw lahlahwekihla Koht kalokolok en takai aihs pwukat me mweremweredihsang nanleng , pwe iei lapalahn kalokolok ehu met .
61003013	Faith	Eri , kitail koapworopwor oh awiawih lahng kapw oh sampah kapw , wasa me pwungen kalahngan en Koht pahn poadada ie poatopoat , duwen eh ketin inoukidahr .
66006014	Description	Lahng sohrala duwehte pelien doaropwe ieu me limilimpenehr , oh nahna koaros oh deke koaros tohrekda sang nan dewerail kan .
58010010	Grace	Pwehki Sises Krais eh ketin kapwaiada kupwur en Koht , kitail koaruhsie mwakelekellahr sang dipatail kan pwehki meirong en kahlepe me e ketin wiahda pahn mehpak pwehki kitail .
52001002	Faith	Se kin poaden kapingkalahngankihong Koht pwehki kumwail koaros , oh kin kalap tamankumwailda nan at kapakap akan .
66006004	Violence	I ahpw pil kilangada oahs emen , me weitahta . Manaman kohieng me dakeo , pwe en kamwakid mahwen nin sampah pwe aramas akan en pakamakampene nanpwungahr . Kedlahs reirei pwoat pil kohieng .
54006001	Recommendation	Eri , lidu kan koaros uhdahn pahn wauneki arail soumas akan , pwe emen de lahlahwe mwaren Koht de atail padahk kan .
51003009	Recommendation	Kumwail dehr kin kine likamw nanpwungamwail , pwe kumwail pwilikidier mour mering en mahso iangahki eh wiewia kan ;
66002020	Sin	Ahpw iet me I suwediki rehmw : omw kin mweidohng Sesepel , lih me kin kahski dene ih meninkeder en Koht , en kin padahkohng oh ketewe ei ladu kan pwe re en nenek oh tungoale kisin tungoal en dikedik en eni kan .
48003008	Grace	Pwuhk Sarawi pil kohpadahr mahso me Koht pahn ketin kapwungala mehn liki kan pwehki ar pwoson . Eri , Pwuhk Sarawi padahkihong Eipraam rongamwahwo mahso : “ Pwehki kowe me Koht pahn ketin kapaiahkihda aramas koaros nin sampah . ”
58012005	Recommendation	Ia duwe , kumwail manokelahr mahsen en kakehlaka nan kapehdamwail kan me Koht ketin mahsanihong kumwail nin duwen sapwellime seri ? “ Nei kompoake , ke dehr pohnsehse ni Koht eh kin ketin kapwunguhkala ; oh dehr nan kapehd tikitingkihla sapwellime kopwung .
58013017	Recommendation	Kumwail peikiong amwail sounkaweid akan oh kapwaiada ar kosonned kan . Pwe re sohte kin tokedihsang apwahpwalih ngenamwail kan ; pwehki ar uhdahn pahn wehkadahng Koht ar kohwa doadoahk wet . Ma kumwail pahn peikiong irail , re pahn perenki kapwaiada ar doadoahk ; ma soh , re pahn kin nsensuwedla ; eri , met sohte kak sewesei kumwail .
44013019	Description	E pil ketin kamwomwala wehi isuh nan wehin Kenan , oh ketin mweidohng sapwellime aramas akan en sapwenikihla sahpwo .
54006003	Faith	Mehmen me kin wia ehu padahk tohrohr me sohte pahrekiong mahsen mehlel en atail Kaun Sises Krais oh pil ong atail palien lamalam ,
63001010	Recommendation	Eri , ma emen pahn pwarodohng kumwail , ahpw sohte pwarkidohng kumwail padahk wet , kumwail dehr kasamwolong nan imwamwail , oh dehr rahnmwahwih .
47001005	Grace	Pwe duwen atail kin iang pwaisanki en Krais eh lokolok mwuledek , ih duwen atail kin iang ahneki sawas laud sang rehn Krais .
65001011	Sin	Meid suwediong irail ! Re keid nan ahl me Kain keid ie ; re pangala pein ihr ong ni sapwungohte me ketewehdi Palaam , pwehki mwohni ; re kahngohdi duwehte Kora , oh re pahn duwehte ih me mwomwla .
65001010	Sin	A aramas pwukat kin lahlahwe soahng kan me re sohte dehdehki ; oh soahng kan me re ese sang ni pein ineng en nan kapehdirail duwehte mahn lawalo kan , iei soahng kohte me kin pein kauweirailla .
58011007	Faith	Pwoson me kahrehiong Noha eh rong oh peikiong sapwellimen Koht mahsen duwen mehkan me pahn kohdo , me e sohte kak kilangki mese . E peikiong Koht oh wiahda warihmw ehu me kapitala ih oh eh peneinei . Ih met me sampah pakadeingkihda , oh Noha alehsang rehn Koht pwung me kin pwilisang ni pwoson .
58009006	Description	Ih met mwomwen koasoandi kan . Samworo ko kin pedolong rahn koaros nan impwal maslikio pwe re en kapwaiada ar pwukoa doadoahk .
44007051	Sin	Stipen ahpw usehla koasoi , “ Ia uwen amwail keptakai ! Ia uwen rotorot en mohngiongimwail kan ! Ia uwen amwail salengepon ong mahsen en Koht ! Kumwail pil duwehte samamwail kahlap ako : kumwail pil kin uhwong Ngehn Sarawi !
54001009	Sin	Mehlel , kitail en tamanda me kosonned akan kin wiawihda , kaidehn ong aramas mwahu kan , ahpw ong irail kan me kin kalap kauwehla kosonned kan oh wia me suwed kan , ong irail kan me sohte masak Koht oh me dipan akan , ong aramas rotorot akan oh me sohte poadidi kan , ong irail kan me kin kemehla samarail de inarail kan , ong sounkam aramas akan ,
46005009	Recommendation	Nan nei kisinlikou me I kadarowohngkumwailehro , I ndawohng kumwail , kumwail en dehr werekiong aramas tiahk suwed kan .
48001015	Grace	Ahpw sang ni sapwellime kalahngan , Koht ketin piliehda mwohn ei saikinte ipwidi , oh ketin malipe ie pwe I en papah ih . Eri , ni eh ketin kupwurehda
45007015	Description	I sohte wehwehki dahme I kin wiewia ; pwe I sohte kin kapwaiada dahme I kin men kapwaiada , ahpw I kin wia dahme I kin suwediki ,
61003018	Faith	A kumwail nantihong amwail kalaudehla rehmwail kalahngan en atail Kaun oh Sounkomour Sises Krais oh pil marainkihla ih . Eri , kaping oh wahu en kowohng ih , met oh pil kohkohlahte . Amen .
46004010	Description	Aramas akan kin wiahkin kiht aramas iahk kei pwehki Krais ; a kumwail aramas loalokong kei rehn Krais ! Kiht aramas luwet ekei ; a kumwail aramas kehlail ! Kiht aramas mwahl kei ; a kumwail aramas wahun !
60005009	Faith	Eri , kumwail tengeteng ni amwail pwoson oh kehlail ong ih , pwe kumwail ese me riamwail souleng kan wasa koaros nin sampah kin iang kumwail mihla nan soangen lokolok me kumwail kin mihla loale .
51003022	Recommendation	Kumwail lidu kan , kumwail peikiong amwail soumas akan ni soahng koaros , kaidehn ni ahnsou me re kin mahmahsanih kumwail pwe kumwail en ale keniken rehrail , ahpw kumwail wia sang nan mohngiong mehlel , pwehki amwail wauneki Kaun-o .
66017012	Description	“ Kode eisek me ke kilangehr , iei nanmwarki ehk me saikinte ale manaman en kaunda wehi , ahpw re pahn iang mahno ahneki manaman en kaunda wasa duwen nanmwarki kei erein awa ehu .
46002012	Grace	Eri , kitail sohte ale ngenen sampah wet , pwe Ngehn Sarawi me Koht ketin poaronehdo pwe en ketin kehsehkin kitail mehkoaros me Koht ketikihong kitail .
59005001	Recommendation	Eri met , kumwail me kepwehpwe kan , kumwail rong ie mahs ! Kumwail sengiseng oh mwahieiki paisuwed kan me pahn lelohng kumwail .
66002010	Recommendation	Ke dehr masak dahme ke nektehn lokolongki . Kilang pwe Tepilo pahn kesehlong nan imweteng ekei kumwail , pwe en song amwail pwoson ; oh erein rahn eisek kumwail pahn lokolongki . Ke en loalopwoatohng ie mehnda ma ke mehla , I ahpw pahn kihong uhk nihnen mour soutuk .
54006011	Recommendation	Ahpw kowe , ohlen Koht men , kalekeiuk sang soahng pwukat koaros . Nantihong audaudkihda pwung , pwoson , limpoak , kanengamahiong apwal , kadek , oh omw mouren souleng en mwahu .
59005005	Sin	Amwail mour nin sampah me diren nsenamwahu oh peren . Kumwail kamwengedahr paliwaramwail kan pwe en wihla , rasehng mahn wih me pahn kamakamalahr .
66004004	Description	Mwoahl rieisek pahieu pil kapilpene mwoahl wet , oh lapalap riehk pahmen me ket powe ; irail koaros likou pwetepwet oh elin kapwar kohl mi pohn moangarail ko .
66018007	Description	Kihong lokolok laud oh nsensuwed laud , me uwehte kalingan oh kamweit kan me e pein wiahiong ih . Pwe e kin mengimengloalki , ndinda , ‘ Iet ngehi , lih nanmwarki men me mwomwohd met ! Kaidehn liohdi men ngehi , I sohte mwahn pahn lelohng nesensuwed ! ’
60003007	Recommendation	Kumwail ohl pwopwoud kan pil duwehte , ni amwail pahn kin werekiong amwail pwoud kan , kumwail uhdahn pahn kin pohnese me iei irail me luwet , oh kumwail uhdahn pahn waunekin irail ; pwe irail pil pahn ale kapaien mour sang rehn Koht duwehte kumwail . Kumwail pahn kin wia met pwe en dehr mie mehkot me pahn kerempwa amwail kapakap akan .
54002012	Recommendation	I sohte kin mweidohng lih akan en padahk de ahneki manaman pohn ohl akan , ahpw irail en nennenla .
46001009	Faith	Kumwail kak likih Koht , Kohto me ketin malipeikumwaildo pwe kumwail en kin iang miniminiong sapwellime Iehros , atail Kaun Sises Krais .
48005013	Recommendation	Eri , duwen kumwail , riei ko , kumwail malipilipdohngehr en saledek . Ahpw amwail saledek wet en dehr kamangaiong ineng en paliwar en kaunkumwailda . Ahpw limpoak en kahrehiong amwail pahn uhpahpene nanpwungamwail .
59002012	Recommendation	Eri , amwail lokaia oh wiewia en duwehte aramas me pahn kin pakadeingkihda kosonnedo me kin kasaledekihala aramas .
46012005	Faith	Soangen elen papah Koht tohto mie , ahpw Kauntehmen me aramas kin papah .
45009005	Description	Irail me kadaudok en samatail me ndand ako ; oh Krais , nin duwen eh aramas , pil wia kisehrail . Eri , kaping en kowohng Koht me kin ketin kakaun mehkoaros kohkohlahte ! Amen .
47001006	Description	Ma se kin lokolok , iei pwe en wia sawasapamwail oh komourpamwail . Ma sawas kin kohieng kiht , eri , kumwail pil kin nsenamwahuki sawas wet , oh kehlailkihda pwe kumwail en kin kanengamahiong soangen lokolok de apwal kohte me se kin kanengamahiong .
47001021	Faith	Eri , pein Koht me kin ketin kakehlaikitada oh pil kumwail ni atail momourki mour en souleng , oh ketin katohreikitailla ;
44010015	Recommendation	Ngihlo ahpw pwurehng mahsanih , “ Ke dehr wiahki me samin mehkot me Koht mahsaniher me mwakelekel . ”
66018009	Sin	Nanmwarkien sampah kan me iangehr nan eh tiahk suwed oh peren suwed kan , re pahn mwahieiki oh eimwoluhki ni ar pahn mahsanihada ediniei en eh roangala .
43014023	Faith	Sises ahpw sapeng , mahsanih , “ Mehmen me poakohng ie pahn kapwaiada ei padahk kan . Semei pahn loalloale , oh ngehi oh Semei pahn ketidohng reh oh ketiket reh .
62004010	Grace	Iet duwen mwomwen limpoak : kaidehn kitail me tepin poakohng Koht , ahpw ih me tepin poakohng kitail , oh ketin poaronehdo Sapwellime Iehros pwe en wiahla tomwpen dipatail kan .
62001007	Faith	A ma kitail kin weweid nan marain , duwehte ih me ketiket nan marain , eri , kitail kin miniminpene , oh ntahn Sapwellime Iehros Sises kin kamwakeleikitailsang nan dipatail akan koaros .
48004007	Grace	Eri , kumwail solahr wia lidu , ahpw uhdahn sapwellime , oh pwehki amwail wialahr sapwellime , Koht pahn ketikihong kumwail mehkoaros me pein ih ketin nekinekid ong sapwellime kan .
58001008	Faith	A duwen Sapwellime Iehros , Koht ketin mahsanih , “ Mwoalomwi , Maing Koht , pahn mihmihte kohkohlahte ! Omwi pwuhng kin kakaun omwi wehi .
43010033	Sin	Mehn Suhs ako ahpw sapeng , patohwanohng , “ Kaidehk doadoahk mwahu me se men katehkinuhkedi , ahpw pwehki omw kin lahlahwe Koht ! Pwehki kowe , aramas emen , ke ahpw kin song en wiahkin uhk Koht ! ”
66014011	Description	Edin kisiniei me re pahn lokolongki , pahn kin ediedida erein dih koaros kohkohlahte . Sohte mwahn kisin kommoal kis ni rahn nipwong ong irail kan me kin pwongih mahno oh dikedikeo , pil ong irail kan me kilelkiher mware . ”
47004001	Faith	Nan sapwellimen Koht kalahngan lapalap e ketikihong kiht kohwa doadoahk wet ; ihme se sohte kin pwangahkihda .
58013006	Faith	Eri , kitail eimah oh patohwan , “ Kaun-o , iei sawasepei , I sohte pahn masak ! Dahme aramas kak wiahiong ie ? ”
45014003	Recommendation	Me kin tungoale soahng koaros en dehr kauwe me kin tungoalehte wahntuhke ; oh me kin tungoalehte wahntuhke en dehr kadeikada me kin tungoale soahng koaros , pwe Koht ketin kupwurperenki ih .
45015005	Grace	Eri , Koht me tepin kanengamah oh kakehlepen loalatail , en ketin kaminiminihkinkumwailpene lamalamteieu ni amwail kin kahlemengih Krais Sises ,
58007027	Description	E sohte duwehte samworo lapalap teikan ; e sohte ketin anahne wia meirong rahn koaros , mahs , pwehki dipe kan , a mwuhr pwehki dipen aramas teikan . Pwe e ketin wiadahr meirong ehu pahn mehpak , ni eh ketin mweidala pein ih ong Koht .
62003017	Sin	Ma aramas kepwehpwe men me kilangada apwal en rie souleng , ahpw ritingedihsang rie eh mohngiong , ia duwen eh pahn kak nda me e poakohng Koht nan eh mohngiong ?
47005008	Faith	Eri , loalatail diren kehlail oh kitail kin ngoangki pedoisang nan paliwaratail wasaht oh kolahng nan deutail rehn Kaun-o .
60002011	Recommendation	Kompoakepahi ko , I koangngoangehkin kumwail nin duwen mehn liki kei oh mehn keiru kei nin sampah wet , pwe kumwail en mweisang ineng suwed en paliwaramwail kan , me kin pelipelian ngenomwail kan ahnsou koaros .
60002017	Recommendation	Kumwail wauneki aramas koaros , poakohng riamwail souleng kan , lemmwiki Koht , oh wauneki nanmwarki lapalapo .
44007025	Description	( E kihkihong me pein nah aramas akan pahn wehwehki me Koht pahn ketin doadoahngki ih en kasaledekihirailla ; ahpw re sohte wehwehki . )
50003002	Violence	Kumwail kalekei kumwail sang irail kan me kin wia soahng suwed akan , re rasehng kidi , irail kan me kin ngidingidkihte re en leke paliwar .
56001016	Sin	Irail kin kosekose me re kin ese Koht , ahpw arail wiewia kan sohte pahrekiong me re kin koasoia . Irail kin ahneki kailok oh sapeik , oh re sohte kak wia mehkot mwahu .
45010002	Faith	Pwe I kak kadehde duwen arail inenen poadidiong Koht , ahpw sohte kekeid ni pwungen marain mehlel .
47001004	Grace	Ih me kin ketin sewesei kitail nan atail apwal akan koaros , pwe kitail en pil kak sewese irail kan me kin mihla nan soangen apwal koaros , ni atail kin doadoahngki soangen sawasohte me pein kitail kin ale sang rehn Koht .
55002015	Recommendation	Wia uwen omw kak mwohn silangin Koht , pwe en ketin pwungkin uhk , nin duwen soundoadoahk men me sohte kin namenengki eh doadoahk , me kin padahkihong aramas akan mahsen en Koht ni mehlel .
53002004	Description	E pahn pelianda mehkoaros me aramas kin pwongih , oh mehkoaros me aramas kin wiahki me sarawi . E pahn kasapwiladahng pein ih pohn mehkoaros , oh e pil pahn pedolong nan tehnpas en Koht oh mwohndi , kosekose me ih Koht .
49006004	Recommendation	Kumwail sahm oh ihn kan , kumwail dehr kamwakara mwahl noumwail seri kan . A kumwail kaiahneirailda nan padahk en souleng oh dahme re uhdahn pahn wia nin duwen souleng .
45008037	Grace	Soh , pwe ni soahng pwukat koaros kitail powehdier unsek sang ni manaman en ih me ketin loalloaleikitailehr !
44026014	Violence	Kiht koaros eri pwupwudiong nanpwel , oh I ahpw rong ngihl ehu me peidohng ie ni mahsen en Ipru , ‘ Sohl , Sohl , dahme ke kalokalokehkin ie ? Ni omw wiewia men , ke pein kauwehkinuhkala , rasehng kouwol emen me kin pahd kisin tuhke keng me soundakepe kin wokihki . ’
66002009	Sin	I ese omw kahpwal akan ; I ese duwen omw semwehmwe — ahpw soh , pwe ke me inenen kepwehpwe . I ese lahlahwehn irail kan ong uhk , irail kan me kin kahski dene mehn Suhs kei irail , ahpw soh , pwe pwihn kei me kisehn Sehdan !
46013006	Faith	limpoak sohte kin perenkihda me sapwung , pwe me mehlelete me e kin perenki .
59001021	Recommendation	Eri , kumwail kesehweisang rehmwail soangen tiahk samin kan koaros oh soangen wiewia sapwung kan koaros . Kumwail peikiong Koht oh ale mahsen kan me e kin padokediong nan mohngiongimwail , ihme kak komourkumwailla .
46003006	Grace	Ngehi kin kamwarak kisin werentuhke , a Apolos kin kalamwurehki pihl ; ahpw Koht me kin ketin kakairada tuhkeo .
66014008	Sin	A keriemen en tohnlengo idawehndo oh ndinda , “ E pwupwudier ! E pwupwudier ! Kahnimw aklapalap en Papilono pwupwudier ! En Papilon eh tiahk samin kan kasaminelahr wehi koaros en sampah , e rasehng wain kehlail , me e kasakawihkinirailla ! ”
43015014	Recommendation	Eri , kumwail iei kompoakepahi , ma kumwail kin wia dahme I padahkihong kumwail .
62005021	Recommendation	Nei kompoakepahi ko , kumwail en kadohwaneweisang kumwail koht likamw akan !
55003006	Sin	Ekei irail kin pedolong nan ihmw kan oh kaunda lih luwet kan me toutoukilahr ar tamataman diparail en mahs akan , oh kin mweidohng soangen ineng koaros en kaunirailda ;
49004015	Faith	Ahpw ni atail pahn momourki me mehlel oh limpoak , kitail pahn keirda ni mehkoaros rehn Krais , me iei moangatail .
49004003	Faith	Kumwail wia uwen me kumwail kak pwe kumwail en kin dadaurete minimin me Ngehno kin ketikihong kumwail sang ni sapwellime kisakis en popohl me kin kolokolkumwailpene .
44009005	Description	Sohl ahpw patohwan , “ Ihs komwi , Maing ? ” Ngihlo ahpw sapeng , mahsanih , “ Ngehi Sises , me ke kin kemekeme .
60003015	Recommendation	Ahpw kumwail lemmwiki Krais nan kapehdomwail kan , oh wiahki amwail Kaun . Onopada ahnsou koaros pwe kumwail en kak sapeng mehmen me peki rehmwail kumwail en kawehwehiong koapworopwor me mi rehmwail .
44007033	Recommendation	Kaun-o ahpw mahsanihong , “ Kihsang omw suht kan , pwe wasa me ke kesikesihnen ie me sarawi .
62002024	Faith	Kumwail kanahieng , oh katengehdi nan mohngiongimwail kan padahko me kumwail rongehr nin tapio . Pwe ma padahko me kumwail rongehr nin tapio pahn tengediong nan mohngiongimwail , eri , amwail mour pahn miniminiong Sapwellimeo oh Sahm ahnsou koaros .
43008051	Faith	I ndaiong kumwail ni mehlel : mehmen me kin kapwaiada ei padahk kan sohte pahn mehla . ”
66020011	Description	I ahpw kilangada lapalahn mwoahl pwetepwet ehu oh ih me kin ketiket powe . Sampah oh nanleng tangasang oh sohla mie mwohn silangi .
46006013	Recommendation	Pil emen tohrohr kak nda , “ Kisin mwenge kan wiawidahng kapehd en aramas , a kapehd en aramas wiawidahng kisin mwenge . ” Mehlel , ahpw Koht pahn ketin kasohreirailla . Paliwar en aramas sohte wiawidahng tiahk en nenek , ahpw e wiawihda pwe en papah Kaun-o ; oh Kaun-o kin ketin apwahpwalih paliwar .
45006011	Faith	Eri , ih pil duwen kumwail , kumwail en kin wiahkin kumwail aramas mehla kei me mehsangehr dihp , ahpw aramas momour kei me kin miniminiong Koht rehn Krais Sises .
47002014	Faith	Eri , kitail kapingkalahngan ong Koht ! Pwehki eh ketin kupwuredahr kitail en kin iang Krais ahnsou koaros , duwehte sapwellime lidu kei nan sapwellime kapar en powehdi . Oh e ketin doadoahngkin kitail pwe kitail en kaparahla rehn aramas akan marain en Krais , duwehte pwohn leh pwohtik pwohmwahu ehu me kin ikiparpeseng wasa koaros .
62001005	Grace	Eri , iei padahk wet me se rongasangehr Sapwellimen Koht Iehros , oh se pil padahkiwohng kumwail : Koht , iei marain , oh sohte kisin rotorot kis mi reh .
43006037	Grace	Aramas koaros me Semei kin ketikihong ie pahn kohdo rehi , a I sohte pahn kapwurehla emen me kohdo rehi .
58013001	Recommendation	Kumwail dadaurete amwail limpoakpenehn souleng rehn Krais .
58007025	Grace	Eri , e ketin kak met , oh ahnsou koaros , komourala irail kan me kin patohdo rehn Koht ni mware , pwehki eh ketin ieias kohkohlahte pwe en kin louloukin irail rehn Koht .
43019015	Violence	Re ahpw weriwerki , “ En kamala ! En kamala ! Komw kalohpwuwehla ! ” Pailet ahpw mahsanih , “ Da ? Kumwail men I en kalohpwuwehla amwail nanmwarki ? ” Samworo lapalap ako ahpw sapengki , “ Sohte at nanmwarki , pwe Sihsarte ! ”
45011005	Grace	Iei pil duwen ahnsou wet : mie kisin pwihn ehu me Koht ketin piladahr , sang ni sapwellime kupwur kalahngan .
66017002	Sin	Rehn lihen netiki paliwere ndand menet me nanmwarkien sampah kan wiahkidahr dipen kamwahl oh tohn sampah kan kin sakaukilahr wainen eh tiahk suwed kan . ”
45012010	Recommendation	Kumwail limpoakpene nin duwen limpoak en souleng ; oh kumwail wahupene nanpwungamwail .
45008014	Faith	Irail akan me kin idawehnla Ngenen Koht , iei irail me sapwellimen Koht .
66012003	Description	Pil ehu kilel pwarada nanleng : lapalahn drakon weitahta men , me moang isuh oh kod eisek , oh pohn moang isuhwo mawaramwar en nanmwarki isuh mie .
45008017	Faith	Pwehki atail wialahr sapwellime , kitail pahn pil paieki pai kan me e ketin nekinekidohng sapwellime seri kan , oh kitail pil pahn iang Krais paieki dahme Koht ketin nekinekidohng ; pwe ma kitail iang Krais ni sapwellime lokolok , eri , kitail pil pahn iang ni sapwellime lingan .
54005017	Recommendation	Me mah kan me wiewia doadoahk mwahu duwehte sounkaweid kan , irail uhdahn pahn ale pweipwei laud , met me mehlel ong irail me kin doadoahk laudki arail padahk oh peneu .
46008007	Sin	Ahpw soangen marain wet sohte mi rehmwail koaros . Pwe mie ekei rehmwail me nan ar ahnlahr dikedik en eni kan , sang mahs kohdo lel rahnwet , ni ar kin tungoale soangen kisin tungoal pwukat , re kin wiewiahkihte me kisehn dikedik en eni . Eri , pwehki nan ar nan kapehd tikitik , re kin lemelemehte me re saminkilahr soangen kisin mwenge wet .
43015002	Grace	Rah koaros me wosasang ie ahpw sohte wa , Semeio kin ketikihsang . E kin koahkoa rah koaros me kin kapwarehda wa , pwe re en pil wa tohtohla .
60005003	Recommendation	Kumwail dehr kin aksoupeidi ong irail kan me mi pahn epwelpamwail , ahpw kumwail en kin wia kahlemengihpen pwihn sihpw .
52004013	Recommendation	Riat ko , se men kumwail en esehla mehlel duwen irail akan me melahr , pwe kumwail en dehr kin nsensuwed duwehte irail kan me sohte ar koapworopwor .
58011029	Description	Pwoson me kamengeiong mehn Israel ko re en kotehla Sehd Weitahtao duwehte nan sahpw madekeng , me mehn Isip ko song wia , re ahpw kihrla nansedo .
44007020	Description	Eri , iei ahnsowo me Moses ipwidi , seri kaselel men . E kekeirda nan imwe sounpwong siluh .
58005002	Grace	Pwehki pein ih eh luwet ni soahng tohto , e kin kadekohng irail me sawehwe oh me kin wiahda sapwung kan .
45013012	Recommendation	Rotorot en nipwong kereniongehr sohrala , oh marain en rahn nektehn pwarodo . Eri , kitail tokedihsang wiewiahn rotorot akan ; kitail pwuhriong nan tehtehn marain .
49006009	Recommendation	Kumwail soumas akan , kumwail pil wiahda duwehte ong noumwail lidu kan , oh dehr sakone irail . Kumwail ese pwe kumwail oh noumwail lidu kan kin kaunki Kauntehmen me ketiket nanleng , me sohte kin ketin lipilipilki aramas .
45012015	Recommendation	Kumwail iang peren rehn me kin pereperen kan , oh pil iang sengiseng rehn me kin sengiseng kan .
45002005	Sin	Ahpw mohngiongomw keptakailahr oh kekeluwakalahr . Ihme kahrehda omw pein kalakalaudehla kalokepomw ni Rahn me engieng en Koht oh sapwellime kadeik pwung pahn sansalda .
44014019	Violence	Pil mie ekei mehn Suhs me kohdo sang Andiok en Pisidia oh pil sang Aikoniomw . Irail pwukat eri kalowehdi pokono ong arail pali ; re kate Pohl oh wurahdekieisang nan kahnimwo wurahdekieilahng liki . Irail ahpw kihkiong me e melahr .
43013021	Description	Ni Sises eh ketin mahsaniher mepwukat , e ahpw pil kupwurohla , oh mahsanihada , “ I ndaiong kumwail ni mehlel : emen sang nanpwungamwail pahn pangiehla . ”
48003022	Faith	Ahpw Pwuhk Sarawi mahsanih me sampah pwon mihmiher pahn manaman en dihp , pwe irail kan me pwoson en ale kapaipen inowo me Koht kin ketikihong pwehki pwoson Krais .
66011007	Violence	Ni ara kanekehla ara kadehde , mahn kamasepwehko me pwarada sang nan pwoahr loalo me soh kapi , pahn peiong ira . Oh e pahn kaloweirahdi oh kemeirahla .
58003014	Faith	Pwe kitail koaros wialahr iengen Krais , ma kitail kin tengetengte lel ni imwi nan koapworopwor me kitail ahneki sang nin tapio .
45008010	Faith	A ma Krais kin ketiket loalamwail , mehnda ma paliwaramwail pahn mehla pwehki dihp , ahpw Ngehno iei mourimwail pwehki amwail pwunglahr rehn Koht .
44007052	Sin	Mie emen soukohp me samamwail kahlap ako sohte kin kaloke ? Pwe re kemelahr sapwellimen Koht meninkeder kan me pakairkihdo duwen ketidohn sapwellime Ladu sarawi mahsie . A met kumwail ahpw pangala oh kemehla .
48005021	Sin	peirin , sakaula , oh soahng teikan me duwehte mepwukat . I ndaiong kumwail met duwehte ei ndaiongkumwailehr mahs : irail kan me kin wia soahng pwukat sohte pahn iang sohsohki Wehin Koht .
43012036	Faith	Kumwail eri pwoson maraino ni eh mihmi rehmwail , pwe kumwail en kak wiahla aramas en maraino . ” Seupwoson en mehn Suhs ako Mwurin Sises eh mahsanih mepwukat , e ahpw ketila oh karirihala pein ih sang irail .
58003002	Faith	Pwe e inenen loalopwoat ong Koht , me ketin pilada pwe en ketin wia doadoahk wet , duwehte Moses me loalopwoat ong eh doadoahk ong sapwellimen Koht kadaudok pilipilo .
56003006	Grace	Koht ketin kapwilodohng pohtail reken sapwellime Ngehn Sarawi sang rehn Sises Krais atail Sounkomour ,
44004036	Description	Eri , ih duwen me Sosep wiahier , mehn Lipai men me ipwidier Saiprus , me wahnpoaron ako kahdaneki Parnapas ( me wehwehki “ Me kin koangngoange ” ) ,
48006009	Recommendation	Eri , kitail dehr pwangahki atail wiewia mwahu kan ; pwe ma kitail sohte pahn pwangahkihda , ahnsou pahn leledo kitail ahpw pahn dolung .
48002019	Faith	Eri , nin duwen Kosonnedo , ngehi mehla men — pein Kosonnedo kemeielahr — pwe I en kak momourki Koht . I iangehr Krais pwoula ni sapwellime lohpwuwo ,
66011001	Recommendation	Eri , kisin lepin tuhke kis , mehnsohng , duwehte sokon pwoat , ahpw kohieng ie , oh mahsen ehu pil wiawihong ie , me mahsanih , “ Uhda oh sohngedi tehnpas en Koht oh pei sarawien , ke ahpw wadekada tohtohn aramas akan me wiewia kaudok nan tehnpasen .
66014004	Description	Eri , iei irail ko me dadaurete nan arail mwakelekel , sohte mwahn saminkihla lih ; re meipwon . Re kin idawehn Sihmpwulo wasa koaros me e pahn kin ketila ie ; re kamaiaudahsangehr rehn aramas teikan oh iei irail me tepin meirongalahr ong Koht oh Sihmpwulo .
66009007	Description	Mwomwen loukost ko likamwete oahs ekei me onopadahng mahwen . Pohn moangarail mie mehkot me likamwete nihn kohl kei , oh masarail ko duwehte mesen aramas .
60002016	Recommendation	Kumwail en kin mour saledek ; ahpw kumwail dehpa kin doadoahngki amwail saledek pwehn wia mehn pwaindi mehkot suwed , ahpw kumwail en kin momour nin duwen lidun Koht kei .
54004010	Faith	Eri , ihme kahrehda kitail kin nantihong oh doadoahk laudki pwe kitail kin koapworopworki Koht ieias me iei Sounkomour en aramas koaros , ahpw mehlel en irail kan me kin pwoson .
58010029	Sin	Eri , dahme kumwail lemelemehiong aramas me kin mwamwahliki Sapwellimen Koht Iehroso ? Me kin kasaminehla ntahn sapwellimen Koht inou lap kapw me e mwakelekelkilahr ? Me kin lahlahwe Ngehn me kalahngan ? Ia uwen kalokolok laud me e pahn warohng ale !
43020021	Grace	Sises ahpw pil pwurehng mahsanihong irail , “ Kumwail popohl ! ” Duwen Sahm eh ketin kadariehdo , ih duwen ei pahn kadarkumwailwei . ”
65001016	Sin	Aramas pwukat kin lipahned oh kaulime meteikan ahnsou koaros ; re kin kapwaiada ar ineng suwed kan ; re kin aklapalapki pein ihr , re kin natih meteikan pwe re en alehki me konehng irail .
66006015	Description	Oh nanmwarkien sampah kan , kaun akan , oh lapalap akan , me kepwehpwe oh me manaman akan oh pil aramas teikan koaros , lidu oh maiauda kan , re rukula nan pwoaren paip oh pahn paip akan pohn nahna kan .
66021008	Sin	A me masepwehk kan , me kahmahmkihla ar pwoson , me loallap akan , me kamaramas akan , me kamwahl kan , sounwunahni kan , oh me kin pwongih dikedik en eni kan , oh me likamw koaros — dewen irail pwukat , iei leh me kin lullulki kisiniei oh suwepel , me iei keriaun mehla . ”
44022016	Recommendation	Eri met , dahme ke awiawih ? Uhda oh papidaisla pwe dipomw kan en wideudsang ni omw pahn likweriong mware . ’
66009008	Description	Wunarail duwehte pitenmoangen lih , oh ngirail kan duwehte ngihn laion .
55002024	Recommendation	Ladun Kaun-o men en dehr akamai . E pahn kin kadek ong aramas koaros , sounpadahk mwahu oh kanengamah men ,
51002005	Faith	Pwe I kin ieiang kumwail ni pali ngehn , mehnda ma I sohte kin mihmi rehmwail ni paliwar ; oh I perenki ei rong duwen amwail tengeteng oh kehlail oh miniminpene ni amwail pwoson Krais .
60003012	Sin	Pwe silangin Kaun-o kin mahmahsanih me pwung kan , oh e kin karonge ar pekipek kan ahnsou koaros ; a e kin sohpeisang me kin wia me suwed . ”
53002013	Faith	Riat ko , se uhdahn pahn kapingkalahngankihong Koht ni ahnsou koaros pwehki kumwail me Kaun-o kin ketin loalloale . Pwe Koht ketin pilkumwailda pwe kumwail en wiahla mesenih me pahn mourkihla manaman en Ngehn Sarawi , oh pwehki amwail pwoson me mehlelo , pwe pein ih en sapwellimanikin kumwail .
66022011	Recommendation	Eri , me dipan akan en dadaurete nan diparail kan , oh me samin kan en wiewiahte ar samin ; oh me lelepek kan en dadaurete ar lelepek , oh mehmen me sarawi en dadaurete eh sarawi . ”
44002038	Faith	Piter ahpw sapengkin irail , “ Emenemen kumwail en koluhla oh wiliakapwala , oh pil papidaisla ni mwaren Sises Krais , pwe dipamwail kan en lapwada ; kumwail ahpw pahn ale Ngehn Sarawi , iei kalahngan ehu sang rehn Koht .
52005015	Recommendation	Kumwail mwasahn pwe emen dehr dupungkihong en emen eh suwed mehkot suwed , ahpw kumwail nantihong wia me mwahu nanpwungamwail oh pil ong aramas teikan koaros .
45001027	Sin	Pil duwehte ohl akan , re kin pwilikihdi arail inengieng lih , re ahpw kin pein kalel nanpwungarail . Ohl akan kin wiapene soahng kanamenek kan nanpwungarail ; oh ni imwilah re pahn ale kalokaparail me konehng arail wiewia suwed kan .
50002018	Recommendation	Pil duwehte kumwail , kumwail uhdahn pahn peren oh iang ie pereperen .
44003019	Recommendation	Eri , kumwail koluhla oh wiliakapwala oh wekiong Koht pwe en ketin kamwakeleweisang kumwail dipamwail kan ,
66021025	Description	Ewen kehl kan en kahnimw wet pahn kin langalang ahnsou koaros , e sohte pahn kin ritidi , pwehki sohte rotorot wasao .
43006054	Faith	Mehmen me kin tungoale udukei oh nim ntahi , iei ih me ahneki mour soutuk , oh I pahn komourada ni imwilahn rahn .
43019011	Sin	Sises ahpw ketin sapeng , mahsanih , “ Sohte mwahn omwi manaman pohi , ma e sohte mweiong komwi sang powe . Ihme kahrehda dipen ih me pangiedohng komwi me laudsang dipomwi . ”
59002017	Faith	Eri , ih duwen ni pwoson : ma pwosonte me mie , ahpw sohte iangahki wiewia , eri , met wehwehki me pwosono pwoson mehla ehu .
45008003	Sin	Me Kosonned en Moseso sohte kak wia , pwehki luwet en aramas , Koht ketin wiahda . E kin keriahla dihp rehn aramas ni eh ketin poaronehdo Sapwellime Iehros , me ketido ni mwomwen aramas dipan pwe en kasohrehla dihp .
60003014	Recommendation	Ahpw ma kumwail pahn kamakamki amwail wiewia pwung kan , meid pai kumwail ! Kumwail dehr masak aramas akan , oh pil dehr pwunodki mehkot .
51003021	Recommendation	Kumwail pahpa oh nohno kan , kumwail dehr kamwakara mwahl noumwail seri kan , pwe re dehr mworusala .
66018002	Sin	E ahpw ngihl laudida , patohwan , “ E ohlahr ! Papilon , kahnimw lapalapo , ohlahr ! E wialahr dewen ngehn suwed kan oh ngehn saut kan koaros , pesen menpihr samin oh suwed koaros .
62002022	Sin	Eri , ihs me kin likamw ? Iei ih , me kin koasoia me Sises kaidehn Krais . Aramas menet , iei imwintihtien Krais — pein ih sohte kin kamehlele Sahm oh Sapwellimeo .
46011027	Sin	Eri , mehmen me kin tungoale sapwellimen Kaun-o pilawa de iang nim sapwellime dahl en wain ni soangen tiahk ehu me sohte wauneki Kaun-o , e pahn dipada ong kahlep oh ntahn Kaun-o .
59002020	Faith	Pweipwei men kowe ! Ke men wehwehki duwen soh-katepen pwoson me wiewia sohte iang ?
43018003	Description	Sudas eri patohla nan mwetuwelo , ahpw kahre sounpei en Rom kei oh silepen Tehnpas Sarawio kei me pekedersang rehn samworo lapalap ako oh Parisi ko . Irail koaros wisik tehtehn pei , lamp oh ndil kei .
53003003	Grace	Ahpw Kaun-o me ketin loalopwoat . E pahn ketin kakehlaka oh nekinekidkumwailsang Aramas Suwedo .
44007021	Description	Eri , ni ahnsou me e lekdeksang nan imweo , nein Parao serepein men ahpw diarada oh apwalihada nin duwen uhdahn nah pwutak .
66008005	Description	Tohnlengo eri audehkihda deupen warpwohmwahwo kisiniei sang ni pei sarawio , e ahpw kesepwekehdiong pohn sampah . Eri , ni ahnsowohte nansapwe , ngirisek en ngihl tohto , lioal oh rerrer en sahpw ahpw wiawi .
66018003	Sin	Wehi koaros nimasangehr oh sakaukilahr eh wain — wain kehlail en eh tiahk suwed kan . Nanmwarki kan en sampah wiadahr kamwahl reh , oh sounnnet kan en sampah kepwehpwehkilahr eh mouren noahrok soh irepe . ”
44026021	Violence	Iei kahrepe wet me mehn Suhs akan kolkiniehdi nan Tehnpas Sarawio , oh song en kemeiehla .
55004004	Sin	Re pahn sohpeiweisang ni ar rongorong me mehlelo , oh mweidohng ar ahnsou poadopoad mwahl akan .
43006064	Faith	A ekei kumwail sohte pwoson . ” ( Pwe Sises ketin mwahngih sang nin tapio ihs rehrail me sohte kin pwoson , oh pil ihs ohlo me pahn pangala . )
43013026	Description	Sises ahpw ketin sapeng irail , mahsanih , “ I pahn kaduhwedi kisin pilawa kiset nan dahl wet , oh kihong ; iei ih aramaso . ” Eri , e ahpw ketikihda kisin pilawa kis oh kaduhwedi , ahpw ketikihong Sudas , nein Saimon Iskariot .
54006020	Recommendation	Eri , Timoty , kanakanahieng dahme kohieng uhk ni likilik pwe ke en apwahpwalih . Kalekeiukasang koasoi kan me kin uhwong Koht , oh akamai mwahl akan me ekei aramas kin kahdaneki “ Loalokong . ”
44017005	Violence	Ahpw irail mehn Suhs akan inenen peirinkihda oh kapokonepene ohl ekei me kin kohkohseli mwahl pohn ahl akan oh wiahkihda pwihnen moromor ehu . Irail eri kamwoarongehda tohn nan kahnimwo pwon , oh kohla ni imwen Seison , raparapahki Pohl oh Sailas pwe re en kahreirahdo rehn aramas akan .
62005016	Sin	Ma mehmen kilangada rie wiewia dihp ehu , me sohte pahn kahrehiong mehla , a en kapakapkihong Koht pwe en ketikihong mour . Met duwen irail me wiahda dihp me sohte pahn imwikihla mehla . Ahpw pil mie soangen dihp me kin imwikihla mehla ; eri , I sohte ndaiong kumwail en kapakapkihong Koht duwen soahng wet .
43013020	Faith	I ndaiong kumwail ni mehlel : me kin kasamwo mehmen me I kadarewei , ngehi me e kin kasamwo ; oh mehmen me kin kasamwo ie , iei ih me kin kasamwo ih me ketin kadariehdo . ”
58012028	Faith	Eri , kitail patohwan kapingkalahnganki atail aleier wehi ehu me sohte kak mwekidida . Kitail kapinga Koht oh pwongih ni wahu oh lemmwin , nin duwen me e pahn ketin kupwurperenki ;
44019013	Description	Eri , ekei mehn Suhs akan me kin seiseiloakseli oh kin kausasang ngehn saut akan , re pil song en doadoahngki mwaren Kaun Sises nin soangen doadoahk wet . Irail eri ndaiong ngehn saut akan , “ Ke uhdahn pahn pedoikihsang ni mwaren Sises me Pohl kin padapadahngki . ”
44015040	Grace	Pohl eri pilada Sailas oh mwesel ; me pwoson kan eri mweidirahla ni kalahngan en Koht .
63001008	Recommendation	Eri , kumwail kaleke pein kumwail , pwe kumwail dehr katihasang pai me kitail koadoahkihadahr , ahpw kumwail en ale ketingpamwail unsek .
66011006	Violence	Sounkadehde riemenet ahneki manaman en ritingedi pahnlahng pwe e dehr kin keteu nindokon ara kin kapakapahrengki mahsen en Koht . Ira pil ahneki manaman en kawekiong ni nta utuhnpihl kan ; oh pil manaman en kalokehki sampah soangen kalokolok koaros ni ahnsou koaros me ira inengieng .
44008021	Sin	Sohte pwaisomw de omw tungoal nan at doadoahk , pwehki omw mohngiong sohte pwung mwohn silangin Koht .
43017010	Faith	Mehkoaros me ei tungoal , iei sapwellimomwi ; oh mehkoaros me sapwellimomwi , iei pil ei tungoal ; oh ei lingan sansalkidahr irail .
45003012	Sin	Aramas koaros sohpeisangehr Koht ; irail koaros sapwungalahr ; sohte mehmen me kin wiahda mwahu , sohte mwahn mehmen .
50002003	Recommendation	Kumwail dehr wia mehkot sang ni amwail ineng en roporop ong pein kumwail de suwei mwahl ; ahpw kumwail mpahipene nanpwungamwail , oh dehr wiahki me kumwail mwahusang aramas teikan .
66001013	Description	a nanwerengen dewen lamp kohl isuh ko mehmen me uh wasao , likamw aramas emen , me likawih likou reirei lel ni aluweluwe kan , pirapirki kateng kohl ehu me tang nanmware iso .
66022003	Faith	Sohte mehkot me Koht ketin keriahla pahn dierek nan kahnimw wet . Mwoalen Koht , oh mwoalen Sihmpwulo , pahn mihmihte nan kahnimw wet , oh sapwellimen Koht ladu kan pahn kin pwongipwongih wasaht .
60004007	Recommendation	Eri , imwin mehkoaros kerendohr . Kumwail uhdahn pahn kaunda paliwaramwail kan oh mwasamwasahn pwe kumwail en kak kapakap .
44014026	Grace	oh sang wasao ira ahpw serek pwuralahng Andiok , wasa me tohn mwomwohdiso kasarawih ira ong kalahngan en Koht oh kasapwiliradahng doadoahk me ira kanekelahro .
46007028	Recommendation	Ahpw ma ohl kiripw men kowe , ke ahpw pwopwoudida , ke sohte wiahkihda dihp . Pil ma lih kiripw men mie , e ahpw pwopwoudida , e pil sohte wiahkihda dihp . Ahpw irail pwukat pahn kin diar apwal tohto nan mouren sampah ni arail pwopwoud ; oh I men soangen apwal pwukat en dehr lelohng kumwail .
49006012	Sin	Pwe kaidehk aramas ekei me kitail mahweniong , pwe ong manaman en ngehn suwed kan en pahnlahng oh ong kaun akan oh me lapalap akan me ahneki manaman , oh pil ong koht akan me kaunda dih rotorot wet .
59001005	Recommendation	Ma emen rehmwail anahne erpit , a en kapakap oh peki rehn Koht , oh Koht ahpw pahn ketikihong , pwe Koht me kupwursapan oh kalahngan ong aramas koaruhsie .
52005019	Recommendation	Kumwail dehr kakundi kisiniei en Ngehn Sarawi rehmwail ;
58009002	Description	Pwe impwal likou ehu me kin kokouda , maslikio adaneki Wasa Sarawi . Ih wasaht me dewen lamp ehu , tehpel , oh pilawahn meirong kan kin nekinek ie .
66003018	Recommendation	Eri , I kaweidkin uhk ke en pwain sang ie kohl me mwakelekelkidahr kisiniei , pwe ke en kepwehpwehla . Pil pwainda omw likou pwetepwet me ke pahn likawih pwe kanamenek en omw kilisou dehr sansalda . Pil pwainda kisin wini mehn kohieng ni mesomwen , pwe ke en kak kilangkihda wasa .
62005013	Faith	I ntingkiwohng kumwail met pwe kumwail en ese me kumwail kin ahneki mour soutuk , kumwail me pwoson mwaren Sapwellimen Koht Iehros .
43007018	Faith	Aramas emen me koasoakoasoia duwen pein ih kin songosong en ale wauwi . A mehmen me anahne wauneki me kadarodo ih , iei ih me mehlel oh pil sohte likamw kis mi reh .
47004007	Grace	Ahpw kiht me kin ahneki pai kesempwal wet , se rasehng sah pwehl kan me kopwukopw oh kehohla ; eri met pwe en kadehdehda duwen manaman lapalap eh uhdahn sapwellimen Koht , a kaidehk aht .
45012019	Recommendation	Eri , riei ko , kumwail dehr pein dupuk , ahpw kumwail mweidohng engieng en Koht en doadoahk . Pwe Pwuhk Sarawi mahsanih , “ Kaun-o ketin mahsanih , ngehi me pahn dupuk , ngehi me pahn ikih . ”
43008054	Faith	Sises ahpw ketin sapeng irail , mahsanih , “ Ma I pahn kawauwih pein ngehi , ei wahu pahn mwahl . Semei , iei ih me kin waunekin ie , iei ih me kumwail kin nda ih amwail Koht .
45014020	Recommendation	Kumwail dehr kauwehla dahme Koht ketin wiadahr pwehki kisin tungoal akan . Kitail kak tungoale kisin tungoal koaros , ahpw me sapwung tungoale mehkot me pahn kahrehiong riamwail souleng en pwupwudiong nan dihp .
43019040	Description	Ira eri ale kahlepen Sises oh kidimkipene likou linen kei , iangahki leh pwohmwahu ko , duwen tiahk en mehn Suhs ako , ni arail kin sarepedi me melahr akan .
58010034	Faith	Kumwail pil iang ale lokolok en me selidi kan ; oh ni ahnsou me amwail kepwe kan koaros pehdsang oh kulsang , kumwail kin kanengamah ni peren , pwehki amwail ese me kumwail pil ahneki soahng kei me mwahusang kowahlap , me pahn mihmihte kohkohlahte .
44013023	Grace	Eri , emen kisehn kadaudok en Depit , Sises , iei ih me Koht ketin kasapwiladahr pwe en Sounkomourpen mehn Israel , nin duwen me e ketin inoukidahr .
46002009	Faith	Ahpw duwen Pwuhk Sarawi eh mahsanih , “ Soahng kan me aramas saikinte kilang de rong , soahng kan me aramas saikinte lemehda en kak wiawi , iei me Koht ketin kaunopadahng irail kan me kin poakohng ih . ”
45008011	Grace	Ma Ngenen Koht , me ketin kaiasada Krais sang mehla , kin ketiket loalamwail , eri , ih me ketin kaiasada Krais sang mehla , pil pahn komourkihda paliwaramwail me kak mehla , Ngehno me kin ketiket loalamwail .
45008016	Faith	Ngenen Koht kin ketin ehuong ngenitail oh kadehdehda me kitail sapwellimen Koht seri .
48006007	Recommendation	Kumwail dehr pitih pein kumwail ; pwe sohte emen kak pitih Koht . Pwe mehkot me aramas pahn padokedi , ihme e pahn dolung .
45011022	Grace	Eri , ni soahng wet kitail kakehr wehwehki uwen sapwellimen Koht kupwur kadek , oh pil uwen sapwellime kadeik apwal . E kin ketin wia sapwellime kadeik apwal ong irail kan me sapwungalahr , ahpw kadek ong kumwail — ma kumwail pahn dadaurete sapwellime kupwur kadek . Pwe ma soh , kumwail pil pahn tipwasang .
59005007	Recommendation	Eri , riei ko , kumwail kanengamah lao Kaun-o ketido . Kumwail kilang duwen soumwet men eh kin kanengamah ni eh kin kasikasik wa kesempwal kan en eh mwaht , duwen eh kin kanengamah kasikasik keteu ni ahnsou kan .
55001016	Grace	Kaun-o en ketin kupwurkalahngan ong peneinei en Onesiporus , pwehki eh kin kaparaniehda pak tohto . E sohte namenengkihla ei mihmi nan imweteng ;
62002028	Faith	Ei , nei kompoakepahi ko , poadidiong ih , pwe kitail en uhdahn eimah ni eh pahn ketido , oh sohte pahn rukusang oh namenek mwowe ni Rahno .
48005016	Recommendation	Eri , met I men koasoia : kumwail weweidki Ngehno , oh dehr kin kapwaiada ahnepen aramas .
54001015	Grace	Eri , met koasoi mehlel pwoat , me kitail en ale unsek oh kamehlele : me Krais Sises ketido nin sampah pwe en komourala me dipan akan . I suwedsang irail koaros ;
49006010	Faith	Eri , kumwail kehlailkihda amwail miniminiong Kaun-o oh manaman en sapwellime roson .
46010012	Recommendation	Eri , mehmen me pepehm me e kesikesihnen teng , a en kanahieng pwe e de pwupwudi .
58010014	Grace	Eri , sang ni meirong wette , e ketin kaunsekalahr kohkohlahte irail ko me mwakelekelsangehr dihp .
43010031	Violence	Mehn Suhs ako eri pwurehng rik takai pwe re en katehki .
46011003	Description	Ahpw I men kumwail en dehdehkihla mwahu padahk wet : duwen Krais eh tapwin aramas koaros , duwen ohl pwopwoud eh moangen eh pwoud , oh duwen Koht eh tapwin Krais .
58011036	Violence	Ekei aleier lokolok kaweikek oh wowoki , oh ekei selidiong nan imweteng .
58006019	Faith	Koapworopwor wet me mihmi rehtail rasehng peipwung ehu nan kapehditail kan , me teng , kehlail , me poudeklahng nan tehnpas en nanleng nan mwoahl sarawio ,
49005011	Recommendation	Eri , kumwail dehr kin werekiong aramas akan me kin wiewia tiahk en rotorot , ahpw kumwail kapwung ong irail tiahk pwukat .
59004011	Recommendation	Riei ko , emen dehr kauwe emen . Me kin kauwe rie souleng , de kadeikada , kin kauwe Kosonnedo oh kadeikada . Ahpw ma ke kadeikada Kosonnedo , eri , ke solahr kin peikiong Kosonnedo .
66021021	Description	Ewen kehl eisek riauwo , iei menemen en pahsu me wia ; ehuehu ewen kehl ko wiawihdahsang ni menemen en pahsu ehute . Ahl en kahnimwo kohl me wia , lingan oh medendel duwehte kilahs .
58003006	Faith	Ahpw Krais me loalopwoat nin duwen sapwellimen Koht Iehros me kin pwukoahki sapwellimen Koht kadaudok pilipilo . Eri , kitail me sapwellimen Koht kadaudok pilipilo , ma kitail tengeteng ni kapehd kehlail oh koapworopworki en alehdi mour soutuk .
45012009	Recommendation	Eri , amwail limpoak en uhdahn mehlel . Kumwail tatki me suwed kan , oh tengeteng ni me mwahu kan .
66011013	Violence	Ni ahnsowohte sampah ahpw rerrada ; eisek kis ehun kahnimwo mwomwla , oh isikid uwen tohtohn aramas me mehkihla rerrero . A aramas ako me luhwe inenen masepwehkada kowahlap , re ahpw kapikapingahki roson en Koht nanleng .
48003020	Description	Eri , pwehki Koht eh wiewia kelehpw sapwellime doadoahk e sohte kin ketin anahne wiliepe .
43019010	Description	Pailet eri patohwanohng , “ Komw sohte men mahseniong ie ? Ia duwe , komw sohte mwahngih me mie ei manaman , manaman en kapitkomwihla , oh pil manaman en kalohpwuweikomwihla ? ”
44008032	Description	Iren Pwuhk Sarawi me ohlo wadewadek , iei met : “ E rasehng sihpw men me pakahrlahng en kamakamala , e rasehng sihmpwul me sohte kin weriwer ni ahnsou me wune kan pahn seiseisang . E sohte kin nda mehkot .
44013021	Description	Eri , re ahpw peki emen nanmwarki . Koht eri ketikihong irail Sohl , nein Kis , sang ni kadaudok en Pensamin , pwe en wia arail nanmwarki erein sounpar pahisek .
56001010	Sin	Pwe mie aramas tohto me kin pelianda oh pitiheki meteikan ar lokaia soh-katepe , ahpw mehlel irail kan me soulenglahr sang ni pelien lamalam en mehn Suhs akan .
44010012	Description	Nan tehio soangen mahn neh pahpwoat koaros mi loale , pil mahn kerep oh limwahdek kan oh menpihr lawalo kan .
43017022	Grace	I kihongirailehr linganohte me komw ketikihongieier , pwe irail en wiahkihla ehu , duwehte ata ketin wia ehu :
55001013	Faith	Eri , katengeiukediong ni mahsen mehlel kan me I padahkihonguhkehr , pwe en wiahla mehn kahlemengi ehu ong kowe pwe ke en idawehn . Oh pil katengeiukediong nan pwoson oh limpoak me kitail ahnekipene ni atail miniminiong Krais Sises .
43002006	Description	Eri , sah takai laud weneu mie wasao , mehn kamwakel nin duwen tiahk en palien lamalam en mehn Suhs ako , me audepahr mihmi nanpwungen kalon riesek de silihsek .
46015034	Recommendation	Kumwail pwurodohng nan amwail lamalam pwung kan oh katokihedi amwail wiewia sapwung kan . Pwe mie ekei rehmwail me sehse Koht ; I ndawohng kumwail mepwukat pwe kumwail en namenengkihda .
49004002	Recommendation	Ahnsou koaros kumwail kasalehda amwail mpahi , meleilei oh kanengamah . Kumwail kasalehda nanpwungamwail amwail limpoak ni amwail sohte pahn idingki meteikan en wia soangen mour me kumwail kin pwungki de men wia .
65001023	Recommendation	Kumwail doarehla ekei , oh serekiniraildo sang nan kisiniei . A ekei kumwail kasalehiong irail kalahngan ahpw ni amwail pahn masak irail , oh pil kadohwankumwailweisang ni ar likou kan , me saminkilahr ar dipen ineng suwed kan .
45008028	Grace	Pwe kitail ese me irail kan me poakohng Koht oh pil paekerohng nin duwen kupwure , re kin ale kamwahuparail sang reh ni soahng koaros .
45016019	Recommendation	Aramas koaros rongehr duwen amwail loalopwoat ongete Rongamwahwo , oh soahng wet kin kahrehiong ie ei kin perenkin kumwail . I men kumwail en loalokongki mehkan me mwahu , oh mwakelekel sang mehkan me suwed .
58009004	Description	Ih wasaht me pei sarawi kohlo mehn isik warpwohmwahu kin mie , iangahki Kohpwahn Inowo me kidikidkipene kohl wasa koaros . Nan kohpwao dahl kohl ehu kin mie audaud en manna , pil iangahki en Aaron eh sokon me teh kei poahnsda sang ie , oh pelien takai riapali me kosonned kan en inowo ntinting powe .
45003027	Faith	Eri , mie mehkot me kitail kak suweiki ? Pwe sohte ! Dahme kahrehda ? Pwehki atail kin kapwaiada Kosonnedo me kahrehda ? Soh , ahpw pwehki sang ni atail pwoson .
43014010	Faith	Pilip , ke sohte kamehlele me I kin mihmi rehn Sahm , oh Sahm kin ketiket rehi ? ” Sises pil mahsanihong sapwellime tohnpadahk ko , “ Mahsen kan me I padahkihongkumwailehr kaidehn pein ahi . A Sahmo me ketiket rehi , iei ih me ketin wiewia sapwellime doadoahk kan .
44016022	Violence	Pokono ahpw iang uhwong Pohl oh Sailas . Lapalap ako eri tehrasang en Pohl oh Sailas ara likou kan oh koasoanehdi pwe ira en wowoki .
43013034	Recommendation	I pahn kihong kumwail kosonned kapw ehu : kumwail en poakpene nanpwungamwail . Duwen ei poakohng kumwail , iei duwen kumwail en poakpene .
47005001	Grace	Pwe kitail ese me impwal wet me kitail kin mihmi loale — iei paliwar en sampah wet — ni eh pahn mwerpeseng , Koht pahn ketikihong kitail ihmw ehu nanleng pwe kitail en kin kousoan ie ; eri , dehu wet pein ih me ketin wiahda oh e pahn poatopoatete .
43012044	Faith	Sises eri kapitie laudida , mahsanih , “ Mehmen me pwoson ie , kaidehn ngehite me e pwoson , pwe e pil pwoson me ketin kadariehdo .
44009013	Description	Ananaias ahpw patohwan , “ Maing at Kaun , aramas tohto padahkihong ie duwen ohl menet , oh duwen soahng suwed koaros me e wiahiong sapwellimomwi aramas akan nan Serusalem .
55003002	Sin	Aramas pahn roporop ong pein irail , mehwo , aksuwei oh pohnmwahso ; re pahn kamwakara , re sohte pahn peikiong ar pahpa oh nohno kan , oh re sohte pahn kin kasapahlkalahnganki mehkot . Re sohte pahn poadidi ong palien lamalam ;
45005009	Grace	Pwehki eh pwoulahr , kitail pwunglahr rehn Koht met ; eri , e soh uhdahn pahn pil doareikitailla sang ni engieng en Koht ?
45014014	Sin	Ei miniminiong atail Kaun Sises kin kahrehiong ie I en ese me sohte mwahn mehkot mie me samin ; ahpw ma mehmen kin lemeleme me mehkot me samin , eri , mehkoto saminlahr reh .
54004006	Faith	Ma ke kihong riomw souleng kan peneu pwukat , ke pahn wia ladu mwahu men en Krais Sises , ni omw pein katungoalehki pali ngenomw mahsen kan en pwoson oh padahk mehlel me ke kin idawehn .
