62003016	Faith	Cristo , sünain naapajiraain nikii süpüla ouktaa saa'u saainjala wayuu , nii'iyatüin wamüin jamüinjatüin wakuaippa süpüla aijiraainjanain waya wapüshua . Je joolu'u , müleka shiimüinre alin wapüla wane wawala , anakaja müleka waapiraale wekii noo'opünaa .
43013001	Grace	Je so'u tü ka'i nekaainjatkat o'u na judíokana tü ekawaa kanüliakat Pascua , nütüjaa aa'ut Jesús sünain keraain nükalia süpüla o'unaa sa'akajee tü wayuukolüirua eemüin chi Nüshikai . Je saa'u alin ma'i nüpüla waneepia na anoujashiikana nünain , ayatshiija'a alin ma'i naya nüpüla pejepa nükalia süpüla ouktaa naa'ujee .
58003017	Sin	¿ Je jaralii na wayuu jashichika amüin chi Maleiwakai so'u tü pienchikat shikii juya ? Naya na eekai kaainjalain so'u tia , na ouktakana saaliijee naainjala cha'aya eepünaajanale naya waraittüin jalaalashiipa'a .
60001014	Recommendation	Joonoo jümaala sümaa nünüiki Maleiwa saa'u nüchooinapain jia . Nnojo jüshatüin tü jukuaippakat paala nnojolüiwa'aya jütüjaain saa'u nüchiki chi O'tte'erüikai , wanaa sümaa kaainjalapü'üin jia .
45011032	Grace	Otta wayuu süpüshua , saaliijee shiyouktüin nünüiki Maleiwakai , ayüülajünüsü nütüma süpüla saa'inrüinjatüin tü mojusü kee'ireekat ma'i saa'in . Je acheküsü amüliajünaa shia nütüma suulia amüloulii .
66006006	Description	Je pasanainjee nanain na pienchishii kato'uchiikana , taapüin wane pütchi müsü aka saa'in sünüiki wayuu sünain maa : “ Süka aliitpain jamü sainküin mma , eisalajüneesü tü seitakat je tü wiinokat . Kojutüitpa ma'i tü eküütkat süpüshua . Maa aka tü wanekat poote trigo , ketta'alaasü sümaa ni'yataainjut wane wayuu süpüla wane ka'i ” , malu'utsü tü pütchikat .
59004010	Recommendation	Shiimüin sünain kojuteenain jia nütüma Maleiwa müleka jüüjüüle jia nümüin .
44017031	Grace	Süka jamüin , Maleiwakai , ni'itaain wane ka'i nikeraajüinjatkat o'u sükuaippa tü wayuukalüirua süpüshua'a süka wane sükuaippa pansaasü . Nikeraajüinjatü nükajee wane wayuu ni'itaala süpüla . Nii'iyatüin sümüin wayuukat süpüshua'a , sükajee nüso'ire'erüin naa'in , sünain shiimain niain ni'itaalain ” .
43019002	Description	Shi'itaakalaka tü surulaatkalüirua wane kotse keimsesü saa'u nikii Jesús . Na'atakalaka wane ashe'inyüü anasü nünain , jepisiiyaa , maa aka saa'in nüshe'in wane aluwataai saa'u mma .
54005014	Recommendation	Mojusü ma'i taa'in sükajee eein wayuu oukta a'wayuuset eekat nayouktüin tü nüchekakat chi Maleiwakai napüleerua süpüla noushikajaain nüchiirua Satanás . Wane wayuu oukta a'wayuuset eekat nnojoyülüin aippiruain shikii juya suuyase , anasü saa'in tamüin müleka ka'wayuusere shia süpüla kachooinjatüin sümaa saa'inmajüinjatüin na süpüshi kepiakana sümaa . Müleka saa'inrüle tia , nnojoleerü mojuin nanüiki na manoujainsaliikana sümüin .
43014011	Faith	Anakaja jünoujüle tü tamakat jümüin sünain sa'aniraain takuaippa nümaa chi Tashikai je sünain sa'aniraain nukuaippa tamaa . Müleka isale shia jüchiki jünoujain , jünouja shia tamüin sünainjee ji'rüin tü kasa anasü taa'inrapü'ükat , tü nütüjakat apüleerua Maleiwa nümüiwa .
66020014	Violence	Je napüshuale'eya na e'itaanakana nütüma Maleiwa süpüla süsalaa naainjala , ojutünüshii naya sa'akamüin tü sikikat . Süchikijee tia , aja'ttüsü tü ouktaakat . Katateena naya nuulia Maleiwa sünain mülieenain süpüla ka'ikat süpüshua sa'aka tü sikikat ,
58009026	Description	Müleka kojuyatualeje naapajiraain nikii , ouktüshije nia wainmatua süchikijee sükumajünüin tü mmakat . Shiasa joolu'u mapainka pejepa sünain saja'lajaainjatüin tü ka'ikalüirua süpüshua , antüshi Jesús wwatua ne'e wa'akamüin süpüla motüinjatüin naa'in waainjala Maleiwa sünainjee aapajiraain nikii Jesús süpüla ouktüin waa'u . Shiairia ne'e , nnojoleechi aapajiraain nikii nüchikua .
44013018	Description	Mayaainje wainmain tü kasa mojusü noo'ulakakat nümüin chi Maleiwakai , ayatshia nia aa'inmajüin naya cha'aya sainküin tü isashiikat süpüla pienchi shikii juya .
46011033	Recommendation	Tawalayuwaa , jütüjaaitpa aa'u joolu'u : Wanaa sümaa juutkajaain sünain ekawaa süpüla sotüinjachin jaa'in chi Senyotkai , anakaja ja'atapajiraale .
66006012	Violence	Naakatawalaja'a joo wane shipekiakat chi Anneetchonkai . Eirakaashi joo taya nümüin . Akutkujaayaa müsü tü mmakat . Otta chi ka'ikai , epiyuushijaashi sümaa kojoin ma'i tü piyuushikat . Otta chi kashikai , eishojooshi maa aka saa'in wane isha .
58011035	Violence	Otta wane jieyuu sünainjee shiimüin nanoula nünain Maleiwa , aapünüshii na napüshikana namüin sümaa kataa o'u süchikijee o'utünaa aa'in . Oo'ulaka wane wayuukana , nnojoliishii taashin sütüma tü na'ünüükalüirua , süka nnojoliin noo'ulaweein suulia tü nanoujakat anain . Je süka masütaajuin naya sünain nanoula nünain chi Maleiwakai , ouktüshii naya sütüma a'yaatünaa natüma na na'ünüükana . Nnojotsü nayouktüin anoujaa , süka natüjaain saa'u sünain süso'iraainjatüin naa'in so'uweena wane ka'i sümaa alana'aleeinjatüin sünain anain nakuaippa süchikijee .
44016037	Violence	Je Pablo , nümakalaka namüin na pulusiiyakana : — Wayakana , wayuu romanoshii apashii . Na'yaajirüin waya su'upala wainma wayuu sümaa nnojoliin wekeraajünüin akuaippa palajana müleka kaainjalashiire waya . Je nekerotirüin waya sulu'u tü püreesaapülekat süchikijee . Je joolu'u , ¿ najütiree achikichii waya sümaa nnojolüin jaralüin atüjaain waa'u ? ¡ Nnojottaa süpüla tia ! ¡ Anashii müleka nantüle nayakana sünain ajütaa wachikü !
45013009	Recommendation	Müsü tü nuluwataakat anain Moisés : “ Ai jüpüla wayuu süpüshua maa aka alin pia püpülajiraa ” , müsü . Müleka juu'ulaküle tia , nnojoleerü jaa'inrüin tü kasa achiajaanakat oulia waya nütüma sünain müin mayaa : “ Nnojo püma'üjaain sümaa wayuu nnojotkat pu'wayuusein otta nnojoikai pu'wayuusein . Nnojo pu'utüin saa'in wayuu . Nnojo pu'luwajüin sükorolo wayuu . Nnojo kee'ireein paa'in naata kokoroloshi ” , müsü .
62003003	Faith	Je maa'ulu yaa , saa'u meenain aka waya naa'in Cristo so'uweena ka'ikat tia , anakaja joolu'u müleka woo'ulaale suulia tü yarüttakat atüma waa'in , maa aka Cristo wulein naa'in nu'upala Maleiwa .
45007022	Faith	Tacheküin taa'inreein tü kasa anasü nuluwataakat anain Maleiwa , süka shii'iranajaaitpain takuaippa nütüma .
50004004	Recommendation	Otta müshi'iya jiakana jüpüshua , saa'u sa'aniraaitpain jukuaippa nümaa chi Senyotkai , taso'ira aa'inchii jia süpüla talatüin ma'i jaa'in waneepia . Tamüshii paala jia jüchikua : Talata jümata jaa'in .
66001012	Description	Ojununtaashi joo taya süpüla tatüjaainjachin naa'u jaralin chi aashajaakai tamaa . Te'rakalaka akaratshisü rampara oorole'eya sütoutajee .
58003018	Sin	¿ Je jaralii na wayuu pansaakana amüin nünüiki Maleiwa sünain nnojoliinjanain nekerolüin sulu'u tü mma neemeraainjatkat alu'u nütüma ? Naya na moonooinkana sümaa tü nuluwataakat anain .
43010008	Sin	Tü wayuu antakalüirua tapülapünaa , na aküjakana alawaa , müshii aka saa'in ka'ruwaralii napüshua . Je tü anneetkalüirua , nnojotsü shiyaawatüin aa'u nanüiki .
60002018	Recommendation	Otta jia piuunakana , anakaja müleka jüüjüüle jia nümüin chi jülaamainkai . Kojutu jütüma eekai jashichin jümüin maa aka eekai anamiain .
44006013	Description	Nantitkalaka wane wayuuiruaya mojuyaakat o'upala naashin , nünüikü Esteban . Müshii naya : — Wayuukai chii , meemerüinsai sünain mojuu anüikü süliajatü tü miichi akataluushikat nütüma Maleiwa süpüla a'waajiaa nia otta süliajatü tü nuluwataakat anain Maleiwa , tü nüshajakat paala Moisés sümüin wayuu .
47005018	Faith	Je chi ee'iratakai wakuaippa , nia Maleiwa . Anajiraainapa waya nümaa sünainjee tü naa'inrakat Cristo sünain ouktüin nia waa'u . Je joolu'u , aneekünüshii waya anoujashiikana wapüshua nütüma chi Maleiwakai süpüla weme'ejüinjatüin saa'in wayuu shii'iree anajiraainjatüin shia nümaa . Waküjeerü nüchiki namüin sünain nülatirüin naainjala sünainjee tü naa'inrakat Cristo je sünain nücheküin süpüleerua anajiraainjanain naya nümaa .
59005010	Recommendation	Tawalayuwaa , wanaa sümaa tü müliaa ji'rakat , soto jaa'in nakuaippa na nünüikimaajanakana chi Maleiwakai paala sümaiwa . Mayaainje ne'rapü'üin namüliain sünainjee aküjaa nünüiki Maleiwa , ayatshi'iya sünain aküjaa süka nachecherüin naa'in .
44002021	Faith	Alu'usa chi eekai nüchuntüin akaalinjünaa tamüin , to'tte'ereechi ’ .
66007012	Faith	sünain maa nümüin : “ Wamaleiwasekalee , alana'aleeshija'a ma'i pia sünain anain . Wa'waajüin pia süka kekiin ma'i pia je süka pülashin ma'i pia . Waapüin pümüin analu'ut saa'u kojutüin pia watüma süpüla ka'ikat süpüshua . Amén , anashi wa'waajüle pia ” .
60003003	Recommendation	Tü kamalainkat namüin na ju'wayuusekana , nnojolüinjatü sükajeejatüin ja'anaain no'upala süka kuluulu eekai kojutüin ma'i , nnojolüinjatü sükajeejatüin ja'anaain che'esaa ooro je aüliijanaa eekai anain ma'i , je nnojolüinjatü sükajeejatüin anain ma'i ju'wala no'upalapünaa .
55001008	Faith	Je sükajee eein chi Naa'inkai Maleiwa pümaa , nnojo japülin pia süka aküjaa sümüin wayuu süchiki pünoula nünain chi Wasenyotsekai . Je nnojo japülin pia taka saa'u püreesain taya sulu'u tü kaatsetkat . Shia anaka alu'u müleka katsüinre paa'in nütüma süpüla puuntüinjatüin pülatirüin müliaa maa aka müliain taya saaliijee aküjaa nüchiki chi O'tte'erüikai .
43017019	Description	Je takatalaain pünainmüin süpüla jüüjüüin taya pümüin süpüla nakatannüinjanain pünainmüin na tekirajüinkanaya ” , nümakalaka Jesús nümüin Maleiwa sünain nüchuntüin naa'u na nikirajüinkana .
66003002	Recommendation	Nnojotsü jikeraajüin tü ji'yataainkat no'ulu'u chi Tamaleiwasekai . Ee jümata jaa'in sünain tü a'yatawaa e'itaanakat paala jümüin nütüma süpüla nnojolüin sümalajaain tü nüchekakat jüpüleerua .
66016004	Description	O'yototoojo'o joolu'u chi wane aapieeka'iya tü sulu'ukat tü iita najapulujutkat saa'u tü süchikalüirua je tü su'wüirakalüirua wüin . Ishalaa müsia tü wüinkat sütüma .
45005002	Faith	Sünainjee tü naa'inrakat Cristo , nii'iyatüin chi Maleiwakai na'anasia wamüin . Je maa'ulu yaa , kamalaintpa wamüin tü anajirawaakat nümaa . Je saa'u anajiraainapain waya nümaa , talatashaatasü ma'i waa'in saa'u nnojoliinapain katatüin waya suulia tü kasa anasü nüchekakat Maleiwa wapüleerua , süka watüjaain saa'u sünain wama'anainjatüin shia süpüshua so'uweena wane ka'i .
49005005	Sin	Nnojoleerü eein apashii wayuu eekai kaainjaralüin na'aka na aluwataainjanakana chaa iipünaa so'uweena tü ka'i nuluwataainjatkat o'u Cristo nümaa Maleiwakai . Nnojoleerü eein apashii wayuu eekai keejiain nümüin a'luwajirawaa akuaippaa sümaa wayuu jierü otta wane jierü nümaa wane toolo , chi aa'inrakai kasa yarüttüsü waneepia , chi kee'ireekai naa'in washirüü , otta chi kamaleiwaseyaashikai .
58011008	Faith	Otta paala sümaiwa Abraham , süka shiimüin nünoula nünain Maleiwa , naapaain nünüiki wanaa sümaa nüjütünüin nütüma sulu'ujee nuumain sulu'umüin wane mma naata aapünajatkat nümüin nütüma Maleiwa . Mayaasüje nnojolüin nütüjaain saa'u Abraham jalainjachin no'otüin , ayatshia o'unüin .
49005018	Recommendation	Nnojo jiperüin . Maa'inyüü tia . Shia anaka alu'u müleka jüüjüüle jia waneepia nümüin chi Naa'inkai Maleiwa süpüla jaa'inrüinjatüin tü nüchekakat chi Senyotkai jüpüleerua .
61002002	Sin	Wainmeerü tü wayuu oushikajaakat süchiirua tü kasa mojusü nekirajeetkat anain sümaa süshatüin sukuaippa tü kasa mojusü naa'inrakat . Je mojeerü sünüiki wayuu sümüin tü pütchi shiimüin nikirajapü'ükat anain Jesús sükajee tia .
49002018	Faith	Je nünainjee Cristo , jutatüitpa wapüleerua wanaawaa sünain antaa nümülatu'umüin chi Washikai Maleiwa nükajee chi Naa'inkai .
44021025	Recommendation	“ Noo'opünaa na anoujashii gentilekana , washajüitpa namüin tü paa'inwajiraakat anain waya sünain shiain naa'inrüinjatüin : maa aka nnojoliin neküinjanain shi'iruku mürüt eekai su'utuushin aa'in süpüla a'waajiaa su'uyaakua kasa amaleiwaseeyaasükat , nnojoliin neküinjanain süsha tü mürütkalüirua maa'aya aka shi'iruku mürüt eekai ouktüsüin sütüma aülawaa otta nnojoliinjanain na'luwajiraain nakuaippa sümaa wayuu jierü otta wane jierü nümaa wane toolo ” .
44005003	Sin	Je nümakalaka Pedro nümüin :
49004014	Recommendation	Je sükajee tia , nnojotsü jo'uweeinjatüin jaa'in , suulia joojüin süpüla e'ike'ennaa süka alawaa sütüma tü anoujayaasükalüirua .
46006009	Sin	Aashin jütüjaain saa'u tü wayuu kaainjaratkalüirua , müiria nnojolüin ekerolüin nüma'anamüin chi Maleiwakai eere nuluwataain . Nnojoleerü ekerolüin na wayuu eekai nu'luwajiraain nukuaippa sümaa wayuu jierü otta wane jierü nümaa wane toolo , je na wayuu kamaleiwaseyaashiikana , je na wayuu eekai nama'üjaain sümaa wayuu nnojotkat nu'wayuusein otta nnojoikai su'wayuusein , je na tooloyuu ama'üjiraakana sümaa tooloyuu .
58010025	Recommendation	Je anakaja müleka nnojoliire müin aka waya naa'in na wayuu akulajaakana aa'in sünain jutkatirawaa . Shia anaka alu'u müleka jutkatiraale waya süpüla ekirajirawaa süpüla wachecherüin waa'in sünain anoujaa . Anakaja wachiaajiraale waneepia , süka sülü'ülüin nükalia chi Senyotkai süpüla nüle'ejüinjachin nüchikua .
51003005	Sin	Je sükajee tia , juu'ulaa jümata suulia süpüshua tü kasa mojusü keejiapü'ükat paala jümüin , tü süchepchiakat atüma jia tü kaainjalaakat , maa aka a'luwajirawaa akuaippaa sümaa wayuu jierü otta wane jierü nümaa wane toolo , maa aka kee'ireein jaa'in tü mojusükat , je maa aka kachiiruaa aa'in washirüü sünain müin aka saa'in jümaleiwase shia .
52005008	Faith	Nnojoliishii müin aka waya naa'in na manoujainsaliikana sünain aa'inraa tü mojusükat , süka eein waa'in sünain sülü'ülüin nükalia chi Senyotkai . Anakaja joolu'u müleka ayatüle waya sünain laülaain waa'in . Je suulia wakanaju'ulaajüin sütüma tü mojusükat , anashii ayatüle waya sünain katsüin waa'in sünain anoujaa je sünain aijiraain wapüla wapüshua . Je anashii wachecherüle waa'in sünain anoujaa süka watüjaain saa'u sünain wo'tte'ennüinapain nütüma chi Senyotkai .
55001007	Grace	Je chi Naa'inkai Maleiwa , nnojoishi aapuushin wamüin süpüla weimolojooinjanain seema wayuu , alu'ujasa süpüla katsüinjatüin waa'in je süpüla aijiraainjanain wapüla je süpüla laülaainjatüin waa'in .
62002004	Sin	Otta chi wayuu eekai “ Te'raajüin Maleiwa ” makai sümaa niyouktajüin tü nuluwataakat anain nia , alawaa ne'e tü nünüikikat .
50002002	Faith	Je joolu'u , süpüla koo'omüinjatüin tü talataa eekat tama'ana , tachuntüin joolu'u jümüin süka süpüshua taa'in süpüla paa'inwainjanain jia otta müsia süpüla aijiraainjanain jia jüpüla sünain ji'yataain nümüin chi Senyotkai .
43007030	Description	Narütkaakalaka joolu'u wane laülaayuu judíokana nünainmüin Jesús süpüla nata'ülüinjachin nia saaliijee tü nümakat sünain chajeejachin nüma'anajee Maleiwa . Mayaashiije nata'üleein nia , nnojoishi nountüin ne'itaain najapü nünain . Süka jamüin , nnojoliyülia kettaain nükalia Jesús süpüla ata'ünnaa .
54006018	Recommendation	Puluwataa naya sünain aa'inraa waneepia kasa anasü sümüin wayuu . Je püchiajaa naya suulia ji'iyee , süpüla asülajüliinjanain naya sümüin wayuu eekai müliain .
43018030	Description	Nasouktakalaka nümüin : — Müleka nnojoireje kaainjaralin nia , nnojoishije waapüin ekii pümüin — namakalaka nümüin .
45014006	Faith	Chi kojutkai atüma nakalia na judíokana , kojutüshi Maleiwakai nütüma sükajee tia . Maa'aya aka chi meküinkai asalaa , kojutüshi Maleiwakai nütüma sükajee tia sümaa naapüin analu'ut nümüin . Maa'aya aka chi ekakai eekai eein ne'e , kojutüshi Maleiwakai nütüma sükajee tia sümaa naapüin analu'ut nümüin .
45012012	Recommendation	Müleka ji'rüle müliaa saaliijee tü jünoulakat , anasü jüchecherüle jaa'in su'utpünaa . Jüchunta waneepia nümüin Maleiwa , sümaa talatüin ma'i jaa'in süma'inru'u ja'atapajüin tü naa'inrüinjatkat jümüin .
44024023	Description	Je nümakalaka Félix nümüin chi sülaülashikai surulaat atujeejachiikai sünain yalainjachi'inya paala Pablo süttüin atümaa , shiasa nuu'ulaanüin nümünüinjachin sünain aa'inraa tü kasa naa'inreekat otta jutatajatüin nükuaippa napüla na kasakana nünain .
46013007	Description	Chi wayuu eekai alin tapüla , ayateechia taa'inmajüin je tanoujeerü waneepia tü nüküjakat tamüin . Ja'itashi kaainjalain nia , nnojoleechi taleejüin , süka kee'ireein ma'i taa'in naa'inrüinjatüin tü anasükat nüchikua .
47004013	Faith	Soto jaa'in tü pütchi ashajünakat paala sümaiwa : “ Mayaainje taashajaain süchiki müliaa jümaa , ayatajachia taya sünain anoujaa sünain nünüiki Maleiwa waneepia ” . Aka'aya tayaka'iya , mayaasüje taashajaain jümaa süchiki tü müliaa te'rakat , nnojoleechi taya oo'ulaain suulia anoujaa nünain Cristo sütüma .
52005014	Recommendation	Tawalayuwaa , tamüshii jia süpüla jükaaliijainjanain na juwalayuukana sünain kamaneein jia namüin napüshua . Chi eekai shukulain , anakaja müleka jüchiajaale nia suulia . Je chi eekai japülin sünain a'yatawaa nümüin chi Maleiwakai , anakaja müleka jime'ejüle naa'in . Je chi eekai matsüin naa'in sünain anoujaa , anakaja müleka jüchecherüle naa'in .
66016010	Description	O'yototoojo'o joolu'u chi wane aapieeka'iya tü sulu'ukat tü iita najapulujutkat saa'u tü einasee eere nuluwataain chi wanülüükai . Epiyuushijaa müsia eere kepiain na a'waajakana nia . Je koo'omüinsü ma'i namüin na wayuukana müliaa .
48006016	Grace	Jia a'wanajaainapakana akuaippa nütüma Maleiwa , gentilekana oo'ulaka judíokana , saa'u jüüjüüin jia sümüin tü tekirajakat anain , achuntüshi joo taya nümüin Maleiwa süpüla nümüliajüinjanain jia je süpüla naapüinjatüin anaa jümüin .
44018025	Faith	E'ikuushi nia sünain tü wopu nünainjeejatkat chi Senyotkai . Aashajaashi nia sulu'u wane yaletaataa aa'in sünain ekirajaa sulu'u wane sükuaippa lotüsü ma'i süpüshua'a tü nütüjaakat aa'u noo'opünaa Jesús , mayaainje'e shiain ne'e nütüjaain aa'u , tü nikirajakat anain Juan wanaa sümaa nuwoutisaajüin wayuu süpüla ayaawajawaa suulia saainjala .
46010031	Recommendation	Wanaa sümaa jikaain , wanaa sümaa jüsaain , wanaa sümaa jaa'inrüin eekai eein , anakaja müleka jaa'inrüle shia süpüla kojutüinjachin waneepia chi Maleiwakai sütüma wayuu sünainjee tü kasa anasü jaa'inrakat .
62002027	Recommendation	Otta süka naapünüin chi Naa'inkai Maleiwa jümüin nütüma Cristo chi Nüchonkai Maleiwa , ee jümata jaa'in sünain ayatüinjanain jia sünain wanaawajiraain jaa'in nümaa . Chi Naa'inkai Maleiwa , müichia nnojolin o'unüin juulia . Waneepiashi nia sulu'u jaa'in süpüla nikirajüinjanain jia sünain tü pütchi shiimüinkat , tü nüchikimaajatkat Maleiwa . Nnojoleechi aküjain alawaa jümüin . Je süka jümaain nia waneepia , nnojotsü che'ojaain jikirajünüinjanain sütüma wayuu naatajatü .
59002026	Faith	Maa aka wane ouktüsü , watüjaa aa'ulu sünain nnojolüin katüin so'u süka nnojolüin sükutulaain sünain aa'inraa wane kasa . Akaajaa chi wayuu nnojotkai kasain anain apüla tü nünoulakat nu'upala Maleiwa , watüjaa aa'ulu sünain manoujain nia süka nnojolüin naa'inrüin tü kasa anasü nüchekakat chi Maleiwakai nüpüleerua .
44027035	Description	Je süchikijee nümüin tüü , naapaainjese'e wane pan sünain naapüin analu'ut nümüin Maleiwakai saa'u yala no'upala napüshua'ale'eya . Je sünain nüshataain shia , ekaaja'a nümüin .
44015020	Sin	Shieesü washajaka namüin sünain noo'ulaainjanain suulia ekaa eküülü eekai shikiirain tü a'waajaakat su'uyaakua kasa amaleiwaseeyaasükat , otta suulia a'luwajirawaa nakuaippa sümaa wayuu jierü otta wane jierü nümaa wane toolo , otta suulia ekaa süsha mürüt maa aka shi'iruku tü eekai ouktüsüin sütüma aülawaa sümaa mayu'lujuin süsha .
44023003	Sin	Je Pablo nümakalaka nümüin : — ¡ Ni'yaajaajeeria eimatapünaa pia Maleiwakai , wayuu piamakat o'upünaa ! Tamüsü pia süka yalain pia joyotüin süpüla pikeraajüinjatüin takuaippa , jaralüinjatüin shia , sükajee tü ni'itaakat Moisés wapüleerua soo'opünaa makat aka tüü . Je , ¿ jamakalaka joo pi'yaatitkalaka taya süka wane akuaippaa naata suulia tü e'itaanakat nütüma Moisés wapüleerua ?
45008001	Description	Chi wayuu eekai sa'aniraain nukuaippa nümaa Cristo Jesús , müichia nnojolin süsalain naainjala nütüma Maleiwa sümaa nnojolin nükatalüin nia nuulia .
52005009	Grace	Nnojoliishii waya e'itaanüin nütüma chi Maleiwakai süpüla süsalainjanain waya waainjala , alu'ujasa süpüla wo'tte'ennüinjanain sünainjee tü naa'inrakat chi Wasenyotsekai Jesucristo .
66020008	Violence	süpüla o'unaa sainküin mmakat süpüshua chamüinre'eya noumain Gog oo'ulaka Magog süpüla ni'ike'erüinjatüin tü wayuukolüirua süpüshua sümaa nükotchajirüinjatüin shia süpüla wane atkawaa . Watta ma'i saalii tü wayuukolüirua maatsü aka jasai sotpünaajatü palaa , isasü achikii shiyaawajünüin .
46006011	Grace	Shia tü naa'inrapü'ükat waneeirua ja'aka paalainka . Otta müshi'iya joolu'u jia , ala'ajaanüitpa jaainjala juulia , je akatannüinapa jia suulia nümüin chi Maleiwakai . Je anajiraainapa jia nümaa chi Maleiwakai nütüma chi Naa'inkai sünainjee tü naa'inrakat chi Senyotkai Jesucristo .
55001012	Faith	tü anuu te'rüin anainjee müliaa joolu'u . Otta mayaainje müliain taya yaa sulu'u tü kaatsetkat , nnojoishi taya japülin , süka te'raajüin Jesucristo chi te'itaakai anain taa'in . Tatüjaa aa'uchi nia sünain nainküin naa'inmajüin tü taa'inrakat nümüin suulia amülajüin ne'e shia . Naa'inmajüin shia süpüla tü ka'i wasouktüinjatkat o'u nümüin saa'u tü kasa waa'inrapü'ükat kataiwa'aya wo'u .
49006018	Faith	Anakaja müleka jüchecherüle jaa'in sünain achuntaa nümüin chi Maleiwakai süpüla naa'inmajüinjanain jia nüka chi Naa'inkai sünain süpüshua tü jaa'inrüinjatkat je sünain atkawaa nümaa Satanás . Je juchunta waneepia sa'wai je so'uka'i saa'u tü anoujasü nüchooinkolüirua Maleiwa .
52001001	Grace	chakana Tesalónica Tayakai Pablo , namaa na tawalayuukana Silas oo'ulaka Timoteo , tashajüin joolu'u jümüin jiakana anoujashiikana nünain chi Washikai Maleiwa otta chi Wasenyotsekai Jesucristo , jia chakana sulu'u tü outkajaaleekat cha'aya Tesalónica . Achuntüshii waya jaa'u nümüin chi Maleiwakai süpüla nii'iyatüinjachin na'anasia waneepia jümüin je süpüla naapüinjachin anaa jümüin .
50004005	Faith	Je sükajee jütüjaain saa'u sünain sülü'ülüin nükalia chi Senyotkai süpüla nüle'ejüin , anakaja müleka ayatüle jia sünain kamaneein sümüin wayuu süpüshua .
46011026	Faith	Wanaa sümaa jika'walin tü pankat , jüsa'walin tü asüüshikat , soteechi jaa'in chi Senyotkai sünain ouktüin nia jaa'u . Jaa'inreerü tüü waneepia süpülapünaa nüle'ejüin chi Senyotkai nüchikua .
59005015	Faith	Müleka nachuntüle , sünain kanoulain ma'i naa'in , aawalaajeechi nütüma Maleiwa chi ayuuishikai . Je müleka kaainjarale nia , alatinneerü tü naainjalakat nuulia nütüma .
55001003	Faith	Timoteo , achuntüshi taya nümüin chi Maleiwakai paa'u waneepia sa'wai je so'uka'i sünain taapüin analu'ut nümüin . Nia ta'yataaka amüin , maa aka naa'in na tatuushinuukana , sümaa tatüjaain saa'u tü taa'inrakat sünain anasüin nu'upala .
66006016	Description	Na'waatakalaka sümüin tü uuchikalüirua je sümüin tü ipakalüirua sünain namüin : “ Kasataalejese jujunnajaain waa'u süpüla junujulüin waya suulia we'nnajünüin nütüma chi joyotakai saa'u tü einaseekat je suulia süsalainjanain waya waainjala nütüma chi Anneetchonkai .
66002017	Description	“ Müleka kapürale jaa'in tanüiki , anasü jülüjüle jaa'in tü nümakat joolu'u chi Naa'inkai Maleiwa jümüin jia anoujashiikana sulu'u tü outkajaaleekalüirua süpüshua . Je chi eekai nükanajuuin chi Kama'üraikai nütüma , taapeerü nümüin süpüshi tü eküülü kanüliakat maná , tü anujunnakat paala sümaiwa . Je taapeerü nümüin wane ipachon kasuutat ashajünakat anain wane anüliee jeket atüjaanakat aa'u nütüma ne'e chi aapünakai amüin .
61002003	Sin	Nala ekirajüliikana sünain alawaa , saa'u kachiiruain naa'in washirüü , naküjeerü jümüin pütchi nale'eru'ujeejatü ne'e süpüla ne'ike'erüinjanain jia süka na'alain saa'u jükorolo . Otta saa'u shiimüin sünain kasalajaneerüin namüin naainjala nütüma Maleiwa , aja'ttinneena naya nütüma maalü .
53002011	Sin	Süka nayouktüin chi Maleiwakai , nuu'ulaainapa naya süpüla ayatüin sünain tü alawaakat .
45002024	Sin	Ashajünüsü jüchiki sulu'u tü karaloukta nüchikimaajatkat chi Maleiwakai , müsü yaa : “ Na gentilekana , mojutsai chi Maleiwakai natüma süka ne'rüin tü kasa mojusü naa'inrakat na judíokana no'upala ” .
55003008	Sin	Soto paa'in nachiki na ekirajüliikana sünain alawaa kanüliakana Janes oo'ulaka Jambres , na ayouktakana nünüiki Moisés paala sümaiwa . Na wayuu kaainjaraliikana taküjüinapakana achiki pümüin , müshii aka naa'in sünain nayouktüin tü shiimüinkat süka shiain jülüjüin naa'in tü kasa mojusükat waneepia . Otta ayouktüneena naya mapeena natüma na anoujashiikana ,
66003019	Recommendation	“ Tachiajaain jia joolu'u süka alin jia tapüla . Je napüshua na aikana tapüla , kalio'ushii tatüma . Je sükajee tia , anakaja jiyaawajaale suulia kaainjalaa süpüla ji'yataainjanain tamüin süka süpüshua jaa'in .
45005001	Faith	Saa'u anajiraainapain waya nümaa chi Maleiwakai sünainjee tü wanoulakat nünain , anaitpa joolu'u tü waa'inkat nu'upala nütüma chi Wasenyotsekai Jesucristo .
54004016	Recommendation	Ee paa'in sünain tü pukuaippakat suulia paa'inrajüin kasa mojusü je suulia pikirajüin sünain kasa naatajatü . Müleka püchecherüle paa'in sünain tüü , o'tte'enneena na aapajakana pünüiki . Je müshia piaka'iya , o'ttaweechi .
44026011	Violence	Wainmatua müliaatajüin naya tatüma sulu'upünaa süpüshua'a tü ekirajüleekat na judíokana shii'iree mojeein nanüikü nümüin Jesús sünain namüin : ‘ Nnojoishi niain chi Nüneekajalakai Maleiwa ’ . Üttüsü ma'i taa'in noo'omüinrua , ashutatataatshijese'e taya sulu'upünaa pueulo sainküin mma nnojotkat noumain na judíokana sünain olojoo nachiirua .
48005019	Sin	Atüjaana aa'ulu sütüma wayuu süpüshua tü naa'inrakat chi eekai kale'eru'uin süchiki kaainjalaa . Naa'inrüin tü mojusükat : maa aka a'luwajirawaa akuaippaa sümaa wayuu jierü otta wane jierü nümaa wane toolo ,
46003007	Grace	Anakaja müleka kojutüle jütüma chi Maleiwakai wouliale'eya wayakana , mayaainje tayain e'ikajaain nüchiki Cristo jümüin , je mayaainje niain ekirajüin Apolos jia . Anashi kojutüle jütüma chi Maleiwakai , süka niain lotüin atüma tü jünoulakat .
46001007	Faith	Je naapüin chi Naa'inkai Maleiwa jümüin wane'ewaire jukua tü atüjaakat süpüleerua a'yatawaa nümüin chi Maleiwakai süka süpüshua jaa'in süma'inru'u ja'atapüin nii'iyataainjachin wamüin wapüshua chi Wasenyotsekai Jesucristo .
66014002	Description	Taapakalaka joo wane ee'irajaa chajee iipünaajee müsü aka saa'in su'lotüin süchi eekai müle'oin , müsü aka saa'in sütürüla juya eekai emetuluin , müsü aka saa'in shi'ira wane “ arpairua ” atalejuushi .
44010043	Faith	Je napüshua'a na nünüikimaajanakana Maleiwakai , naküja achikichi paala Jesúskai chii , sünain moteerüin naa'in chi Maleiwakai nükajee , naainjala chira eekai nünoujain nünain ” .
45002007	Faith	Eesü wayuu eekai süchecherüin saa'in sünain aa'inraa tü anasükat sümüin wayuu . Kataiwa'aya no'u , a'waajünüshi chi Maleiwakai nütüma sümaa kojutüin nia nütüma , süka kee'ireein ma'i naa'in kateein no'u waneepia nümaa süchikijee ouktaa . So'u ka'ikat tia , aapüneerü nümüin nümawaa Maleiwa süpüla ka'ikat süpüshua .
66001004	Grace	Taya Juankai anülia , ashajüshi taya jümüin jiakana anoujashiikana nünain Jesucristo chakana sulu'u tü akaratshisükat outkajaalee sulu'u tü mmakat kanüliakat Asia . Achuntüshi taya jaa'u nümüin chi Maleiwakai süpüla nii'iyatüinjachin na'anasia waneepia jümüin je süpüla naapüinjachin anaa jümüin . Shiimüin sünain eein nia maa'ulu yaa , sünain eetüjülin nia nümaiwa , je sünain eeinjachin nia waneepia süpüla ka'ikat süpüshua . Je achuntüshi taya jaa'u nümüin chi Naa'inkai Maleiwa , chi eekai nümaa sümülatu'u tü niinasekat chakat iipünaa eere nuluwataain , chi eekai jüma'aya wane'ewaire jukua chaa sulu'u tü akaratshisükat outkajaalee .
44019004	Faith	Nümakalaka Pablo namüin : — Aa shiimain . Juan , nuwoutisaajüin wayuu süpüla ayaawajawaa suulia saainjala sümaa nümüin sümüin sünain sünoujainjatüin nünain chi eweeteechikai mapa nüchiiruajee . Sünain naashajaain nüchikü chi eweeteechikai nüchiiruajee , nia naashajaaka achikü Jesús . Niakalaka sünoujainjachin anain wayuu .
61002009	Violence	Saa'u no'tte'ennüinapain Noé oo'ulaka Lot nütüma Maleiwa , shiimüin sünain nuuntüin Maleiwa niyu'lüin waya sa'akajee oo'ulakünaa aa'in , waya aa'inrakana tü anasükat . Otta na kaainjaraliikana , shiimüin sotüinjatüin naa'in Maleiwa tü naainjalakat wane'ere'eya süntapa tü ka'i kasalajaneetkat o'u tü naainjalakat .
58011016	Grace	Tü naashajaakat achiki , shia wane noumain alana'aleekat sünain anain suulia tü kepiapü'ükat alu'u paala naya . Jülüjasü naa'in wane noumain jeket , tü chakat iipünaa nüma'ana Maleiwa . Je nikeraajüin tia noumainkat napüla süka nnojoliin japülin naya sünain niain Namaleiwasein .
54004007	Recommendation	Jalia pia suulia kapülain paa'in tü aküjalaa naatajatü aküjünakat sütüma wayuu mojutkat atüma Maleiwa , süka nnojolüin kasain saamüin namüin na anoujashiikana . Shia anaka alu'u müleka kachiiruale paa'in keisalaa sümüin pukuaippa nu'upala Maleiwa . Müinjachi aka pia naa'in wane wayuu ayoujiraai sünain niki'rajaain waneepia süpüla kalainjachin nia .
66020009	Violence	Nantapaatakalaka wattajee sü'ülümüin Jerusalén , tü pueulo aisükat nüpüla Maleiwa , eere kepiain na nüpüshikana . Pasanainsü tü pueulokat nachiki . Otta süpülapünaa nashutüin saa'u tü pueulokat , anta müsia wane siki chajee iipünaajee nütüma Maleiwa sünain saja'ttirüin naya .
44010048	Description	Nüjütakalaka naya süpüla woutiisainjanain saa'u nünülia Jesucristo . Shiasa'a süchikijee , nachuntakalaka nümüin Pedro süpüla makatüinjachin nia namaa süpüla kojuya ka'i .
45002019	Grace	Waya ekirajaka wayuu sünain tü shiimüinkat , je wakaaliijain na eekana nnojoliin natüjaain naa'u Maleiwa .
62002025	Grace	Jalia motojoyoo jaa'in sünain pansaain nünüiki Maleiwa jümüin süpüla nii'iratüinjatüin jaa'in süpüla eeinjanain jia nümaa weinshi .
59003017	Description	¿ Jameerü nukuaippa chi eekai kekiin nütüma chi Maleiwakai chakai iipünaa ? Wuleerü naa'in . Nnojoleechi a'ülüjiraain namaa na nuwalayuukana , anamieechi nia namüin , jüüjüüjeechi nia namüin . Amüliajeechi nia waneepia na eekai ni'rüin sünain müliaa . Naa'inreerü kasa anasü sümüin wayuu süpüshua . Nnojoleechi kachekala'atalin nia wayuu . Je nnojoleechi piamain o'upünaa .
43003035	Faith	Saa'u niain Cristo chi Nüchonkai Maleiwa , aishi ma'i nia nüpüla chi Nüshikai . Je laülaashi nia nütüma saa'u kasakat süpüshua .
61003009	Grace	Eesüja'a süpüla sümüin wane wayuu : “ Aawalaashi chi Maleiwakai suulia nikettaajüin tü nümakat sünain pansaain nünüiki ” . Tamüshii paala jia : Nnojoishi aawalaain nia suulia . Nnojoyü'iya eitaain Cristo süpüla süsalainjatüin saainjala wayuu , süka nücheküin Maleiwa süpüleerua shiyaawajaainjatüin wayuu süpüshua suulia saainjala . A'atapajüshi nia süka nnojolüin nücheküin süpüleerua eeinjatüin wayuu eekai amüloulin saaliijee manoujain .
46007007	Grace	Kasataalejese müin aka taa'in na anoujashiikana napüshua sünain nnojolüin kee'ireein naa'in ka'wayuusee . Otta tatüjaa aa'ulu sünain nnojoliin wanaawain wayakana anoujashiikana . Eeshii eekai e'itaanüin nütüma chi Maleiwakai süpüla müinjanain aka takuaippa . Oo'ulaka wane , nnojo .
46014001	Recommendation	je tü aapiraakat süka nünüiki chi Maleiwakai Tamüshii paala jia jüchikua : Tü alana'aleekat sulu'u anain süpüla jaa'inrüin , shia alii apüla wayuu . Je anakaja müleka shiale kee'ireein jaa'in aapünaa amüin atüjaa nütüma chi Naa'inkai Maleiwa . Je tü atüjaa wanaakat süpüla kee'ireein jaa'in , shieesü tü atüjaakat süpüleerua aapiraa wayuu süka nünüiki chi Maleiwakai .
47004006	Grace	Sükajee taapaaichipain Jesucristo , taküjeerü nüchiki chi Maleiwakai sümüin wayuu süpüshua sünain anashaatain ma'i nia . Otta chi Maleiwakai , nia ne'e nümüiwa nayaawataka atüma saa'u nüchiki chi O'tte'erüikai . Soto jaa'in tü nünüikikat Maleiwa ashajünakat paala : “ Anakaja müleka ja'yale tü ka'ikat ” , müshi . Maa aka ja'yain paala tü mmakat nütüma chi ka'ikai , akaajaa joolu'u tü shiimainkat sünain ja'yain nütüma chi Maleiwakai .
44018024	Description	Je su'unnaa ka'ikat tiairua , antüshi Éfesomüin wane wayuu judío kanüliashi Apolos . Je nia , wayuu cheje'ewai sulu'ujee tü pueulokat Alejandría . Wayuu nia atüjashi ma'i aashajawaa otta e'raajashantashi tü karaloukta nüchikimaajatkat Maleiwa .
58013012	Grace	Müsia aka nukuaippa Jesús sünain nu'utünüin aa'in cha'aya ka'yatalu'u suulia tü pueulokat , süpüla nüla'ajaainjatüin saainjala wayuu sükajee tü nüsha amülakat wanaa sümaa ouktüin nia .
56002015	Recommendation	Tito , pikirajüinjatü anain tü taküjaitpakat pümüin . Pütütüla naa'in sünain anoujaa na puwalayuukana . Je püchiajaa na eekai kaainjalain , süka laülaain pia naa'u . Je nnojoleechi kasajachin pümüin chi eekai pülayaain naa'in puulia .
62004009	Grace	¿ Jamüsü watüjaaka'a saa'u alin waya nüpüla Maleiwa ? Shia süka nuluwataain chi waneeshikai Nüchon yaa mmolu'umüin süpüla nii'iratüinjatüin waa'in süpüla eeinjanain waya nümaa chaa iipünaa .
43017024	Grace	“ Taataa , na wayuu e'itaanakana pütüma tajapulu'u , tacheküin napüleerua tamaainjanain naya chaa eere taya , süpüla ne'rüinjachin taya sünain anashaatain ma'i . Shiimüin sünain kojutüin ma'i taya pütüma süka alin taya püpüla sümaiwa paala nnojolüiwa'aya sükumajünüin tü kasakat süpüshua .
45003016	Sin	Eepünaale no'unüin , shi'rüin müliaa wayuu natüma . Namojujain sukuaippa wayuu .
58004014	Faith	Chi wanoujakai anain , nia Jesús chi Nüchonkai Maleiwa , chi sacerdote mülo'ushikai , anashaatakai ma'i , ekerolokai nünainmüin Maleiwa süpüla chain na'ato'u . Anashii müleka wachecherüle waa'in sünain tü wanoula waküjakat achiki sümüin wayuu , süka nüsouktüin Jesús waneepia waa'u nümüin Maleiwa .
61001017	Grace	Watüjaa aa'uchi sünain kojutüin nia nütüma Maleiwa wanaa sümaa tia , süka waapüin wane pütchi chejee eejee Maleiwa Pülashikai ma'i sünain müin : “ Anii chi Tachonkai aishikai tapüla . Talatüsü ma'i taa'in nümaa ” , müsü .
46012011	Description	Chi atüjakai atüma waya anoujashiikana wapüshua , nia chi Naa'inkai Maleiwa nümüiwa . Naapüin wamüin süka naa'in nümüiwa wane'ewaire wakua tü atüjaakat süpüla wa'yataain nümüin chi Maleiwakai .
66008012	Description	Je ni'yalajitpa joo wane aapieekai tü konneeta najapulu'usükat , nikuukalaka chi ka'ikai , chi kashikai , otta tü jolotsükalüirua süse'eru'uweematapünaa . Piyuushikalaka ma'i watta'ajee maalü sünainmüin kale'oweematüin ka'ikai . Je sa'wai , piyuushikalaka ma'i süse'eru'ujee aikat sünainmüinree eeiwa'aya aikat .
44018017	Violence	Nayasa'a napüshua'a na wayuu nnojoliikana judíoin , napashajaakalaka Sóstenes , wane laülaashi sulu'u tü ekirajüleekat . Natunain nia yala'aya nu'upala Galión otta nnojotsü kasajatüin nümüin Galión tü naa'inrakat nüka .
43010039	Violence	Nata'üleekalaka nachikua Jesús , akaisa isain nia noulia .
47004016	Faith	Süka wainmain tü anoujasükalüirua sainküin mmakat süpüshua , nnojoleechi taya oo'ulaain suulia a'yatawaa nümüin chi Senyotkai . Ja'itairü ashakajüin sütsüin te'iruku , shieerü koo'omüinka tamüin sütsüin taa'in , süka eein chi Maleiwakai tamaa .
43012003	Description	Shiasa María , shi'yotokalaka wane shiatapünaa maraaja “ perfume ” kojutüsü ma'i kanüliasü “ nardo ” saa'u nuu'ui Jesús süpüla shii'iyatüin nujut nümüin sümaa süla'ajaain shia süka su'wala . Jemetuuikalaka ma'i tü paükat sütüma eejanale naya .
58011009	Faith	Je nüntapa sulu'umüin tia mmakat , kepiashi nia sulu'u maa aka wayuu naatajatü , mayaainje pansaain nünüiki Maleiwa sünain saapünüinjatüin tü mmakat nümüin . Süka kanoulain nia , talatüsü naa'in sünain kepiayaain kuluulu ne'e , süka nütüjaain naa'u chi Maleiwakai sünain nükumajüinjatüin nüpüla wane pueulo kepiainjachikat alu'u nia cha'aya iipünaa nümaa , wane pueulo matüjainsat ojuttaa . Akaajaa ne'e Isaac oo'ulaka Jacob , kepiayaashii kuluulu , mayaasüje pansaain nünüiki chi Maleiwakai sünain saapünajatüin tü mmakat namüin .
50003017	Recommendation	Tawalayuwaa , soto jaa'in nakuaippa na wayuu aa'inrakana tü wekirajapü'ükat anain wanaa sümaa chajanain waya jümaa . Je joolu'u anakaja müleka jüshatüle wane'ewai jukua tü takuaippakat sünain aa'inraa tü nüchekakat chi Senyotkai tapüleerua .
48006002	Recommendation	Anakaja müleka jükaaliijiraale wane'ewai jukua su'unnaa tü müliaa ji'rakat , süpüla jikeraajüinjatüin tü nüchekakat Cristo jüpüleerua .
59002024	Faith	Jiyaawata aa'ulu joolu'u tü tamakat jümüin . Watüjaa aa'ulu müleka anajiraale nümaa Maleiwa wane wayuu sünainjee tü kasa anasü naa'inrakat , nnojotsü sünainjeejatüin ne'e tü nümakat sünain “ Anoujashi taya ” sünain nümüin .
45009014	Faith	¿ Jamüinjatü wanüiki shi'ipajee tüü ? “ Nnojotsü lotüin nukuaippa Maleiwa maka'a nüneekajüin wayuu ” , ¿ müinjana waya ? Nnojo .
45014001	Recommendation	Ashajüshi taya jümüin joolu'u nachiki na anoujashiikana eekai nnojoliyülüin nayaawatüin ma'i saa'u sukuaippa tü anoujaakat . Anakaja müleka kamaneere jia namüin sünain nnojoliin jü'ülüjaain namaa sünainjee tü nanoujakat anain , müleka lotüle shia , nnojottaale lotüin .
66012007	Violence	Je eesü wane atkawaa cha'aya iipünaa eere chi Maleiwakai . Chi aapiee müle'oshikai kanüliakai Miguel je na aapiee nümaajanakana nütüma Maleiwa , atkaashii naya nümaa chi kayuushikai je sümaa tü aapiee nümaajatkalüirua . Otta nayakana , eejiraashii naya nümaa Miguel .
49004026	Recommendation	Müleka jashichire jia nümüin wane juwala , juu'ulaa suulia jashiee süpülapünaa atunkaa suulia kaainjalajüin jia sulu'ujee nütüma Satanás chi sülaülakai yolujaa .
60003009	Recommendation	Nnojo kee'ireein jaa'in pasalawaa . Müleka e'rüire wayumüin wane wayuu jümüin , nnojotsü anain müleka e'rüliire wayumüin jia nümüin shii'iraka tia . Müleka mojule nünüiki wane wayuu jümüin , nnojotsü anain müleka mojule jünüiki ni'ipajee . Shia anaka alu'u müleka jüchuntüle nümüin Maleiwa naa'u chia wayuukai süpüla nii'iyatüinjatüin na'anasia nümüin . Soto jaa'in sünain neenaküin jia Maleiwa süpüla nii'iyatüinjatüin na'anasia jümüin jüpüshua'ale .
43008029	Grace	Otta chi Tashikai , chi kajünalakai taya , tamaashi waneepia . Nnojoishi nuu'ulaain taya tamüiwa , süka taa'inrüin weinshi tü kasa talatakat atüma naa'in — nümakalaka Jesús namüin .
49006014	Recommendation	Anakaja joonoole waneepia sümaa tü shiimainkat nüchikikat chi Maleiwakai süpüla yapainjanain jia süpüla atkawaa , maa aka na'atüin wane surulaat chaje'ewaikai Roma tü si'ira je tü she'in kachueerakat naa'into'upünaa suulia na'apüla'ü na nü'ünüükana .
66001020	Description	Taküjeerü joolu'u pümüin tü nnojotkat sütüjaain aa'u wayuu paala soo'opünaa kasain kayaawasein tü akaratshisü jolotsü pi'rakat sulu'u tü tajapü tekiakat je kasain kayaawasein tü akaratshisükat rampara : Tü akaratshisükat rampara , shiyaawase tü akaratshisükat outkajaalee . Je tü akaratshisükat jolotsü , nayaawase na akaratshishiikana aapiee aa'inmajakana tü anoujasükalüirua sulu'u tia outkajaaleekalüirua .
58002009	Grace	Mayaasüje nnojoyüliain suluwataain wayuu saa'u kasa süpüshua maa'ulu yaa , watüjaa aa'uchi Jesús sünain kojutuleeichipain nia noulialee na aapieekana nütüma Maleiwa saa'ujee naapajiraain nikii süpüla ouktaa , mayaashiije alanaain paala na aapieekana nuulia motso'o . Je süka ouktüin nia saa'u saainjala wayuu , nnojoleerü aapünüin shikii süpüla ouktaa , nümüliajeerü chi Maleiwakai .
50002013	Grace	Nia Maleiwa nümüiwa juuntakai atüma aa'inraa tü kasa anasü nüchekakat jüpüleerua , maa aka saa'in tü kee'ireekat jaa'in sünain tü talatakat atüma naa'in .
43015011	Grace	Taküjain jümüin tüü süpüla talatashaatainjatüin ma'i waneepia jaa'in tanainjee .
54001001	Description	Taya , Pablo , wane chi Aluwataaushikai nütüma Jesucristo chi wa'atapajakai , otta nütüma chi Maleiwa O'tte'erüikai waya ,
54002009	Recommendation	Otta müshi'iya na jieyuu a'waajakana chi Maleiwakai , tü anainjatkat atüma nayolojo su'upala wayuu , nnojolüinjatü sükajeejatüin na'anaain süka kuluulu kojutkat ma'i , nnojolüinjatü sükajeejatüin aa'inraa kasa sünain na'wala , je nnojolüinjatü sükajeejatüin na'anaain che'esaa je aüliijanaa eekai kojutüin ma'i . Tü e'nnajatkat nanain na jieyuukana , shiainjatü tü kamanewaakat sünain aa'inraa kasa anasü sümüin wayuu süpüshua .
43002015	Violence	Nükumajataalakalaka Jesús wane jiiku lakta süpüla niipiijüinjatüin na wayuukana napüshua oo'ulaka tü mürütkalüirua , paa'a je anneerü , sulu'ujee süpaatiase tü a'waajüleekat . Nu'walakajakalaka nanneetse na a'wanajüliikana neerü sümaa nujunaain tü nemeesainkat .
49002010	Grace	Aluwataanüshi Cristo Jesús wamüin nütüma chi Maleiwakai süpüla nu'tte'erüinjanain waya nükajee je süpüla nii'iratüinjatüin waa'in süpüla waa'inrüinjatüin tü anasükat , maa aka tü kee'ireetüjütkat naa'in paala sümaiwa süpüleerua waa'inrüin .
60004012	Recommendation	eekai müliain nünainjee Cristo Tatünajutumuyuwaa , jia aishiikana tapüla , nnojo jainkuuin aa'in sütüma tü müliaa miyo'u ji'rakat maa'ulu yaa sükajee juu'ulakünüin aa'in sütüma tü kasa mojusü naa'inrakat jümüin na wayuu e'rüliikana wayumüin jümüin . Je nnojo jümüin : “ ¿ Jamüshii waya makalaka su'ttaain wamüin tüü ? ” .
66019007	Recommendation	Anashi wa'waajüle nia süka süpüshua waa'in saa'u alana'aleeinya nia sünain pülashin . Je anakaja müleka talatüle waa'in , süka süntüitpain nükalia chi Anneetchonkai süpüla ka'wayuusein nia . Je tü nu'wayuuseinjatkat , yapasü süpüla nümaain shia .
49006017	Recommendation	Je maa aka na'atüin wane surulaat tü uwon kachueerakat sünain nikii süpüla atkawaa suulia sheewa'alaain , anakaja müleka ju'tte'ennüle jüpüshua nütüma Cristo süpüla jiyouktajatüin tü alawaa nüküjakat Satanás jümüin . Je maa aka najapulu'uin wane chajaruuta atkaaya , anakaja jaapaale nünüiki chi Maleiwakai akaaliijünakat aka jia nütüma chi Naa'inkai nuulia Satanás .
44007024	Violence	Je wanaa sümaa yaain nia na'aka , ni'rüin müliaatajüin wane no'uluku nayakana nütüma wane Egiptoje'ewai , nuwataakalaka naalin süpüla pasalaainjachin nia nütüma . Nu'utakalaka naa'in chi wayuukai nüsalajee .
53003013	Recommendation	Otta jiakana , tawalayuwaa , nnojo jukulajaain aa'in sünain jaa'inrüin tü kasa anasükat waneepia .
46016013	Faith	Otta jiakana jüpüshua , anakaja jülüjüle jaa'in tü ka'i niitaainjatkat o'u chi Senyotkai sünain jüchecherüin jaa'in sünain anoujaa tü shiimüinkat ekirajünakat anain jia . Nnojo mmolüin jia seema eekai shiyouktüin jünüiki , katsüin ma'i jaa'in .
44007043	Sin	Mataasükai shiakai jülü'üjaakuu jümüin tü miichi ju'waajiakat chi jümaleiwaseyaa kanüliakai Moloc otta nu'uyaakua chi jolotshi jümaleiwaseyaashikai , chi jolotshi kanüliakai Refán , na anaa jaainjüin süpüla ju'waajaa . Sünainjee tia , tajuittireena jia sulu'ujee juumain , je tajünaweena jia chejeeru'u sünain tü pueulokat Babilonia ’ , nümakalaka Maleiwakai namüin .
53002015	Recommendation	Je sükajee tia , tawalayuwaa , anakaja müleka katsüinre jaa'in sünain anoujaa süpüla jaa'inrüinjatüin tü wekirajapü'ükat anain jia , maa aka tü waküjakat oo'ulaka tü washajakat jümüin .
47005005	Grace	Chi Maleiwakai kakumalakai waya , nücheküin wapüleerua nülo'irüin wakuaippa . Je nuluwataain wamüin chi Naa'inkai süpüla eeinjachin nia wamaa süpüla watüjaain saa'u sünain shiimainyeerüin sünain naa'inrüinjatüin wamüin süpüshua tü nüküjakat achiki paala .
54002011	Recommendation	Je na jieyuukana , wanaa sümaa jutkatüin wayuu sulu'u tü outkajaaleekat süpüla ekirajünaa , anashii müleka eere naa'in süpüla naashajaala na laülaashiikana sümaa nnojolüin nasakiijain soo'opünaa tü ekirajünakat anain .
54005019	Recommendation	Müleka “ kaainjalashi chira laülaashikai ” , pümünüle sütüma waneesia wayuu ne'e , nnojotsü kasajatüinjatüin pümüin . Alu'usa müleka pümünüle natüma piamashii je apünüinshii wayuu eekai natüjaain naa'u chira laülaashikai , anakaja paapajüle nanüiki .
45016016	Recommendation	Anakaja jüsakiraale jüpüshua süka aijiraain jia jüpüla sünainjee anoujaa nünain Cristo . Je na anoujashiikana napüshua sulu'u tü outkajaaleekalüirua yaaya , nasaküin jia jüpüshua .
66018019	Description	Je nejiteerü mma nekiyuutajee shiyaawase mojuin ma'i naa'in sünain na'yalajüin sümaa maa : “ Aisha'ajaa , mülialeekalaja'a ma'i tü wayuukolüirua sulu'u tü pueulo kojutpü'ükat paala sütüma wayuu wainma , eere wantapü'üin sulu'u anua sümaa oikkaa korolo sümüin shii'iree washirüü . Kama'ajaataayai saja'lajaapa nawashirüin ” .
62003001	Grace	Mülo'ushaata ma'i tü waaliikat nüpüla chi Maleiwakai . “ Tachonnii jia ” , nümakalaka wamüin . Shiimüinpaja nüchooin waya . Oo'ulaka na manoujainsaliikana , süka mochoojüin no'u chi Maleiwakai , nnojotsü nayaawatüin aa'u sünain nüchooin waya .
60005005	Recommendation	Aka'aya jia jima'aliikana , anakaja müleka jüüjüüle jia namüin na wayuu laülaayuu wainma ouyasechiikana . Otta jia anoujashiikana jüpüshua , wanaa sümaa jükaaliijain na juwalayuukana , jalia jia suulia ju'waata'alaain sulu'u jukuaippa , süka wachiajaanüin suulia tia sulu'u tü ashajuushikat paala sünain müin mayaa : “ Aashichijaashi Maleiwa namüin na eekai yaletayaain naa'in sulu'u nakuaippa namüiwa , otta kamaneeshi nia namüin eekai nnojolüin pülain naa'in suulia wayuu ” .
45003004	Faith	Nnojo . Nnojoleerü amalajaain . Ayateeria naa'inrüin chi Maleiwakai tü nümakat . Ja'itairü aküjain alawaa wayuu süpüshua , pansaasü nünüiki chi Maleiwakai waneepia . Shia tü ashajünakat achiki paala sümaiwa . Müsü mayaa : “ Lotüsü nukuaippa chi Maleiwakai wanaa sümaa kasalajanain saainjala wayuu nütüma , süka pansaain waneepia nünüiki ” .
44009014	Violence	Je antüshi joolu'u nia yaamüin yaa sünain laülaashin natüma na laülaayuushiikana na'akajee na sacerdotekana süpüla nütaüjirüinjanain napüshua'ale'e na anoujakana pünain , süpüla nüpüreesajirüinjanain naya .
61002001	Sin	Otta sa'aka tü wayuukolüirua paalainka , eejana wane nünüikimaajanayaakana Maleiwa , na aküjapü'ükana alawaa . Eejeerü mapeena ja'aka jiakana wane ekirajülii eekai müin aka naya sünain aküjaa alawaa . Keme'erieerü ma'i nanüiki je nnojoleerü shiyaawatüin aa'u wayuu sünain shiain alawaain tü nekirajakat anain . Amalajaajeerü sünoula tü wayuu kapülakat aa'in nanüiki , süka nnojoleerüin lotüin tü nekirajeetkat anain noo'opünaa Cristo . Antaleejeena sünain ayüülajaa chi Senyotkai awalaajakai naainjala oo'ulaka nayoukteechi süpüla laülaainjachin nia naa'u . Kasalajana meeria namüin naainjala mapeena süpüla naja'ttinneenain nütüma .
43005018	Violence	Koo'omüinkalaka ma'i naashichin joolu'u na laülaashiikana saaliijee tü nümakat Jesús namüin . No'uteekalaka naa'in , nnojotsü sünainjeejatüin ne'e niiyajüin sükalio'u eemerawaa . No'utee aa'inchi nia sünainjee niain Maleiwa nüshin naashin je wanaawain nia nümaa naashin .
46011002	Faith	Talatüsü ma'i taa'in süka nnojolüin motüin jaa'in tü kasa anasü taa'inrapü'ükat ja'aka , je süka ayatüin jia sünain jünoujain tü shiimüinkat , tü nüchikikat chi O'tte'erüikai taküjapü'ükat jümüin .
44002025	Faith	Müsü'üsa nünüikü David noo'opünaa Jesús : ‘ Tatüjaa aa'uchi Maleiwakai sünain eein nia tamaa waneepia . Sünain eein nia ta'ato'u sünain asouktaa taa'u waneepia , nnojoleerü kasain ashapapatüin taa'in .
60001023	Grace	Tü pütchi joonookot amaa , shia tü nünüiki Maleiwa matüjüinkat aja'ttaa . Shiimüinsü tia pütchikat süpüla ka'ikat süpüshua . Je sükajee tia pütchikat , jeketüitpa jukuaippa nütüma Maleiwa , maa aka jemeikai jüchikua . Nüchooinapa joolu'u jia chi Maleiwa katakai o'u süpüla ka'ikat süpüshua , nnojoishi nüchooin jia ne'e wane jookai süpüla ouktaa .
59005016	Recommendation	Je sükajee tüü , anakaja müleka jüküjiraale süchiki tü jaainjalakat sümaa jüchuntiraain jaa'u nümüin Maleiwa . Anainjanakalaka na eekana ayuulin ja'aka . Shiimüin sünain naapeerüin chi Maleiwakai nanüiki na wayuu anajiraakana nümaa , je nücheküin süpüleerua naa'inrüin tü anasü nachuntakat nümüin .
43006047	Faith	“ Tamüsü paala jümüin tü shiimüinkat : Chi wayuu eekai ni'itaain naa'in sünain anoujaa tanain , ee'iranajaweerü naa'in süpüla eeinjachin nia nümaa Maleiwa süpüla ka'ikat süpüshua .
43014018	Grace	“ Nnojoleena makatüin jia jümüiwa sünain makaaliijuwaa tatüma . Ale'ejeechi taya jünainmüin .
45003002	Grace	Eesüja'aya anaka alu'u naya noulia na gentilekana , saa'u nayain aapünüin amüin palajana tü pütchi nünüikikat Maleiwa paala sümaiwa , je e'itaanüshii naya nütüma süpüla nekirajüinjatüin wayuu sünain tü pütchikat sainküin mmakat süpüshua .
49006005	Recommendation	Otta jia piuunakana , anashii müleka joonoole sümaa nanüiki na jülaamainkana sümaa kojutüinjanain naya jütüma . Nnojoishii naya kojutuyaainjanain ne'e . Shiimainjatü jütüma , sümaa joonooin sümaa nanüiki maa aka joonooin sümaa nünüiki Cristo .
45002004	Grace	Müshiija'a eera jia te'ipajee : “ Nnojoleechi aashichijaain chi Maleiwakai wamüin maalü saaliijee waainjala , je nnojoleena süsalain waya nütüma , süka anamiain ma'i nia sümüin wayuu ” . Tamüshii paala jia : E'rülii wayumüin ma'i jia nümüin Maleiwa . ¿ Jamüshii jia nnojoliika'a jiyaawatüin saa'u sünain anamiain nia jümüin shii'iree jiyaawajaainjanain suulia jaainjala ?
62005014	Faith	¿ Jamüinjatü wakuaippa sünain arütkawaa nümülatu'umüin chi Maleiwakai süpüla achuntaa nümüin ? Müleka wachuntüle nümüin tü nüchekakat wapüleerua , ja'itairü wachuntüin kasa eekai eein , watüjaa aa'ulu sünain naapüin wanüiki . Je süka watüjaain naa'u sünain naapüin wanüiki , watüjaa aa'uchi nia sünain naapeerüin tü kasa wachuntakat nümüin .
45015013	Faith	Je joolu'u , achuntüshi taya tachikua jaa'u jia anoujashiikana chakana Roma , süpüla nükaaliijainjanain jia chi Maleiwakai , achechetkai saa'in wayuu sünain anoujaa , sünain talatüinjatüin jaa'in wanaa sümaa ji'yataain nümüin , je süpüla naapüinjatüin wane anaa jümüin sükajee jünoujain nünain . Je süma'inru'u ja'atapajüin tü kasa anasü naa'inrüinjatkat jümüin , achechenneerü jaa'in waneepia sünain anoujaa nütüma chi Naa'inkai Maleiwa süka pülashin ma'i nia .
43019041	Description	Je sü'ütpa'a tü wutaikat eejachire nu'utünüin aa'in Jesús , eesü wane apain . Je sulu'u tü apainkat , eesü wane woowira akumajuushi sulu'u wane ipa miyo'u . Jeket akumajuushin . Me'itaajuyülia aamakaa sulu'u .
66019020	Violence	Otta chi amaajuchikai namaa na nusurulaatsekana , nata'ülakalaka chi wanülüü kasipalakai nikiinain nümaale'eya chi wanülüü e'ike'erüikai wayuu . Wanülüükai chii , nia chi aluwataanakai paala sünain aa'inraa wainma kasa , maa aka tü nütüjakat apüleerua Maleiwa nümüiwa , tü ni'ike'erakat aka tü wayuu e'itaanakalüirua anain nejeetse chi wanülüü kasipalakai nikiinain , tü a'waajakalüirua tü niyaakuakat . Naairua piamale , ajutünüshii naya sünain katüin no'u shirokumüin tü sikikat makat aka saa'in laa eekai sa'ajünüin alu'u “ azufre ” .
45012020	Recommendation	Je wane ashajuushikalia , müsü mayaa : “ Müleka aire jamü sümüin wane jü'ünüü , anakaja jikirüle shia . Je münyaasüle nia , anakaja jüsülajüle wüin nüsüin süpüla japülinjachin nia saaliijee tü mojusü naa'inrakat jüka ” .
51003016	Recommendation	Anakaja müleka jülüjüle jaa'in waneepia tü nikirajakat anain Cristo , süpüla jüüjüüinjanain jia sümüin süka süpüshua jaa'in . Saa'u kekiinapain jia sütüma , anakaja müleka jikirajiraale , je anashii sotojiraale jaa'in aapaa analu'ut nümüin chi Maleiwakai sümaa ee'irajaa süka süpüshua jaa'in . Ju'waaja nia süka jayeechi süpüshua , maa aka tü ee'irajuushi kanüliakat Salmos je maa aka tü wee'irajakat maa'ulu yaa sünain a'waajaa Maleiwa .
51003019	Recommendation	Aka'aya jiakana tooloyuukana , anakaja müleka aire jüpüla ju'wayuuse wane'ewa'ire jukua sümaa nnojoliin jashichin jia namüin .
54005016	Recommendation	Tamüshi paala pia tachikua : Wane wayuu anoujasü , anasü müleka saa'inmajüle tü süpüshikat eekai ouktüin a'wayuuset . Nnojotsü anain müleka süchuntüle namüin na anoujashiikana sulu'u tü outkajaaleekat süpüla nayainjanain aa'inmajüin tü süpüshikat . Naya e'itaanaka na süpüshikana süpüla nayainjanain aa'inmajüin shia . Na aa'inmajünüinjanakana natüma na anoujashiikana , nayainjana na eekana namüiwa'ain sünain makaaliijuuin naya .
62005011	Grace	Je nünüiki chi Maleiwakai sümüin wayuu süpüshua , müsü mayaa : “ Sünainjee tü naa'inrakat chi Tachonkai ouktaiwa'aya saa'u jaainjala , tee'irateerü jaa'in süpüla eeinjanain jia tamaa waneepia ” .
62005012	Faith	Chi wayuu eekai wanaawajiraain naa'in nümaa chi Nüchonkai Maleiwa , nütüjaweerü aa'u sünain shiimüin shii'iranajaain naa'in . Alu'ujasa chi eekai nnojolüin wanaawajiraain naa'in nümaa chi Nüchonkai Maleiwa , anashi niyaawatüle saa'u sünain mee'iranajaainyülüin naa'in . Maleeichija nnojolin eein nümaa chi Maleiwakai .
43008036	Grace	Müleka nujuittirüle jia chi Nüchonkai Maleiwa , shiimüin sünain taashiinapain jia . Nnojoliinapa jia müinya aka wane achepchiee . Müinapa aka wane achonlu .
49003013	Faith	Nnojo mojuin jaa'in taalin saa'u müliain taya jünainjee sulu'u tü kaatsetkat , süka tounteerüin takaalinjain jia sütüma tü alatakat tamüin .
45016018	Sin	Tü pütchi nalü'üjakat achiki jümüin , nnojoleerü kasain saamüin süpüla ji'yataainjanain nümüin chi Wasenyotsekai Jesucristo . Ekirajüshii naya shii'iree washireein ne'e . Je chi wayuu eekai jekechin sünain anoujaa nünain Cristo , nünoujeerü tü alawaakat aküjünakat nümüin , süka anain ma'i shia sünain keme'eriain .
45001029	Sin	Je saa'ujee tia , alana'aleesia saainjala wayuu maa'ulu yaa , sümaa mojulaain ma'i naya , maa aka kachiiruaa aa'in washirüü , je maa aka jülüjaa aa'in tü mojusükat waneepia . Achunjasü naa'in shii'iree o'utaa saa'in wayuu . Ashe'ejiraweeshii naya . Aküjashii naya alawaa . Kanainsü naa'in wayuu . Eperulajaashii naya .
55001014	Recommendation	Anakaja müleka paa'inmajüle tü pütchi shiimüin aapünakat pümüin suulia amülajüin ne'e shia . Chi akaaliijakai waya sünain waa'inmajüin tia pütchikat , nia chi Naa'inkai Maleiwa süka eein nia sulu'u waa'in .
48006008	Faith	Chi wayuu eekai ayatüin sünain kale'eru'uin süchiki kaainjalaa , oukteechi nia saaliijee tia . Otta chi aa'inrakai tü nüchekakat chi Naa'inkai Maleiwa , ee'iranajaaneerü naa'in nütüma süpüla eeinjachin nia nümaa Maleiwa süpüla ka'ikat süpüshua .
46010009	Recommendation	Je anakaja nnojorule woo'ulaküin naa'in chi Maleiwakai , maa aka tü naa'inrakat na watuushinuukana süpüla ouktüinjanain naya sütüma wüi saaliijee tia .
46013005	Recommendation	Nnojoleechi ji'iyein taya noulia , je nnojoleechi e'rülin wayumüin namüin . Nnojoleechi taya aashichijaain maalü namüin sümaa nnojolüin motüin taa'in süpüshua tü kasa mojusü naa'inrakat paala tamüin .
66009009	Description	Je naa'into'upünaa , eesü wane müsü aka saa'in kachueera naa'into'upünaakat wane surulaat . Je shipijana tü natünakat , müsü aka saa'in suu'uipsana'ira wainma ama eekai sajaralajüin ayat atkaaya .
43015022	Sin	“ Müleka nnojoireje tantüin na'akamüin na manoujainsaliikana sünain ekirajaa naya , nnojotsüje kasain kasalajanainjatüin namüin . Otta müsia saa'u tantüichipain na'akamüin , nnojotsü jamüinjatüin nanüiki .
51004005	Recommendation	Anakaja müleka kekiire jia sünain tü jaa'inrakat su'upala tü manoujainsatkalüirua , süpüla yapainjanain jia süpüla aküjaa nüchiki Cristo namüin .
45006006	Faith	Maa aka nüchitünüin Cristo sünain kuruusakat süpüla ouktaa , aka'aya tü wakuaippakat , achitünüsü süpüla ouktaa wanaa nümaa . Nnojoliinapa joolu'u süchepchiain waya kaainjalaa .
62003010	Sin	Tü nakuaippakat na nüchooinkana Maleiwa , wane'e sümüin suulia nakuaippa na nüpüshikana chi Yolujaakai . Chi wayuu nnojoikai aa'inrüin tü kasa anasü nikirajakat anain Cristo , sümaa maalin nüpüla na anoujashiikana , nnojoishi nüchoin Maleiwa nia .
45008007	Sin	Süka jamüin , chi jülüjakai aa'in waneepia kaainjalaa , nnojoishi oonooin sümaa tü nuluwataakat anain Maleiwa . Isasü nüchiki , süka nü'ürülaain nünain .
44002026	Faith	Müsüjase'e talatashantain taa'in . Nnojoleechi taya mmolüin seema tü ouktaakat
46010020	Sin	Soto jaa'in : chi asülajünakai amüin , nnojoishi niain chi Maleiwakai , shia kamüinka tü yolujaakalüirua . Mojuka'aka tamüin wanaawajiraainjatüin jaa'in sümaa tü yolujaakalüirua .
44013001	Description	sainküin mma sünain aküjaa nüchikü Cristo Je na'aka na anoujashiikana sulu'u tü outkajaaleekat cha'aya Antioquía , eejatü wayuuirua aapirülii wayuu süka nünüikü chi Maleiwakai otta wayuuirua ekirajülii wayuu sünain sükuaippainjatkat sünain anoujaa . Eejachi makai aka Bernabé , Simón chi Niger münakai , Lucio chi Cireneje'ewaikai , Manaén chi nümaajachikai Herodes tepichijaiwa'aya naya ( chi Herodes , sülaülashikai Galilea paala ) , otta wane eejachika nia Saulo .
49005006	Recommendation	Nnojo joonooin sümaa pütchi eekai eein ne'e suulia ji'ike'ennüin je suulia süsalajüin jia nütüma chi Maleiwakai wanaa namaa na moonooinkana sümaa nünüiki .
56001011	Sin	Mojusü ma'i tü naa'inrakat . Ekirajüshii naya sünain kasa eekai nnojolüin lotüin shii'iree washirüü . Je na kapülakana aa'in nanüiki , amalajaasü tü nanoulakat sütüma . Puu'ule'era naya suulia ekirajaa sünain alawaa .
43013011	Sin	Nümüsü Jesús tüü süka nütüjaatüjülüin aa'u jaralinjachin aapüin nikii .
43010001	Sin	Ayatshia aashajaain Jesús namüin na laülaayuu judíokana sünain nümüin namüin : “ Shiimüin tü tamakat jümüin : Chi wayuu oototkai shiinalu'upünaa sükulaatse anneerü , nnojoikai ekerolüin so'ulu'upünaa , ka'ruwarai .
61002015	Sin	Nayouktüin tü shiimain ekirajünakat anain naya , maa aka naa'in chi nünüikimaajachikai Maleiwa paala sümaiwa kanüliakai Balaam chi nüchonkai Beor , chi aa'inrakai kasa mojusü shii'iree walaain nümüin .
44014005	Violence	Nayasa'a joo na judíokana otta na gentilekana , pansaajiraasü nanüikü namaa na nalaülashiikana nikiye'eta Pablo nümaa Bernabé süpüla müliainjanain naya natüma otta na'ina'alüinjanain naya süka ipa .
43021017	Description	Apünüintuaichi joolu'u nüsakirüin Jesús : — Simónwaa , nüchonkai Jonás , ¿ aishi taya püpüla ? — nümakalaka nümüin . Mojukalaka ma'i naa'in Pedro süka “ ¿ Aishi taya püpüla ? ” nümüin apünüintua nümüin . Nüsouktakalaka Pedro : — Senyotkalee , pütüjaa aa'ulu kasakat süpüshua . Pütüjaa aa'uchi alin pia tapüla — nümakalaka Pedro nümüin Jesús . — Anakaja müleka pikirajüle tü anoujasükalüirua tanain — nümakalaka Jesús nümüin .
66021027	Sin	Nnojoleerü ekerotinnüin sulu'umüin tü pueulokat kasa eekai nülerajüin Maleiwa , maa aka na eekai naa'inrüin kasa mojusü sünain a'waajaa maleiwayaasü oo'ulaka eekai naküjain alawaa . Nayeena ekerotka namüiwa na wayuu ashajünakana anülia sulu'u nükaralouktase chi Anneetchonkai , tü kalu'ukot nanülia na wayuu ee'iranajaakana aa'in nütüma Maleiwa .
66017004	Sin	Je süshe'in tü jietkat , jepisiiyaa je ishosü . Kanainsü ooro , tu'uma oo'ulaka kaa'ürüi . Je yaa sajapulu'u , eesü wane iita oorole'eya , piratsü ma'i tü kasa mojusü saa'inrapü'ükat .
51003014	Recommendation	Müleka aijiraale jia jüpüla , alana'aleejeeria ma'i sünain anain shia suulia süpüshua tü kasa anasü jaa'inrakat , süka paa'inwajiraajeenain jia sünain anoujaa sütüma . Je talateerü naa'in chi Maleiwakai sütüma tia ,
43012023	Description	Shiasa nantapa nünainmüin Jesús na wayuukana , nümakalaka Jesús namüin oo'ulaka namüin na nikirajüinkana : — Tayakai , chi Shipayakai Wayuu , kettaasü takalia joolu'u süpüla nii'iyatüinjatüin Maleiwa sümüin wayuu tü kasa anashaatasü naa'inrüinjatkat taka .
45002022	Sin	Jia achiajaakana wayuu suulia ama'üjawaa sümaa wayuu nnojotkat su'wayuusein , ¿ jamaka'a jiakana jüma'üjaaka'a sümaa wayuu nnojotkat ju'wayuusein ? Jia alerajakana tü maleiwayaasükalüirua , ¿ jamaka'a ju'luwajaka'a tü nakorolokat ?
45007008	Sin	Je tatüjaapa saa'u sütüma tü nüshajakat Moisés sünain mojuin tü taa'inrakat , keejialeeitpa'aya tamüin suulia paalainka . Müleka nnojoruleje tachiajaanüin suulia aa'inraa tia , nnojotsüje alana'aleein ma'i keejiain tamüin .
44026017	Grace	Tayu'leechi pia suulia tü kasa eekai naa'inreein püka na judíokana otta noulia na gentilekanaya , na anaa tajütüinjachin anainmüin pia joolu'u .
56003003	Sin	Süpülapünaa wanoujain nünain Cristo , maa'inpü'ü aa'inchii waya sümaa moonooloin sümaa nünüiki Maleiwa süka wayouktapü'üin tü shiimüinkat . Saa'u süchepchiapü'üin waya kaainjalaa , kachunraliipü'üshii waya . Kanainpü'üsü waa'in wayuu je kanainpü'üshii waya saa'inya .
54005021	Recommendation	Timoteo , te'itaain joolu'u tü pütchikat püpüleerua no'upala chi Maleiwakai oo'ulaka Jesucristo oo'ulaka tü aapiee aneekajuushikalüirua : Paa'inra süpüshua'ale tü taluwataaitpakat anain pia sünain nnojolinjachin katata'awain saalii wayuu pütüma .
58010035	Recommendation	Anakaja joolu'u ayatüle jüchecherüin jaa'in sünain anoujaa sümaa nnojoliin mmolüin jia seema tü müliaa ji'rakat , süka shiimüin saapüneerüin jümüin sünainjee tü jünoulakat süpüshua tü kasa anasü nüküjakat achiki chi Maleiwakai .
46004002	Faith	Che'ojaasü tamüin taa'inrüin waneepia tü nuluwataakat anain taya chi Maleiwakai , maa aka na ajünalaakana wanaa tamaa .
44009043	Description	Makatüshi Pedro kojuya ka'i sulu'u Jope nipialu'u wane wayuu akuttiirajüi kanüliashi Simón .
46003016	Grace	Waya anoujashiikana sainküin mmakat süpüshua , aashin müin aka waya saa'in tü miichi a'waajüleekat chi Maleiwakai , süka yaain chi Naa'inkai sulu'u waa'in wane'ewaire wakua . Akatannüshii waya wapüshua nümüin chi Maleiwakai suulia waainjala . Je eere wane wayuu wakatajiraale tü wanoulakat nütüma , süsaleechi nia nütüma chi Maleiwakai saa'u tia .
58010019	Faith	Je joolu'u tawalayuwaa , sünainjee naapajiraain nikii Jesús süpüla ouktaa saa'u waainjala , taashishii waya süpüla arütkawaa nünainmüin Maleiwa süka jutatüitpain wapüleerua tü wopukot nüma'anamüin , maa aka jutatüin paala nüpüleerua chi sacerdote judíokai süpüla ekerolaa sulu'umüin tü paü shiinalu'usükat kanüliakat “ Nümülatu'u Maleiwa ” . Süttüsü paala woulia suulia warütkaain nüma'anamüin chi Maleiwakai , maa aka süttüin tü paü shiinalu'ujatkat suulia wayuu sütüma tü kuluulu sütaüjiakat . Otta müshia joolu'u , ouktüichipa Cristo süpüla wekerolüinjanain nünainmüin Maleiwa süpüla katüinjatüin wo'u .
43008021	Sin	tü nümakat Jesús namüin Süchikijee tia , aashajaashi Jesús nüchikua sümüin tü wayuukolüirua yaa sulu'u tü a'waajüleekat Maleiwa sünain nümüin mayaa : — O'uneechi taya juulia mapeena . Ja'itakaje jüchajaawalainje tachiki , nnojoleerü juuntüin o'unaa chaa eemüinjachire taya . Oukteena jia sümaa jaainjala — nümakalaka Jesús namüin .
51003012	Recommendation	Saa'u nüchooin jia Maleiwa , jia aishiikana nüpüla , sümaa aneekuushin nütüma süpüla jükatannüinjanain suulia jaainjala , anakaja müleka kachiiruale jaa'in tü nüchekakat jüpüleerua , maa aka kamaneein jia sümüin wayuu süpüshua , maa aka jümüliajüin eekai müliain , maa aka nnojolüin pülayaain jaa'in suulia wayuu je maa aka nnojolüin juu'ulaain suulia akaaliijaa shia mayaashiije nnojolüin jaa'a müin jümüin .
43012026	Faith	Chi wayuu eekai ni'yataweein tamüin , anashi müleka ni'itaale naa'in süpüla nünoujain tanain . Je anteechi nia cha'aya ee'ewaire taya sümaa kojuteechin nia nütüma chi Tashikai saa'u ni'yataain tamüin — nümakalaka Jesús namüin .
54003004	Description	Niainjachi chi eekai laülaain süpüleerua nüpüshi kepiakat nümaa . Je müleka kachonle nia , kojutüinjatü nünüiki sütüma nüchonnii .
52005011	Recommendation	Je joolu'u , süka watüjaain saa'u sünain eeinjanain waya wapüshua nümaa waneepia , anakaja müleka ayatüle jütütüjüin na juwalayuukana sünain anoujaa süpüla laülaajiraainjatüin jaa'in sünain anoujaa jüpüshua .
62003011	Recommendation	Otta jiakana , ¿ kasa aluwataanaka anain jia nütüma Maleiwa paala jikeroloiwa'aya sünain anoujaa nünain ? ¿ Kasasa joolu'u ekirajünaka anain jia nütüma ? Aluwataanüshii waya wapüshua waneepia sünain aijiraainjanain wapüla .
46007026	Recommendation	Saa'in tamüin , anakaja müleka ayatüle jia jümüiwa , süka wainmain tü müliaa we'rakat waya anoujashiikana maa'ulu yaa sainküin mmakat .
43003001	Description	Eeshi wane wayuu fariseo kanüliashi Nicodemo no'uluku na laülaashiikana na'aka na judíokana .
59002025	Description	Soto jaa'in süchiki Rahab tü wayuu maa'insatkat paala sümaiwa sünain anajiraain shia nümaa Maleiwa sünainjee tü kasa anasü saa'inrakat . Kamaneesü shia namüin na judío ajayajüshiikana sünain suunjulüin naya noulia na na'ünüükana sümaa shi'itaain naya sulu'u wane wopu wane sümüin .
54002015	Faith	Na jieyuukana eekai jemeyulüin sümaa jo'uu , acheküshii talatüin naa'in sünainjee . Je tü anasükat süpüla naa'inrüinjatüin na jieyuukana napüshua , shia ayatüin naya sünain anoujaa , sünain alin wayuu süpüshua napüla , sünain nakatalaain suulia kaainjalaa , je sünain naa'inrüin kasa anasü su'upala wayuu .
44013017	Grace	Chi Maleiwa Wamaleiwasekai wayakana nuu'uliwo'ukana Israel , nükatalüin na watuushinuukana nüpüla . Wattasü naalin otta kanüliashaatashii naya nütüma chaiwa'aya naya kepiain Egipto , tü mma naatakat koumainshi . Je mapa , niyu'lüin naya süka nüpülain sulu'ujee tia mmakat .
44015008	Grace	Chi Maleiwakai , atüjaakai saa'u saa'in wayuu , nütüjaa aa'uchii na gentilekana sünain nanoujainapain nünain . Müshijese'e naapüin chi Naa'inkai namüin maa akainka naapüin nia wamüin süpüla natüjaanüin aa'u sünain nüchekalain naya süpüla anoujaa nünain .
59002011	Sin	Soto jaa'in tü nuluwataakat anain sünain nümüin wamüin : “ Nnojo püma'üjaain sümaa wayuu nnojotkat pu'wayuusein otta nnojoikai pu'wayuusein ” , je “ Nnojo pu'utüin saa'in wayuu ” , makat . Ja'itairü nnojolüin püma'üjaain sümaa wayuu nnojotkat pu'wayuusein otta nnojoikai pu'wayuusein , müleka pu'utüle saa'in wayuu , kaainjalaichipa'aya ne'e pia nu'upala Maleiwa sükajee tia .
43010028	Grace	Ee'iranajaaitpa naa'in tatüma süpüla eeinjanain naya nümaa Maleiwa waneepia . Müina nnojoliin amüloulin naya . Je nnojotsü jaralüinjatüin asütüin naya tajapulu'ujee .
45016020	Grace	Achuntüshi joolu'u taya jaa'u nümüin chi Wasenyotsekai Jesús süpüla nii'iyatüin na'anasia jümüin . Je chi Maleiwa aapakai wane anaa jümüin , ayamüleechi Satanás nütüma süpüla malainjachin nia süpüla ja'atajawaa .
55003005	Sin	Piama akuaippachii naya sükajee nanoujayaain nünain Maleiwa sümaa nnojoliin noonooin sümaa nünüiki . Jalia pia noulia .
45012005	Description	Müsia wakuaippa waya anoujashiikana wapüshua nünain Cristo . Ja'itaina wainmain wayakana , wayajiraashii sünain tü wanoulakat . A'aniraasü wakuaippa nümaa Cristo süka niain wa'yataain amüin wane'ewaire wakua .
56003008	Faith	Tü taküjaitpakat pümüin , pütchi shiimüin . Je tacheküin süpüleerua püso'ijaain naa'in na anoujashiikana nünain Maleiwa sünain tü tekirajakat anain , süka anain ma'i shia . Müleka kachiiruale naa'in aa'inraa tü anasükat , katsüinjeerü tü nanoulakat .
59002023	Faith	Ekeraajüsü nütüma Abraham tü ashajuushikat paala sulu'u tü nüchikimaajatkat chi Maleiwakai : “ Nücheka achikit Maleiwa anajiraain Abraham nümaa sünainjee nünoujain nünüiki ” , müsü . Je süka shiimüin sünain nünoujain Abraham , aleewashi chi Maleiwakai nümaa .
59002001	Faith	Tawalayuwaa , jia anoujashiikana nünain chi Wasenyotsekai Jesucristo chi anashaatakai ma'i , anakaja müleka nnojoliire jia kachekalain su'utku wayuu .
45003013	Sin	E'rülii wayumüin ma'i na wayuukana napüshua sümaa na'ürülaain ma'i . Akülaashii alawaa , je ki'rashii ma'i sünain aashajawaa perulaa . Mülia aa'inrü wayuu sütüma nanüiki maa aka süchotokai maa'ala .
49005028	Recommendation	Otta jia tooloyuukana , anakaja müleka aire jüpüla ju'wayuuse wane'ewa'ire jukua , maa aka naa'in Cristo sünain alin nüpüla na anoujashiikana , je maa aka alin jia jüpülajiraa . Chi wayuu eekai alin nüpüla nu'wayuuse , aijiraashi nia nüpüla süka tia .
45009030	Faith	¿ Jamüinjatü wanüiki shi'ipajee tüü ? Na gentilekana , mayaainje nnojolüin kasajatüin paala namüin anainjanain naya no'ulu'u Maleiwa , anajiraainapa naya nümaa sünainjee nanoujain nünain Cristo .
54003009	Faith	Anakaja müleka ichere naya sünain tü shiimüin nii'iyatakat Maleiwa namüin süpüla natüjaainjatüin saa'u tü naa'inrakat nayakana sünain anasüin nu'upala Maleiwa .
54006002	Recommendation	Je na eekai süchepchiain wayuu anoujasü , nnojoliinjana oo'ulaain suulia kojutüin natüma saa'ujee nawalain nia . Shia anaka alu'u müleka tütüle ma'i naya sünain a'yatawaa nümüin sümaa alin nia napüla süka anoujashin chi na'yataakai amüin .
45003003	Faith	Je müleka eere napüshi na judíokana eekai manoulain , ¿ amalajaweerü saa'in jümüin tü naa'inrüinjatkat chi Maleiwakai sütüma ?
43019034	Violence	Otta müshia wane surulaat , nüsotüin naa'inpünaa Jesús süka wane kachueera kasa e'ichirü . Süparalakalaka yaawala nüsha sümaa sujuittüin wüin sümaa tü nüshakat .
43015012	Recommendation	“ Tü taluwataakat anain jia , shia tüü : Aijiraa jia jüpüla maa aka alin jia tapüla .
45006013	Recommendation	Nnojo jaapüin ji'iruku süpüla kaainjalaa , süpüla jaa'inrüinjatüin kasa mojusü süka . Nnojo motüin jaa'in sünain katüinapain jo'u nütüma Maleiwa . Shia anaka alu'u joolu'u jaapajiraale jukuaippa nümüin . Jaapa ji'iruku nümüin süpüla jaa'inrüinjatüin kasa anasü süka .
58010039	Faith	Wayakana , nnojoliishii wayain na oo'ulaakana suulia anoujaa süpüla amüloulii . Waya na wayuu achechetkana naa'in sünain anoujaa süpüla o'tte'ennaa nütüma .
45011026	Grace	Je süchikijee tia , ojuittinneena na judíokana wainma suulia kaainjalaa . Shia tü ashajünakat achiki paala sünain müin mayaa : “ Anteechi chi ojuittirüikai chajee Jerusalénjee nanainmüin na nuu'uliwo'ukana Jacob süpüla nükatalüinjanain naya suulia tü mojusükot . Je so'u ka'ikat tia , ekettaajeerü tü pütchi jeket te'itaakat süpüla talatirüinjatüin naainjala noulia ” .
52002015	Violence	Na judío laülaayuukana , no'utirüin naa'in chi Senyotkai Jesús , maa aka na natuushikana no'utira aa'inchii na nünüikimaajanakana Maleiwa paala sümaiwa . Je napüshi na judío laülaayuukana , nojuittirüin wayakana ja'akajee sulu'ujee Tesalónica suulia waküja'alajüin nüchiki Cristo jümüin cha'aya . Mojusü ma'i naa'in chi Maleiwakai sütüma tü naa'inrakat . Pa'ünüüwajiraashii naya sümaa wayuu süpüshua .
58010026	Sin	Müleka masütaajule wane wayuu sünain naainjala süchikijee niyaawatüin saa'u tü shiimainkat nüchikikat chi Maleiwakai , nnojoleerü kasain saapüin nümüin süpüla sülatinnüin naainjala nuulia .
49002006	Grace	Maa aka nüso'iraain aa'in Cristo süchikijee ouktaa , müshi'iya wayakana , ojuittüinapa waya suulia süchepchiaa waainjala nütüma chi Maleiwakai , süka shii'iranajaaitpain waa'in . Je maa aka nu'unüin Cristo iipünaamüin süpüla nuluwataainjachin wanaa nümaa chi Nüshikai , akaweenia wayakana , o'uneena süpüla aluwatawaa wanaa nümaa Cristo chaa iipünaa .
49004025	Recommendation	Je sükajee tia , juu'ulaa jumata suulia aküjaa alawaa wane'ewai jukua . Anakaja müleka jüküjiraale tü shiimainkat waneepia namaa na juwalayuu anoujashiikana , süka jiajiraainya ne'e sünain tü anoujaakat nünain Cristo .
48002005	Faith	Wayouktüin süpüshua tü nachekakat wapüleerua na ekirajüliikana sünain alawaa . Müleka kapüraleje waa'in shia , shiimüin sünain mojeerüin süküjia tü shiimüin waküjakat jümüin , tü nüchikikat chi O'tte'erüikai . Shia wachekaka süpüleerua lotüinjatüin tü nüchikikat Cristo waneepia jüpüla .
46014013	Recommendation	Chi a'waajakai süka tü pütchi me'raajuukat sütüma wayuu , anashi müleka nüchuntüle aapünaa amüin atüjaa süpüla niyaawatüin saa'u tü pütchikat süpüla nüküjain shia namüin na nuwalayuukana sulu'u tü outkajaaleekat .
44009001	Violence	Je süma'inru'u tü waraittüin Felipe sünain aküjaa nüchikü Jesús , ayatshia Saulo sünain nu'uteein saa'in tü anoujasükalüirua nünain chi Senyotkai . Müshijese'e nia o'unüin nünainmüin chi laülaashikai napüleerua na sacerdotekana süpüla taashinjachin nia sünain olojoo süchiirua tü anoujasükalüirua .
43017013	Description	“ O'uneechi taya joolu'u pünainmüin . Otta süka yaayülin taya sa'aka wayuu , aashajaashi taya pümaa joolu'u süpüla talatashaatain ma'i naa'in na tekirajüinkana sütümajee tanüiki maa aka tayakai sünain talatüin taa'in .
60004013	Recommendation	Shia anaka alu'u müleka talatüle ma'i jaa'in su'utpünaa , süka jamüin , tü jukuaippakat sünain müliain , müsü aka saa'in nukuaippa Cristo sünain müliain . Je so'uweena tü ka'i nii'iyataajeetkat o'u Jesucristo sünain anashaatain ma'i nukuaippa , alana'aleejeeria ma'i sünain talatüin jaa'in .
44011006	Description	Tanalaakalaka sümüin süpüla te'rüinjatüin kasain eein yaa sulu'u . Je eekalaka te'rüin tü mürüt miichipa'ajatkat otta tü kasa jashichi kepiakat wuna'ainküin . Je eesü tü kasa lemtüsükat mmolu'u otta tü wuchii waawatsükat iipünaa .
51003008	Recommendation	Otta müsia joolu'u , juu'ulaa jümata suulia süpüshua tü kasa mojusü keejiapü'ükat paala jümüin , maa aka ülü'üttaa aa'in sünain wayuu sümaa kanain jaa'in , maa aka mojuin jünüiki sujuuna wayuu , je maa aka jaashajaain süka tü pütchi japüikat atüma wayuu .
44018003	Description	Shiasa'a süka müinya aka ne'e tü na'yataainkat tü ni'yataainkat , tü aainjülüükat loona ojotonnokat süpüla miichin , makatakalaka nia yala namaa sünain ni'yataajiraain namaa .
45006012	Sin	Sükajee tüü , juu'ulaa jumata suulia süchepchiaa jia kaainjalaa . Nnojo joonooin sümaa tü mojusü keejiakat sümüin tü ji'iruku jookot süpüla ouktaa .
53003012	Recommendation	Sükajee ajütüüshin waya nütüma chi Wasenyotsekai Jesucristo , wachiajaain na shukulashiikana süpüla noo'ulaainjanain suulia tia süpüla na'yataainjanain saa'u tü nekajatkat aa'u .
44007009	Sin	“ Shiasa'a naainjala na nüchooinkana Jacob , na watuushinuukana , sütümajee na'ürülaain noo'omüin José chi nawalakai , noikkakalaka nia süpüla amaanaa chamüin sulu'umüin tü mmakat Egipto . Je Maleiwakai , eejachi nia nümaa José .
44011028	Description	Je wane no'uluku kanüliashi Agabo , nüsha'walaakalaka pasanainmüin nanain na jutkatshiikana sünain nüküjain nükajee chi Naa'inkai Maleiwa sünain süntajateerüin wane ka'i alinjatkat o'u ma'i jamü saa'u mmakat süpüshua . ( Ekeraajüsü tüü wanaa sümaa niain joyotüin Claudio cha'aya Roma süpüla aluwatawaa saa'u tü mmakat . )
44020036	Description	Mayaasü keraain nümüin Pablo tüü , o'ttüshi süka nüsapain otta naashajaakalaka nümaa Maleiwakai namaa napüshua'a nayakana .
48005024	Faith	Chi eekai sa'aniraain nukuaippa nümaa Jesucristo , saa'ujee müin aka ouktiraakai nia nümaa , nnojotsü naa'inrüin tü kasa mojusü keejiapü'ükat nümüin , süka nnojolichipain kale'eru'uin süchiki kaainjalaa .
59001002	Recommendation	Tawalayuwaa , müleka ji'rüle müliaa sütümajee kasa wainma , anakaja müleka talatüle jaa'in su'unnaa tia .
62001006	Sin	Alu'ujasa wayakana , müleka ayatüle sünain kaainjalaa , makateena waya sa'aka tü piyuushikat . Nnojoleetkalaka wountüin waa'inrüin tü shiimüinkat nikirajakat anain waya . Je wanaa sümaa sa'akain waya tü piyuushikat , müleka wamüle : “ Wanaawajiraasü waa'in nümaa Maleiwa ” , alawaa ne'e tü wamakat .
44010011	Description	Eerulaataalasü saa'in sirumakat no'ulu'u . Ni'rakalaka wane kasa miyo'u ma'i müsü aka saa'in wane kuluulu ashakatüin süpa'amüin mmakat . Kaalajasü sünainjee tü pienchisükat sot .
44002009	Description	Anu'uya wayuu sulu'ujeejatü tü mmakat Partia , sulu'ujeejatü tü mmakat Media , sulu'ujeejatü tü mmakat Elam , sulu'ujeejatü tü mmakat Mesopotamia , sulu'ujeejatü tü mmakat Judea , sulu'ujeejatü tü mmakat Capadocia , sulu'ujeejatü tü mmakat Ponto , sulu'ujeejatü tü mmakat Asia .
51001010	Faith	Je müleka kapürale jaa'in tü nüküjakat chi Maleiwakai jümüin , jiyaawateerü aa'u nukuaippa . Ayateena jia sünain aa'inraa süpüshua tü nüchekakat jüpüleerua süpüla talatüinjatüin naa'in jümaa . Je ayateena jia sünain aa'inraa tü anasükat sümüin wayuu je sünain koo'omüinjatüin tü jütüjaakat aa'u noo'opünaa chi Maleiwakai .
54001018	Recommendation	Je joolu'u Timoteo , pia tachonkai , soto paa'in tü aküjünakat paala pümüin natüma na aapirüliikana süka nünüiki Maleiwa . Shia tü taluwataakat anain joolu'u pia . Müleka sotüle paa'in tü nanüikikat , ounteechi pia eejirawaa sümaa tü mojusükat ,
66019001	Faith	Shiasa kettaapa nünüiki chi aapieekai , taapakalaka wane mataasü aka saa'in shii'irain wayuu wattashaata saalin chaa iipünaa eere chi Maleiwakai sünain emetuluin ma'i shia sünain maa : “ Aleluya , anakaja wa'waajüle chi Wamaleiwase Pülashikai ma'i , chi O'tte'erakai waya .
49002001	Grace	Otta jiakanaya paalainka , nnojotsü joonooin amaa nünüiki chi Maleiwakai sütüma kaainjalapü'üin jia , maa aka ne'e wane wayuu eekai ouktüin sünain moonooin sümaa nünüiki sülaamain .
46010021	Sin	Müleka jiküle tü aapuushikat sümüin tü yolujaakalüirua , je jüsüle tü asünakat wanaa sümaa na'waajüin tü namaleiwaseyaasükalüirua , ¿ jamataaleerü süpüla wanaawajiraain jaa'in nümaa Cristo wanaa sümaa jutkatüin jia sünain ekaa tü pankat je asaa tü asüüshikat oso'ijitkat waa'in sünain tü naa'inrakat waa'ujee ?
49005003	Recommendation	Saa'u jükataluushin suulia jaainjala süpüla nüchooinjanain jia chi Maleiwakai , juu'ulaa jümata suulia a'luwajirawaa akuaippaa sümaa wayuu jierü otta wane jierü nümaa wane toolo , suulia aa'inraa kasa yarüttüsü , otta suulia kee'ireein jaa'in washirüü .
56001015	Sin	Pütüjaa aa'ut sünain anain ma'i tü kasa naa'inrakat wane wayuu eekai wulein naa'in . Otta isasü nüchiki aa'inraa tü anasükat wane eekai manoujain , eekai kaainjaralin . Je nnojotsü nütüjaain aa'u sünain mojuin tü naa'inrakat no'ulu'u Maleiwa süka nnojolüin kachipünaain naa'in tü anasükat .
44009021	Description	Nayasa'a napüshua'a na eejanakana sünain aapajaa tü nüküjalakat , ainkuusü ma'i naa'inrua sünain namajiraain : “ ¿ Nnojoishiche niain chi aja'laje'ereepü'ükai wayuu cha'aya Jerusalén eekai sünoujain nünain chira naashajaakai ma'i achikü joolu'u ? ¿ Nnojoishi nia antüshin yaamüin süpüla nütaüjirüinjatüin türa eekai yaain yaa süpüla nümaainjatüin Jerusalénmüin püreesain nama'anamüin na laülaashiikana na'akajee na sacerdotekana ? ” .
58008006	Description	Je jiakana joolu'u , nnojo motüin jaa'in sünain sülana'aleein sünain anain tü naa'inrakat chi Maleiwakai wamüin nükajee Jesús suulia tü naa'inrakat paala namüin na watuushinuukana . Shiimüin sünain nikeraajüinjatüin Jesús wapüla süpüshua tü nümakat chi Maleiwakai wamüin , tü pütchi jeket e'itaanakat nütüma sünain pansaain nünüiki . Je maa aka sülana'aleein sünain anain tü nümakat chi Maleiwakai wamüin suulia tü nümakat namüin na watuushinuukana , müsia tü ni'yataakat anain Jesús nümüin Maleiwa sünain alana'aleein suulia tü na'yataakat anain na sacerdote judíokana .
50001021	Faith	Müleka to'utinnüle aa'in , nnojotsü mojushiin tamüin , süka cheechin taya nümaa Cristo süpüla ka'ikat süpüshua sükajee tia . Akaajasa müleka ayatüle taya sünain katüin to'u , tacheküin talateein naa'in Cristo sütüma süpüshua tü taa'inrakat .
50001006	Faith	Tatüjaa aa'uchi chi Maleiwakai sünain nu'ttüichipain sünain aa'inraa kasa anasü jümüin süpüla juuntüin aküjaa nüchiki Cristo wanaa tamaa . Nnojoleechi oo'ulaain nia suulia aa'inraa tü anasükat jümüin wane'ere'eya keraain süpüshua nütüma so'uweena tü ka'i nüle'ejüinjatkat o'u Cristo .
62005020	Faith	Je watüjaa aa'ulu sünain nüntüin chi Nüchonkai Maleiwa wa'akamüin süpüla we'raajüinjachin chi Nüshikai nütüma , aküjakai shiimüin , je süpüla wayaawatüinjatüin saa'u tü nikirajakat anain . Je sünainjee tü naa'inrakat Jesucristo chi Nüchonkai Maleiwa , wanaawajiraasü joolu'u waa'in nümaa je nümaa chi Nüshikai . Wanoujain nünain Jesucristo chi waneeshikai sünain Maleiwain . Je nünainjee Cristo , ee'iranajaasü waa'in süpüla eeinjanain waya waneepia nümaa Maleiwa .
45012018	Recommendation	Anakaja müleka kamaneere jia sümüin wayuu süpüshua suulia pa'ürülaawajirawaa .
58010023	Faith	Sümaa waküjaain sümüin wayuu sünain wa'atapajüin tü naa'inrüinjatkat chi Maleiwakai wapüla , anakaja wachecherüle waa'in süma'inru'u nikeraajüin shia , süka watüjaain naa'u sünain pansaain nünüiki waneepia .
43014027	Grace	Aapüneerü joolu'u wane anaa jümüin . Je chi aapüinjachikai shia jümüin , taya tayakai chi Jüsenyotsekai . Otta tü anaa taapajatkat jümüin , nnojotsü müin aka saa'in tü anaa saapakat wayuu . Je sükajee tia , anakaja nnojorule mojuin jaa'in sümaa mmolüin jia seema tü kasa alateetkat .
47005006	Faith	Wachechereein joolu'u waa'in su'unnaa tü müliaa we'rakat , süka saapüneerüin wamüin wane akuaippaa jeket so'uweena wane ka'i . Nnojotsü motüinjatüin waa'in sünain nnojoliiyüli'iyain waya nümaain chi Wasenyotsekai Jesucristo cha'aya iipünaamüin . Katayülia wo'u yaa mmolu'u eere wainmain müliaa .
43012047	Grace	“ Otta müshia chi eekai naapajüin tanüiki sümaa nnojolin noonooin sümaa , kasalajaneerü naainjala nümüin . Nnojoleechi tayain kasalajanain atüma nümüin . Süka jamüin , antüshi taya sa'akamüin wayuu süpüla to'tte'erüinjatüin shia suulia saainjala .
62003012	Sin	Soto jaa'in paala sümaiwa nüchiki chi wayuu kanüliakai Caín , chi nüpüshikai chi Kama'üraikai . Soto jaa'in chi nimüliakai kanüliakai Abel , chi aa'inrakai waneepia tü anasükat nu'upala Maleiwa . Otta Caín , e'rüi wayumüin ma'i . O'utüna aa'inchi Abel nütüma süka süchunjain naa'in naa'u . Jalia jia majayaa aka jia naa'in Caín .
66016020	Description	Je sükajee sükutkujaain tü mmakat , amouktaasü tü uuchikalüirua süpüshua . Oo'ulaka tü mmakalüirua pasanainsükat sünain palaa , emerojoosü shiinalu'umüin .
58011012	Description	Sükajee nünoula chi waneeshikai wayuu , watta ma'i saalii tü nuu'uliwo'ukalüirua mapa , mayaashije laülaain nia süpüla kachonwaa . Isasü süchiki ayaawajünaa , maa aka isain achikii shiyaawajünüin tü jolotsükalüirua chakat iipünaa je tü jasai sotpünaajatkat palaa .
54001017	Faith	Sükajee tüü , anashii wa'waajüle chi Maleiwakai waneepia . Nia'aya chi aluwataashikai paala sümaiwa je süpüla ka'ikat süpüshua süka matüjain ouktaa nia . Me'rujusai nia sütüma wayuu . Nia'aya ne'e Maleiwaka nümüiwa . Kasataalejese kojutüin nia sütüma wayuu süpüla ka'ikat süpüshua . Amén .
66014007	Faith	Nümakalaka sünain emetuluin ma'i nünüiki : “ Anakaja kojutule jütüma chi Maleiwakai sümaa ju'waajüin nia , süka sülü'ülüin nükalia sünain süsalainjatüin saainjala wayuu nütüma . Anakaja müleka jüsapainyo'ukale jia nümülatu'u sünain jii'iyatüin nümüin nujut , süka niain kakumalain kasakat süpüshua cha'aya iipünaa , je süka niain kakumalain tü mmakat je tü palaakat oo'ulaka tü su'wüirakalüirua wüin ” , müsü nünüiki chi aapieekai .
44006001	Description	sünain akaalinjaa na Aluwataaushikana Je so'u tia ka'ikalüirua , maa aka sükojuyalaain ma'i tü anoujasükalüirua , ako'omüinraasü tü wayuu müliasükalüirua aapünawaikat amüin tü kasa cho'ujaakat sümüin . Je tü aashajaasükalüirua pütchi griego , ayoojooshii naya soo'omüin tü waneeirua aashajaasükalüirua pütchi hebreo , saalinjee nnojolüin süsülajünawalin amüin tü neiyeyuusekat eekai ouktüin su'wayuuse maa aka süsülajünawalin amüin tü waneeirua aashajaasükalüirua hebreo .
60002021	Grace	Saa'u müliain Cristo paala jaa'ujee , eenakünüinapa jia nütüma süpüla müliainjanain wanaa nümaa . Nücheküin süpüleerua juushikajaainjanain süchiirua nukuaippa sünain alatiraa müliaa , maa aka tü müliaa nülatirakat saaliijee ne'e aa'inraa kasa anasü . Müsü tü ashajünakat :
53003010	Recommendation	Soto jaa'in tü waluwataapü'ükat anain jia wanaa sümaa eepü'üin waya ja'aka : “ Chi eekai shukulajaain naa'in sünain a'yatawaa , nnojoleechi ekinnüin ” , mapü'üsü tü wamakat jümüin .
43003016	Grace	Anuu sukuaippa saalii wayuu sainküin mmakat süpüshua nüpüla chi Maleiwakai : Naapüin chi Nüchonkai waa'u , chi waneeshikai Nüchoin . Niasa'a chi eekai nünoujain nünain , ee'iranajaweerü naa'in nütüma Maleiwa . Nnojoleechi amüloulin süchikijee ouktaa , eejeechi nümaa Maleiwa süpüla ka'ikat süpüshua .
44019015	Description	Shiasa'a so'u wane ka'i , nantiraakalaka nümaa wane wayuu kale'eru'ushi yolujaa , chi anii nayu'lüinjachin ale'eru'ujee yolujaa süka nünülia Jesús naajüin . Shiasa'a süsouktakalaka tü yolujaakat nüle'eru'ujee namüin : “ Te'raajüin Jesús . Tatüjaa aa'uchi jaralin Pablo . ¿ Jaraliija'a joo jiakana ? ” .
66019019	Violence	Te'rakalaka chi wanülüükai kasipalakai nikiinain namaa na aluwataashiikana sainküinjee mmakat süpüshua je na nasurulaatsekana . Outkajaashii naya süpüla natkaainjanain nümaa chi naajuchikai chi ama kasuutaikai ma'i oo'ulaka na nusurulaatsekana .
44027002	Description	O'unüshiijese'e waya sulu'u wane anua cheje'ewat sulu'ujee tü pueulokat Adramitio , wane anua yapairü ma'i süpüla o'unaa sulu'umüin tü süsha'wajülekalüirua anua cha'aya Asia . Je eejachi wamaa Aristarco , wane wayuu cheje'ewai sulu'u tü pueulokat Tesalónica sulu'u tü mmakat Macedonia .
58013003	Recommendation	Anakaja müleka jükaaliijale na wayuu eekai püreesain , müinjana aka püreesakai jia wanaa namaa . Je tü wayuukolüirua eekai müliain , anashii müleka jümüliajüle naya , müinjana aka müliajiraakai jia wanaa namaa .
51003017	Recommendation	Je wanaa sümaa jaapüin analu'ut nümüin chi Washikai Maleiwa , soto jaa'in sünain niain Cristo aa'innüin anainjee tü kasa anasü aa'innakat jümüin nütüma Maleiwa . Je saa'u tia , anakaja müleka kojutüle chi Wasenyotsekai Jesucristo jütüma süka süpüshua tü jaa'inrakat je süpüshua tü jümakat .
48006006	Recommendation	Na ekirajünakana sünain nünüiki Maleiwa , anakaja naapawaire süpüshi tü kasa eekat nama'ana nümüin chi ekirajakai naya .
44007005	Description	Akaisa nnojolin naapüin amüin nia mma jo'uuchonyaakaije'e süpüla nuumainyüü , shiasa pansaain nünüikü nümüin sünain naapüttateerüin shia nümüin süpüla shiainjatüin nüpünalain napüla na nüikeyuukana , mayaainje'e machoin nia so'u ka'ikat tia .
44007019	Description	Shiasa'a naainjala laülaashikai chii , nüpümüinjakalaka naa'in na watuushinuukana sünain müliaatajüin naa'inrua nütüma . Nüsitshii naya sünain noo'ulaainjatüin anouipa'a tü nachooinkat eekai jo'uuin sünain tooloyuuin süpüla ouktajatüin shiairua suulia wainmaawajüin naya .
43020003	Description	Nuwataakalaka Pedro nümaa chi nuwala'atakai sünainmüin tü woowirakat .
44024016	Faith	Müshijase'e taya achajaain süchikü waneepia aneein taa'in nümaa Maleiwa otta sümaa wayuu suulia kasajüin saamatajüin atüma taa'in .
65001013	Description	Süka yarüttüin saa'in wayuu müleka sünoujale tü alawaa nekirajakat , müshii aka naya saa'in tü süshikat palaa sünain süpütüin kasa wainma eekai yarüttüin yaa sotpa'a . Müshii aka naya saa'in awalaasü eekai sülatüin sünain kettatüin sa'akamüin tü piyuushikat , süka najütüneenain sa'akamüin tü piyuushikat nütüma chi Maleiwakai süsala naainjala .
48001012	Description	Chi ekirajakai taya sünain , nnojoishi wayuuin nia , nia Jesucristo . Nia'a ne'e nümüiwa ee'iyatakai shia tamüin .
45007005	Sin	Soto jaa'in tü wakuaippakat paalainka wanaa sümaa wale'eru'uin süchiki kaainjalaa maa aka wayuu süpüshua . Wanaa sümaa saapünüin wamüin tü nuluwataakat anain waya Moisés , müsü aka sootokai waya sünain aa'inraa tü kasa mojusü achiajaanakat oulia waya sulu'u . Je müleka mache'ere waya sünain aa'inraa waneepia kasa eekai müin aka tia , shiimüin sünain ouktajanain waya sümaa amüloulinjanain nuulia Maleiwa .
54002007	Faith	Otta tayakai , sünain tayain wane chi Aluwataaushikai nütüma Maleiwa , aneekünüshi taya nütüma süpüla taküjainjatüin sümüin wayuu süpüshua nüchiki Cristo , chi O'tte'erüikai . Shiimüin tü tamakat joolu'u pümüin , nnojotsü alawaain . E'itaaushi taya nütüma süpüla tekirajüinjatüin tü wayuu “ gentilekalüirua ” sünain tü shiimüinkat süpüla sünoujainjatüin nünain Cristo .
62003024	Faith	Eeshi Maleiwa namaa na wayuu aa'inrakana tü nuluwataakat anain , je wanaawajiraasü naa'in nümaa . Je chi Naa'inkai Maleiwa , chi aapünakai nütüma wamüin , nükaaliijain waya süpüla watüjaainjatüin naa'u Maleiwa sünain eein nia wamaa .
46010024	Recommendation	Tü kasa anakat süpüla jaa'inrüin , shiainjatü tü jalouikat sümüin wayuu wainma , nnojotsü shiainjatüin ne'e tü akaaliijiakat jia jümüiwa .
45012016	Recommendation	Nnojo ju'waataain sulu'u jukuaippa sümaa pülayaain jaa'in suulia wayuu , shia jaa'inra akaaliijaa wayuu süpüshua sünain nnojoliin kachekala'atain jia wayuu .
49004031	Recommendation	Juu'ulaa suulia ülü'üttaa aa'in sümüin wayuu je suulia kanain jaa'in eekai jü'ülüjaain sümaa . Nnojo juwoorolooin sümüin wayuu süka pütchi mojulu'ut .
51001025	Faith	Nüneeküin taya chi Maleiwakai süpüla takaaliijüinjanain na anoujashiikana sainküin mmakat süpüshua . Acheküshi tekeraajüin tü ta'yataainkat nümüin Maleiwa sünain taküjainjatüin jümüin süpüshua tü nünüiki
66001014	Description	Je müsia nu'wala , kasuushaatasü ma'i . Otta no'u , müsü aka saa'in süchuwala siki .
47004015	Grace	Nüneeküin taya chi Maleiwakai süpüla tü müliaa te'rakat süpüla takaaliijainjanain jia sünain anoujaa . Je nücheküin süpüleerua wainmainjatüin tü anoujasükalüirua sainküin mmakat süpüshua süpüla naapüinjanain analu'ut nümüin sümaa na'waajüin nia saa'u anamiain nia namüin .
43006056	Faith	Chi eekai niküin tü te'irukukat sümaa nüsüin tü tashakat , wanaawajiraweerü naa'in tamaa je eeweechi taya waneepia nümaa .
43011027	Faith	— Aa , tanoujain sünain piain Cristoin chi Nüneekajalakai Maleiwa , chi Nüchonkai Maleiwa antajachikai yaa mmolu'u sa'akamüin wayuu — sümakalaka Marta nümüin Jesús .
44002042	Faith	Je mapa napüshua'ale'eya , ayatshii naya waneepia sünain noo'ulaküin tü akuaippaa ne'ikakat anain naya na Aluwataaushikana . Ayatshii naya sünain tü aleewajirawaakat . Ayatshii naya sünain tü aashajawaakat nümaa chi Maleiwakai otta ayatshii naya sünain tü okolochojowaakat süpüla jutkataa sünain ekawaa . Sünain kolotüin naya sünain ekawaa , nekira'awalin tü pan sotüinjachikat akajee naa'in chi Senyotkai .
58001009	Grace	je püchekeerü süpüleerua shiakalüiruaya saa'inrüinjatüin tü anasükat . Müleka saa'inrüle tü mojusükot , pülerajeerü tia . Je sünainjee tia , kojutshi pia noulia na pümaajanakana tatüma tayakai chi Pümaleiwasekai . Je joolu'u , süka taneeküin pia süpüla puluwataainjachin , talatüsü ma'i paa'in ” .
44012002	Violence	Je nu'utira aa'inchi Jacobo chi nuwalakai Juan süka chajaruuta .
55002016	Recommendation	Anakaja müleka nnojorule kasajatüin pümüin tü pütchi mojusü naashajaakat achiki na wayuu mojutkana atüma Maleiwa , süka shiain no'unüin ma'i alu'u mojutüin Maleiwa natüma süka tü naashajaakat achiki .
62003015	Sin	Chi eekai kanain naa'in nuwalayuu , uwomuyuushi , maa aka naa'in Caín . Je mee'iranajaainyülia naa'in süpüla eeinjachin nia nümaa Maleiwa waneepia .
43021015	Faith	Süchikijee nekaain , aashajaashi Jesús nümaa Simón Pedro : — Simón , nüchonkai Jonás , ¿ alatüsü taalin püpüla suulia taalin napüla na puwala'atakana ? — nümakalaka Jesús nümüin . — Senyotkalee , pütüjaa aa'ut sümaa alin pia tapüla — nümakalaka Pedro . — Anakaja müleka pikirajüle tü anoujasükalüirua tanain — nümakalaka Jesús nümüin .
46012008	Grace	Nümüin wane , aapünüsü nütüma chi Naa'inkai Maleiwa atüjaa süpüleerua aapiraa wayuu süpüla aa'inraa tü anasükat . Nümüin wane'eya , aapünüsü atüjaa süpüleerua niyaawatüin saa'u tü nüchekakat chi Maleiwakai wapüleerua .
44007013	Description	Sümaa tü chiiruajatkat nakua , aküjiraashi José nüchikü namüin na nuwalayuukana sünain niain nia chi nawalakai . Je sükajee tia , nütüjaa aa'ulu chi Faraónkai sünain jaralüin kapüshin José .
60003010	Recommendation	Shia tü ashajünakat achiki sulu'u tü karaloukta nüchikimaajatkat Maleiwa sünain müin mayaa : “ Müleka kee'ireere jaa'in anaa akuaippa sümaa talatüin ma'i jaa'in , anakaja müleka juu'ulaale suulia e'raa wayumüin je suulia aküjaa alawaa .
44004032	Description	Paa'inwashii na anoujashiikana napüshua'ale'e . Nnojoishi eekai sümüin naa'in nüle'eru'u : “ Takorolo tüü tamüiwa ” . Napaajiraain süpüshua'a tü kasa eekat nama'ana .
46015003	Grace	Tü ee'iyatünakat tamüin , tekirajüin jia sünain . Alana'aleesia ma'i shia sümaa anain , je anasü süpüla aapaanüin sütüma wayuu süpüshua . Müsü nüchiki Cristo taküjapü'ükat jümüin : Ouktüshi nia saa'u waainjala .
66018024	Violence	Süsalasü joo tü pueulokat su'utirapü'üin naa'in wainma na nünüikimaajanakana Maleiwa oo'ulaka wainma na anoujashiikana oo'ulaka wainma wayuu sainküin mmakat süpüshua ” .
44013048	Faith	Nayasa'a na gentilekana , naapapa joo tüü , talatüshii ma'i naya sünain namüin : “ ¡ Anata'aleesüja'a nünüikü chi Maleiwakai ! ” , müshii naya . Je nanoujakalaka napüshua'a na eekai süpülajanatüjüli'inya ee'iranajawaa aa'in nütüma chi Maleiwakai süpüla eeinjanain naya nümaa waneepia .
66022020	Description	Nütüjaa aa'ut Jesús sünain shiimüin süpüshua tü tashajakat achiki jümüin jia anoujashii sulu'ukana tü outkajaaleekalüirua . Je nünüiki jümüin : “ Shiimüin sünain teitaamaateechin tachikua ” , müshi nia jümüin . Je tamakalaka ni'ipajee : “ Senyotkalee Jesús , anakaja püle'ejüle maalü . Amén ” .
50004009	Recommendation	Je sükajee jiyaawatüin saa'u tü tekirajakat anain jia , anakaja müleka jüshatüle tü takuaippakat . Jaa'inra tü taa'inrakat , tü ji'rapü'ükat , je joonoo sümaa tü tekirajakat anain , tü jaapapü'ükat . Je chi Maleiwakai aapakai jümüin anaa , eeweechi jümaa waneepia .
53003015	Recommendation	Otta nnojoleechi jü'ürülaain nia , alu'ujasa jüchiajaa nia süka juwalain nia .
51002008	Recommendation	Tamüshii paala jia jüchikua : Kamalainchonsü ma'i nanüiki na aküjüliikana alawaa jümüin . Jalia jia jükanaju'ulaajayaa sütüma tü namakat . Tü nekirajakat anain , pütchi alawaa ne'e , nale'eru'ujeejatü ne'e , shia tü shikirajapü'ükat anain tü natuushi manoujainsatkalüirua . Nnojotsü müin aka tü pütchi shiimüin nüküjakat Cristo wamüin .
50003014	Faith	Shiaitpa kachiiruaka taa'in joolu'u tü kasa anasü nünaajakat tapüla chi Maleiwakai , tü eenajünakat apüla taya nütüma chaa iipünaamüin saa'u to'tte'ennüichipain nütüma Cristo Jesús .
56002014	Faith	Naapajiraain nikii waa'ujee süpüla ouktaa süpüla taashinjanain waya suulia süpüshua waainjala je süpüla nüla'ajaain waainjala woulia . Nükatalüin waya nünainmüin süpüla nüpüshinjanain waya süpüla aa'inraa tü kasa anasükat .
43005024	Faith	“ Shiimüin tü tamakat jümüin : Chi eekai noonooin sümaa tanüiki sümaa nünoujain nünain chi Maleiwa kajünalakai taya , ee'iranajaweerü naa'in süpüla eeinjachin nia nümaa süpüla ka'ikat süpüshua . Je müichia nnojolin süsalain naainjala nütüma Maleiwa je nnojoleechi katatüin nia nuulia . Nnojoliiwa'aya nünoujain , ouktajachi saaliijee naainjala . Otta müshia joolu'u saa'u nünoujaichipain , kateechi o'u .
66021015	Description	Je chi aapieekai aashajaakai tamaa , kajapulu'ushi wane emiriijia oorole'eya süpüla nimiriijainjatüin tü pueulokat , tü sükulaatsekat , oo'ulaka tü so'ukolüirua .
50003019	Sin	Amülouleena naya sünain nakatannüin nuulia Maleiwa . Shia jülüjaka ne'e naa'in tü neküinjatkat sümüiwa , shia na'waataaka alu'u tü kasa japüikat atüma wayuu , shia kamaaka naa'in waneepia tü kasa yaakat saa'u mmakat .
54003006	Sin	Nnojolinjachi wayuuin jekechi nia sünain anoujaa suulia yaletayaajüin nukuaippa no'upala na nuwalayuukana . Je kasalajaneerü tia nümüin nütüma Maleiwa , maa aka paala chi Yolujaakai sünain ajuittinnaa nuulia Maleiwa saaliijee yaletayaain nukuaippa .
65001003	Recommendation	Tawalayuwaa , jia aishiikana tapüla , kee'ireepü'üsü taa'in tashajeein jümüin süchiki tü o'tte'ennakat anainjee waya . Otta müsia joolu'u , anasü saa'in tamüin teme'ejüle jaa'in süpüla eejiraainjanain jia noulia na ekirajüliikana sünain alawaa süpüla nnojolüinjatüin sümalaja'alaajüin tü jünoulakat nünain Cristo , chi O'tte'erüikai . Aapünüitpa jümüin tü shiimüinkat nüchikikat , maa aka saapünüin namüin na nüchooinkana Maleiwa napüshua . Jalia jia joolu'u suulia kapülajüin jaa'in eekai waneejatüin suulia .
44004002	Description	Jashichipüishii ma'i naya noo'omüin Pedro nümaa Juan süka nekirajüin tü wayuukalüirua otta sünainjee naküjain nüchikü Jesús sünain süso'iraain naa'in süchikijee ouktaa . Süka nnojolüin nanoujain sünain tü oso'irawaakat aa'in , nayouktüin sünoujainjatüin tü wayuukalüirua sünain sütüma tü naküjakat nüchikü Jesús .
66018005	Sin	Wattairü ma'i saalii tü saainjalakat to'upala . Shiimüin sünain nnojolüin motüin taa'in tü kasa mojusü saa'inrakat .
43004046	Description	Nüntakalaka Jesús nüchikua sulu'umüin tü pueulo kanüliakat Caná eejechire paala nii'iratüin tü wüinkat sünain wiinoin . Otta yala , nüntakalaka nünainmüin Jesús wane wayuu sülaüla mma kepiashi sulu'u tü pueulo kanüliakat Capernaum chaa ka'yata sünain Caná . Chi wayuukai , ayuuishi nüchon cha'aya nipialu'u . Mayeinshi ma'i . Naapapa nüchiki Jesús sünain nüntüin chajee Judeajee yaamüin Galileamüin , o'unüshijese'e nia nünainmüin Jesús süpüla nüchuntüinjachin ma'i nümüin süpüla nu'unajachin nümaa Capernaummüin süpüla niiyajüinjachin chi nüchonkai .
45012011	Recommendation	Anakaja ji'yataale nümüin chi Senyotkai süka süpüshua jaa'in sünain nnojoliin jukulajaain .
60001008	Faith	Ja'itaichi nnojolin ji'rüin Jesucristo paala , ayatshia ne'e nia alin jüpüla . Otta müsia maa'ulu yaa , ja'itaichi nnojoyülin ji'rüin , ayatshi'iya ne'e jia e'itaain jaa'in sünain anoujaa nünain . Je alana'aleesia sünain talatashaatain ma'i jaa'in ,
62004013	Grace	Watüjaa aa'ulu sünain wanaawajiraain waa'in nümaa chi Maleiwakai je sünain eein nia wamaa , süka naapüin chi Naa'inkai wamüin .
43019029	Description	Eesü wane iita yaa mmolu'u kalu'ukot wane asüüshi jashü'üsü . Sücholetinnakalaka wane maawüi shi'ichiru'u wane lumia süpüla shi'itaanüinjatüin sünain niimata Jesús .
51001013	Grace	Waya anoujashiikana wapüshua , ayu'nnüshii nütüma chi Maleiwakai sa'akajee tü piyuushikat , eepü'üle waluwataanüin paala nütüma Satanás . Ojuittüshii waya nuulia süpüla wo'uninnüin nünainmüin Jesucristo chi Nüchonkai Maleiwa aishikai nüpüla süpüla niain aluwataain waya .
45016017	Recommendation	Tawalayuwaa , jalia jia noulia na wayuu ekirajakana sünain kasa naata , na wayuu oo'ule'etkana jia suulia paa'inwajirawaa je nekirajüin jia sünain kasa mojusü . Nnojo ju'unüin nanainmüin sünain aapajaa nanüiki .
45012007	Recommendation	Müleka saapünüle pümüin süpüla akaaliijülinjachin pia na puwalayuukana , puu'ulaka pümata tia . Müleka shiale süpüla ekirajülinjachin pia sulu'u tü outkajaaleekat , anasü paa'inrüle tia .
43016023	Faith	Je so'uweena ka'ikat tia , nnojoleechi taya jüsakirüin sünain wane kasa . Shiimüin tü tamakat jümüin : Kasa süpüshua eekai juchunteerüin nümüin chi Tashikai sünainjee jiain tapüshin , naapeerü shia jümüin .
66021019	Description	Je müsia tü polookot piammüin süchechejia yaakat suupünaa sükulaatse , anashaatasü ma'i süka aainjuushin sünain kanain wane'ewai sükua kakuuna kojutüsü : “ jaspe ” , “ zafiro ” , “ ágata ” , “ esmeralda ” ,
59004017	Sin	Tashajüitpa joo jümüin tü pütchikat süpüla joonooinjatüin sümaa . Je joolu'u , süka jütüjaain saa'u tü kasa anakat süpüla jaa'inrüin , müleka nnojorule jaa'inrüin shia , kaainjaleena jia sükajee tia .
66019005	Faith	Shiweetakalaka joo wane pütchi sü'ütpa'ajee tü einaseekat sünain maa : “ Anakaja müleka wa'waajüle chi Wamaleiwasekai , jia a'yataashiikana nümüin , jia kojutkana atüma nia , jia e'nnaajünakana sütüma wayuu , je na me'nnaajuukana ” .
47005002	Faith	Süka eeyülüinya müliaa wapüla yaa saa'u mmakat kataiwa'aya wo'u , kee'ireesü waa'in saapüneein wamüin tü akuaippaa jeket iipünaajeejatkat . Je saapünapa wamüin tü akuaippaa jeketkat , oo'ulaajeerü woulia müliaa .
48006004	Recommendation	Anakaja eere jaa'in sünain tü jaa'inrakat süpüla jütüjaainjatüin saa'u müleka anale je müleka mojule . Maa aka analeje'e tü jaa'inrakat , talateeshiija'a jia sümaa . Je nnojolu jiyoujireerüin tü jaa'inrakat namaa juwalayuu .
46007036	Recommendation	Wane wayuu , müliale shii'iree wane majayüt eekai kettaairüin sükalia süpüla ka'wayuusee , müleka ka'wayuusere ma'i naa'in , anakaja nu'wayuusere shia . Nnojoishi kaainjalain süka tia .
43016002	Violence	So'uweena wane ka'i , ajünajaaneena jia sulu'ujee tü ekirajüleekat . Je chi eekai nu'uteein jaa'in , talateechi Maleiwa nümaa naashin müleka nu'utüle jaa'in .
66015001	Description	Ee'iyataasü joolu'u wane kasa chaa iipünaa sirumatu'u , ponüsü ma'i saa'in wayuu . Akaratshishii aapieeirua yapashii süpüla ajütaa akaratshisü müliaa sünainmüin wayuu . Je süjütünapeena süpüshua , keraajeerü tü naa'inrüinjatkat chi Maleiwakai sümüin tü wayuukolüirua süsala saainjala .
43018023	Description	Nüsouktakalaka Jesús : — Müleka mojulu'uruleje tanüiki nümüin , anasüje pii'iyatüle shia tamüin . Akaajasa taküjüle nümüin tü shiimüinkat , ¿ jamaka'a püshe'etaka'a taya saalii ? — nümakalaka Jesús .
50004003	Recommendation	Otta pia tatünajutkai a'yataajiraakai waneepia tamaa , tachuntüin pümüin süpüla pükaaliijainjanain na jieyuukana süpüla anajirawaa nachikua . Pütüjaa aa'una naya sünain na'yataajiraapü'üin tamaa süka süpüshua naa'in sünain aküjaa nüchiki chi O'tte'erüikai . Sotüshii jia taa'in jüpüshua , maa aka chi wawalakai Clemente oo'ulaka napüshua na a'yataajiraapü'ükana tamaa . Tatüjaa aa'una jiakana jüpüshua sünain shiimüin süshajünüin tü jünüliakalüirua cha'aya sulu'u tü karaloukta kalu'ukat nanülia na wayuu ee'iranajaainapakana aa'in nütüma Cristo .
66016006	Sin	Süka jamüin , amülasü nasha na püpüshikana je na pünüikimaajanakana natüma . Je joolu'u , püsirüinjana naya isha süka kaainjalainja'a naya puulia ” .
45006002	Sin	Nnojotsü shiain tia . Maa aka taashin wane wayuu ouktüsü suulia sukuaippa , taashiinapa waya suulia süchepchiaa waainjala . Woo'ulaweekalaka suulia kaainjalaa .
66017011	Violence	Otta müshia nüchikijee , aluwataweechi wane napüshi na akaratshishiikana . Nieechi chi wanülüü katakai o'u paala , chi ouktakai maa'ulu yaa , chi ojuittinneechikai süpüla ojutünüinjachin mapeena sa'akamüin tü siki matüjüinsatkat ayokujawaa .
48004030	Recommendation	Otta tü anasükat süpüla waa'inrüin , aküjünüsü sulu'u tü karaloukta nüchikimaajatkat Maleiwa . Anu'usa nünüiki chi Maleiwakai nümüin Abraham : “ Püjüta puulia tü achepchieekat nümaa chi süchonkai , süka nnojolüin niainjachin aapaain tü taapüinjatkat pümüin . Niainjachi aapaaka chi süchonkai Sara ” .
54006009	Sin	Otta chi wayuu eekai kachiiruain naa'in washirüü , naa'inreerü tü nüchekakat chi Yolujaakai nüpüleerua sünain kee'ireein ma'i naa'in kasa mojusü waneepia . Amülouijeerü tü nukuaippakat sükajee tia .
66017016	Violence	Otta chi wanülüükai je na polooshiikana aluwataashii , naja'ttirüin tü pueulo kaainjaratkat kayaakuakat tü jietkat . Na'luwateerü süpüshua kasa sulu'ujee tü pueulokat . Yüütüüjeerü ma'i natüma . Je mala'aleejeeria shia natüma sümaa na'ajeerüin .
46008003	Faith	Otta chi eekai shiimüin sünain alin apüla chi Maleiwakai , e'nnaajünüshi nia nütüma süka nüpüshin nia .
45003009	Sin	Sünainjee süpüshua tü tamüitpakat jümüin , müinjachi taya joolu'u jümüin : Waya judíokana , nnojoliishii waya alanaain noulia na gentilekana nu'upala chi Maleiwakai , süka süchepchiain kaainjalaa wayuu süpüshua , wayuu judío oo'ulaka wayuu gentile .
44007041	Sin	Je naainjakalaka su'uyaakua paa'a süpüla namaleiwaseyawaa . No'utakalaka saa'in mürüt süpüla naapüin sümüin , na'waajia shia . Emi'ijaashii naya saa'u tü kasa naainjakat .
66009020	Sin	Otta na wayuu ayatakana katüin o'u süchikijee tüü , mayaasüje ne'rüin tü kasa mojusü alatakat , nnojoliishii naya oo'ulaain suulia akumajaa tü namaleiwaseyaasükalüirua . Ayatshi'iya naya sünain a'waajaa tü yolujaakalüirua . Ayatshi'iya naya sünain a'waajaa tü namaleiwaseyaakat akumajuushikat süka ooro , süka pülaata , süka kachueera paira , süka ipa , je süka wunu'u . Na'waajüin shia ja'itairü me'rüin kasa , ja'itairü maapüin pütchi , je ja'itairü makutulaain .
47005011	Faith	Süka kee'ireein taa'in sünain tü nüchekakat tapüleerua chi Senyotkai , a'yataashi taya waneepia nümüin sünain teme'ejüin saa'in wayuu shii'iree sünoujeein nünain . Nütüjaa aa'uchi taya chi Maleiwakai sünain nnojolin taküjain alawaa sümüin wayuu . Kasataalejese jiyaawatüin saa'u tü taküjakat jümüin sünain shiimüin .
49002003	Sin	Shiapü'ü wakuaippa paala wamaiwa , wo'unapü'üin süchiirua tü naa'inrakat na wayuu ayouktakana nünüiki Maleiwa . Süchepchiapü'üin waainjala süka waa'inrüin kasa mojusükat waa'inreekat . Sükajee tia , nü'ürülashii waya Maleiwa wanaa namaa napüshua na kaainjaraliikana sünainjee waainjala .
44002040	Recommendation	Je Pedro , wainma nünüikü namüin shii'iree naapaweein nümüin tü nümakat namüin . Müshi joo nia namüin : — Jiyu'laa suulia tü akuaippaa noo'ulakakat na wayuu kaainjaraliikana , suulia süsalajüin jia wanaa namaa .
45008013	Faith	Müleka masütaajule jia sünain jüle'eru'uin süchiki kaainjalaa , oukteena jia saaliijee sümaa jükatanneenain nuulia Maleiwa . Akaajasa , müleka juu'ulaale suulia süpüshua tü kasa mojusü kee'ireekat jaa'in , nümaajeena jia Maleiwa süpüla ka'ikat süpüshua . Nieechi chi Naa'inkai Maleiwa akaaliijaka jia sünain tia .
45010011	Faith	Je o'tte'ennüsü wayuu süpüshua eekai sünoujain nünain . Shia tü ashajünakat achiki sulu'u tü karaloukta nüchikimaajatkat Maleiwa , sünain müin mayaa : “ Wayuu süpüshua eekai sünoujain nünain , talateerü ma'i saa'in nümaa ” .
45001008	Faith	Je palajana , süka yootüin süchiki tü jünoulakat sainküin mmakat süpüshua , taapüin analu'ut nümüin Maleiwa saa'u tü kasa anasü naa'inrakat Jesucristo jümüin jiakana jüpüshua .
52001004	Faith	Tawalayuwaa , jia aishiikana nüpüla Maleiwa , watüjaa aa'uchii jia sünain jüneekuushin nütüma süpüla nüpüshinjanain jia .
60004008	Recommendation	Müleka aire na juwalayuukana jüpüla , moteerü jaa'in müleka kaainjarale naya juulia . Sükajee tia , müleka aijiraale jia jüpüla waneepia süka süpüshua jaa'in , alana'aleesia ma'i tia sünain anain suulia süpüshua tü anasü jaa'inrakat .
44027001	Description	Je sümünapa wamüin : “ Anashii najütünüle chamüin sulu'umüin tü mmakat Italia ” , naapünakalaka Pablo namaa na waneeinnua püreesashiikana najapulu'u wane sülaülashi poloo shikii surulaat sulu'ujee tü waneekat shi'ipapa'a surulaat kanüliakat Nusurulaatse César münüin . Je chi sülaülashikai surulaat , Julio nünülia .
66015003	Faith	Ee'irajüshii naya wane jayeechi kojutkai atüma chi Anneetchonkai , maa aka saa'in tü jayeechi kojutkat atüma chi Maleiwakai sümaiwa paala nütüma Moisés , chi a'yataapü'ükai nümüin Maleiwa , sünain müin nanüiki : “ Maleiwakalee , pia chi Aluwataakai Pülashikai ma'i , wa'waajüin pia süka alana'aleein ma'i pia sünain anain tü paa'inrakat . Pia Aluwataakai saa'u wayuu sainküin mmakat süpüshua , je lotüsü ma'i pukuaippa sünain paa'inrüin tü anasükat waneepia sümüin wayuu .
60002002	Faith	Shia anaka müleka kee'ireere jaa'in tü pütchi shiimüin nüchikimaajatkat chi O'tte'erüikai , maa aka naa'in wane jo'uu sünain kee'ireein naa'in süchira nii , süpüla katsüinjatüin jaa'in sünain tü jünoulakat ,
66014013	Faith	Taapakalaka joolu'u wane pütchi chajee iipünaajee sünain maa tamüin : “ Püshaja tüü : No'ujee ka'ikai chii , anata'aleeshija'a ma'i chi wayuu ouktakai sünain anoujaa nünain chi Senyotkai ” , müsü tamüin . Otta nünüiki chi Naa'inkai Maleiwa : “ Shiimain ma'i tia . Eemeraajeena naya suulia tü müliaakat . Je nnojoleerü motüin taa'in tü kasa anasü naa'inrapü'ükat kataiwa'aya no'u ” , müshi .
59001027	Faith	¿ Kasa talataka atüma naa'in chi Washikai Maleiwa ? Talatüsü naa'in müleka waa'inmajüle na wayuukana eekai mapüshin , maa aka na tepichi moo'utshiikana oo'ulaka na jieyuu oukta a'wayuusechiikana . Je nücheküin chi Maleiwakai nnojorule waa'inrüin tü yarüttakat atüma waa'in , maa aka tü naa'inrakat na wayuu manoujainsaliikana .
51002004	Recommendation	Tashajüin tü karalouktakat jümüin süpüla nnojolüinjatüin kapülain jaa'in sünüiki wane wayuu eekai süküjüin alawaa jümüin , mayaasüje keme'eriain ma'i tü shikirajakat anain .
66005013	Description	Taapakalaka joo sünüiki tü aapieekalüirua chaa iipünaa je sünüiki süpüshua tü wayuukolüirua , na kato'uchiikana je na mmaapüshiikana , otta shi'ira süpüshua tü kasa katakat o'u sainküin mma je shiroku palaa . Ee'irajüshii naya sünain maa : “ Anashi wa'waajüle chi joyotakai saa'u tü einaseekat oo'ulaka chi Anneetchonkai , süka nalana'aleeinya ma'i sünain pülashiin naya . Kojutüinjana naya waneepia watüma süpüla ka'ikat süpüshua ” .
66008008	Description	Je ni'yalajitpa joo wane aapieekai tü konneeta najapulu'usükat , sujutünakalaka wane müsü aka saa'in uuchi miyo'u ma'i sümaa jotüin shirokumüin tü palaakat . Ishalaa sümakalaka süse'eru'uweematapünaain tü palaakat sütüma .
44007058	Violence	Nayu'tkalaka nia anooipa'amüin suulia tü pueulokat eere nia na'ina'alüin süka ipa . Je na wayuu aküjashiikana ma'i nüchikü , naakajaain nashe'in süpüla na'ina'alüin nia , yaakalaka shia napütüin nüpüla wane jima'ai kanüliashi Saulo .
45015011	Faith	Je wane ashajuushikalia sünain maa : “ Jiakana gentilekana jüpüshua , anakaja ju'waajüle chi Maleiwakai süka süpüshua jaa'in ” .
45011036	Faith	Nia kakumajalaka kasa süpüshua . Nia kataka atüma so'u kasa süpüshua süpüla kojutüinjachin nia sünainjee tü kasa anasü naainjakat . Joo'uya wa'waajaiwa nia süpüla ka'ikat süpüshua . Amén , anasü waa'inrüle tia .
43001029	Faith	Shiasa mapa watta'amüin , ni'rakalaka Juan Jesús sünain nürütkaain nünainmüin . Nümakalaka Juan namüin na wayuu eejanakana nümaa : “ Jiirakaa , iseeichi chi wayuu aneekünakai nütüma Maleiwa süpüla nu'utünajachin aa'in süpüla nüla'ajaainjatüin saainjala wayuu süpüshua sainküin mmakat , maa akaapü'ü tü anneerü o'utünapü'ükat aa'in watüma wayakana judíokana shii'iree süla'ajaanüin waainjala .
58011031	Description	Otta Rahab tü wayuu maa'insatkat , kamaneesü shia namüin na judío ajayajüshiikana sünain sunujulüin naya . Süka shiimüin sünoula nünain Maleiwa , nnojotsü o'utünüin aa'in wanaa namaa na wayuu kepiakana a'aka , na manoulakana nünain Maleiwa .
43010010	Grace	Chi ka'ruwaraikai , antüshi ne'e süpüla a'luwajaa anneerü je o'una'alaa saa'in tü mürütkalüirua . Akaajasa tayakai , antüshi taya süpüla shii'iranajaainjatüin saa'in wayuu tatüma süpüla eeinjatüin waneepia nümaa Maleiwa ” , nümataalakalaka Jesús namüin .
50003020	Faith	Otta waya anoujashiikana , saa'u wayain nüpüshin Maleiwa chakai iipünaa , shia kachiiruaka waa'in tü kasa nüma'anakat cha'aya iipünaa . Je wa'atapüin ma'i nüle'ejüin wanainmüin chajee cha'aya chi O'tte'erüikai , chi Wasenyotsekai Jesucristo .
45015007	Recommendation	Maa aka kamaneein Cristo jümüin , anakaja kamaneejiraale jia süpüla nu'waajünüinjachin chi Maleiwakai sütüma wayuu süpüshua .
44021024	Recommendation	Pu'una namaa otta paa'inra wanaa namaa tü kasa ni'itaakat Moisés wapüleerua wayakana judíokana , tü uleinjatkat akajee wakuaippa nümüin Maleiwakai . Je süchikijee , puwalaaja tü kasa naapajatkat nümüin Maleiwa shikeraajapa süka'iya tü naküjakat achikü nümüin otta süliapala tü noojiriajatkat nekii wanaa sümaa nekeraajüin sümaa nanüikü . Paa'inra tüü . Je mayaa , sütüjaweerü aa'u tü wayuukalüirua süpüshua'a sünain nnojolüin shiimain tü yootokat püchikü sümüinrua . Otta sütüjaweerü aa'u sünain ayatü'inya pia lotüin süchiirua tü nuluwataakat anain Moisés .
45004012	Faith	Watüjaa aa'uchi Abraham sünain natuushin na judíokana , na o'yotoona atachiikana , saa'u ni'irukuin naya . Otta müshi'iya joolu'u , na judíokana eekai nashatüin tü nünoulakat Abraham süpülapünaa shi'yotoonüin nüta , shiimainchipa sünain nashin .
44001026	Description	Naleeyajaa namüsüja'a sulu'u wane iita piamasü ipachen nanüliamaajatü na piamashiikana . Shiakalaka ojutuuin palajana tü nünüliamaajatkat Matías . Je yaleje'ere'eya ekerotinnaleeshia Matías na'akamüin na polookana waneemüin Aluwataaushi .
45004007	Grace	“ Anata'aleeshija'a ma'i chi wayuu alatinnakai aainjala nuulia nütüma Maleiwa , süka motüin naa'in Maleiwa tü kasa mojusü naa'inrakat . Müiria nnojolüin jülüjüin aa'inyüü naainjala süpüla kasalajanaa nümüin nütüma Maleiwa ” .
66011004	Description	Na piamashiikana nünüikimaajana , naya kayaawaseka tü piamasükat wunu'u “ olivo ” münakat oo'ulaka tü piamasükat rampara sulu'upü'ükat tü a'waajüleekat Maleiwa Aluwataakai saa'u wayuu süpüshua .
59004009	Recommendation	Jia talatakana aa'in wanaa sümaa jaa'inrüin tü kasa mojusükot , anakaja joolu'u müleka mojule ma'i jaa'in saaliijee tia .
64001011	Recommendation	Taluwataain joolu'u pünainmüin wane wawala kanüliashi Demetrio . Kojutshi nia sütüma tü anoujasükalüirua sainküin mmakat süpüshua , sünain “ Anashi ma'i nia süka nikirajüin waya waneepia sünain tü shiimüinkat ” sünain maa nümüin . Akaajaa wanüiki wayakana yaaje'ewaliikana nüchikiya . Je pütüjaa aa'ulu sünain shiimüin süpüshua tü waküjakat pümüin . Tawalachee , nnojo püshatüin tü kasa mojusü saa'inrakat tü wayuukolüirua eekai müin aka naa'in Diótrefes . Shia anaka alu'u müleka püshatüle tü kasa anasü saa'inrakat wayuu eekai müin aka naa'in Demetrio . Chi wayuu eekai naa'inrüin waneepia tü anasükat , nüchon Maleiwa nia . Otta chi eekai naa'inrüin waneepia tü mojusükat , nnojoishi ni'raajüin Maleiwa süka nnojolin nüchoin .
45004011	Faith	Saa'u anajiraain Abraham süpülapünaa shi'yotoonüin nüta , shiyaawatüin wayuu saa'u anajiraain nia nümaa Maleiwa sünainjee tü nünoulakat ne'e sümüiwa . Jümeenakalaka joo tamüin : “ ¿ Kasa apülajatka shi'yotoonüin nüta ? ” . O'yotoona atachi nia süpüla sütüjaainjatüin wayuu naa'u sünain anajiraaichipain nia nümaa Maleiwa . Je maa'ulu yaa , na gentilekana , mayaainje mo'yotoojuin nata , anajiraainapa naya nümaa Maleiwa sünainjee tü nanoulakat nünain , maa aka anajiraain paala Abraham süpülapünaa shi'yotoonüin nüta . Eekalaka süpüla namüin na gentilekana : “ Washi nia'aya ” .
45006007	Grace	Maa aka taashin wane wayuu ouktüsü suulia sukuaippa , taashiinapa waya suulia süchepchiaa waainjala .
47004010	Faith	Kataiwa'aya to'u , te'rüin müliaa waneepia sünain jashichin wayuu tamüin sünain su'uteein taa'in , maa aka naa'in Cristo sünain nu'utinnüin aa'in . Otta sünainjee süso'iraain naa'in Cristo , ayatshi'iya taya a'yataain nümüin mayaashije taya müliain . Ja'itaichi ouktüin taya so'uweena wane ka'i , müleka tachecherüle taa'in su'unnaa tü müliaa te'rakat maa'ulu yaa , sütüjaajeechi aa'u wayuu Cristo sünain katüin no'u je eejeerü süpüla sünoujain nünain .
50002021	Sin	Na wayuukana yaakana yaa , shia kapülaka ne'e naa'in nakuaippa namüiwa , nnojotsü kapülain naa'in nukuaippa Jesucristo .
58011011	Faith	Mayaainje laülaachoin ma'i Abraham süpüla kachonwaa , je maralüin Sara , tü nu'wayuusekat , nünoujain tü nümakat paala Maleiwa nümüin sünain pansaain nünüiki . Je saa'ujee nünoujain Abraham , kachonshii naya laülaalu'u .
43006039	Grace	Nnojotsü nücheküin Maleiwa süpüleerua amüloulinjatüin toulia süchikijee ouktaa waneesükaije'e na'akajee napüshua na ni'itaakana süpüla nayain tapüshin . Shia nüchekaka napüleerua taso'ire'erüinjateerüin naa'in napüshua so'uweena tü ka'i süsaleetkat o'u saainjala tü manoujainsatkalüirua .
46008006	Faith	watüjaa aa'uchi chi Wamaleiwasekai sünain niain waneeshin Maleiwain . Nia Washika'aya , chi kama'anaje'ewaikai kasa süpüshua , chi kojutkai watüma nümüiwa . Otta müshia Jesucristo , watüjaa aa'uchi sünain niain waneeshin Wasenyotsein . Nia chi aapakai kataa o'u sümüin wayuu , chi kakumajalakai kasa süpüshua .
52003006	Description	Talatüsü ma'i waa'in joolu'u süka nüntüichipain Timoteo jüma'anajee sümaa nüküjain jüchiki wamüin sünain katsüin jaa'in sünain anoujaa je sünain aijiraain ma'i jia jüpüla . Talatüsü jaa'in naajüin wanaa sümaa jülüjüin waya jaa'in süka kee'ireein jaa'in ji'reein waya , maa aka wayakana sünain we'reein ma'i jia .
60005004	Grace	Otta niweetapa Cristo chi Anneetpü'ü Miyo'ushikai , nuwalaajeena jia süka tü kasa anasü nüma'anajeejatkat cha'aya iipünaa , tü ayatakat sümaa anaa akuaippa waneepia .
47003012	Faith	Nnojoliishii waya mmolüin sünain aküjaa nüchiki chi O'tte'erüikai , süka watüjaain saa'u sünain anajiraainapain waya nümaa chi Maleiwakai sütüma .
61002012	Sin	Na ekirajüliikana sünain alawaa , mojulaashaatashii ma'i naya . Mojusü ma'i nanüiki süchiki kasa eekai nnojolüin natüjaain saa'u . Müshii aka saa'in mürüt sünain aa'inraa tü nachekalakat ne'e namüiwa . Je maa aka süta'ünnüin mürüt süpüla su'utinnüin aa'in süpüla ekünaa , meena naya aja'lajaain .
43012006	Sin	Je tüü , nümaka'a Judas , nnojotsü sükajeejatüin alin wayuu nüpüla eekai müliain , nümüsü süka ka'ruwaralin nia . Nu'luwatapü'ü apüshirü tü neerü nalü'üjapü'ükat na nikirajüinkana Jesús , saa'u niain anaajaalin shia .
62004016	Faith	Shiimüin ma'i sünain alin waya nüpüla Maleiwa . Nikirajüin waya chi Maleiwakai sünain jamüinjatüin saaliipala wayuu wapüla maa aka waalii nüpüla niakai . Chi aikai apüla wayuu , wanaawajiraasü naa'in nümaa Maleiwa süka eein nia nümaa .
44011019	Description	Na anoujashiikana a'walakajaakana paala süpüleerua tü müliaa aa'in antakat noo'omüin süchikijee nu'utünüin aa'in Esteban , o'onuwaashii sainküin mmakat süpüshua . Chatataatsü o'otüin napüshi Feniciamüin , Chipremüin otta Antioquíamüin . Je eepünaale no'otüin , naküja achiküt tü pütchi nüchikümaajatkat Jesús . Akanasa'a nayain ne'e naküja amüin , na judíojiraakana wanaa namaa . Makalaka ne'e na wayuukana griegokana , maküjuuin amüin .
54006006	Faith	Eekai keisalain sümüin nukuaippa nu'upala Maleiwa , müleka talatüle naa'in sümaa tü nüchekakat Maleiwa nüpüleerua , anashaatasü ma'i tia .
66013007	Violence	Oo'ulaanüshi nütüma Maleiwa sünain aluwatawaa saa'u e'irukuukat süpüshua sainküin mmakat süpüshua . Otta na nüpüshikana Maleiwa , ayamütshii naya nütüma chi wanülüükai süka nuu'ulaanüin nanain .
60002020	Faith	Otta müleka jüchecherüle jaa'in su'utpünaa süsalain jia tü kasa mojusü jaa'inrakat , ¿ jarai a'waajaka jia ? Akaajasa müleka jüchecherüle jaa'in su'utpünaa wane müliaa eekai ji'rüin saaliijee aa'inraa ne'e kasa anasü , shiimüin a'waajüneechin pia nütüma Maleiwa sükajee tia .
58009015	Grace	Nünainjee Cristo , ni'itaain chi Maleiwakai wane pütchi jeket wapüla waya ounejuushikana , süpüla naapüinjatüin wamüin süpüshua tü nüküjakat achiki paala wamüin sümaa pansaain nünüiki , tü kasa anasü wama'aneetkat süpüla ka'ikat süpüshua . Akaajaa na watuushi e'itaanakana apüla paala tü palajatkat pütchikat nütüma Maleiwa , mayaainje kaainjalain naya sünainjee moonooin sümaa tia , taashiinapa naya joolu'u suulia naainjala süka ouktüichipain Cristo .
45006001	Sin	Eesüja'a süpüla sümüin wane wayuu : “ Anamiapaja'a ma'i chi Maleiwakai süpüla anajiraainjatüin wayuu nümaa ja'itairü wainmain saainjala . Je saa'u nülatirüin chi Maleiwakai saainjala wayuu , anakaja masütaajule waya sünain waainjala süpüla koo'omüinjatüin na'anasia Maleiwa wamüin ” .
49005004	Recommendation	Nnojo jaashajaain süka tü pütchi japüikat atüma wayuu , oo'ulaka süka sünüiki'ipala wayuu eekai maa'in saa'in . Je nnojo jime'erainpalain wayuu süka pütchi yarüttüsü . Shia anaka alu'u müleka jaapüle analu'ut nümüin chi Maleiwakai waneepia .
66006008	Violence	Eweeta müshia joo wane ama'aya , atsaana . Otta nünülia chi naajuchikai , “ Ouktaa ” . Otta tü kanüliakat “ Hades ” , tü süpüleekat tü ouktüsükalüirua , oushikaasü nüchiiruajee . E'itaanüshii naya süpüla no'una'alirüinjatüin saa'in wayuu watta saalin , tü shiatapünaakat tü shiatapünaakat wayuu eekat saa'u mmakat . Eejeerü wayuu eekai su'utünüin aa'in sütüma wayuu , eejeerü eekai ouktüin sütüma jamü , eejeerü eekai ouktüin sütüma ayuulii , je eejeerü eekai su'utünüin aa'in sütüma wasashi .
45004016	Faith	Tamüshii paala jia jüchikua : Pansaasü nünüiki chi Maleiwakai nümüin Abraham süka nünoujain nünain . Shiasa süka anamiain ma'i chi Maleiwakai nümüin Abraham , anajiraakalaka nia nümaa . Anamiakalaka nia joolu'u sümüin wayuu süpüshua eekai “ Nia Abraham washika ” sümüin sünain sünoujain . Nnojoishi anamiain nia namüin na judíokana namüiwa , na aapünakana amüin tü nüshajalakat Moisés . Anamiashi namüin napüshua na eekai nanoujain nünain maa aka Abraham . Shiimüinkalaka niain Abraham washin waya anoujashiikana wapüshua .
44028018	Description	Je naainnua , süchikijee nasakiijain taya sünain tü takuaippakat , najüteeyaa achikichije'e taya süka nnojoliin nantüin sünain tü kasa anakaleje süpüla o'utünaa anainjee taa'in .
45009016	Grace	Je sükajee tüü , nnojoishi aneekünüin wane wayuu nütüma chi Maleiwakai sünainjee nücheküin chi wayuukai aneekünaa . Je nnojoishi aneekünüin sünainjee kasa anasü naa'inrakat . Sükajeejatü nii'iyatüin Maleiwa na'anasia nümüin .
46010008	Sin	Je anakaja nnojoliire wa'luwajiraain wakuaippa sümaa wayuu jierü otta wane jierü nümaa wane toolo , maa aka tü naa'inrakat na watuushinuukana . Saaliijee tia , ouktüshii na'akajee maa aka 23.000 wayuu so'ule'eya wane ka'i .
45007023	Sin	Otta müleka shiimüinre tia , ¿ jamaka'a taneekaka'a waneepia aa'inraa tü kasa mojusükat ? Shia süka tale'eru'uin kaainjalaa . Je sükajee tüü , müsü aka eekai wane atkawaa sütüma tü takuaippa jeketkat . Je müshi aka kapükai taya , süka nnojolüin tountüin taa'inrüin tü anasükat .
58006001	Faith	Je joolu'u , süpüla jülaüle'erüinjatüin jaa'in sünain anoujaa , anakaja müleka nnojorule shiain jülüjain jaa'in ne'e waneepia tü nüchikikat Cristo ekirajünakat anain paala jia ju'ttaiwa'aya sünain anoujaa . Ekirajünapü'üshii jia sünain oo'ulawaa suulia tü kasa mojusü ouktakat atüma wayuu , sünain tü anoujaakat , sünain tü woutiisaakat , sünain e'itawaa ajapüü saa'u wayuu , je sünain süso'iraainjatüin saa'in wayuu ouktüsü . Je ekirajünapü'üshii jia sünain kasalajaneerüin sümüin wayuu saainjala sümaa müliainjatüin shia süpüla ka'ikat süpüshua . Anashii tekirajüle jia joolu'u sünain tü jeketkat . Shia taa'inreetka müleka nücheküle chi Maleiwakai tapüleerua . Je müleka jüshatüle tü jeketkat , koo'omüinjeerü jümüin jiyaawatüin saa'u tü ekirajünakat anain jia paala .
46016011	Recommendation	Nnojo ji'iyein jia nuulia . Shia anaka alu'u müleka jükaaliijüle nia süpüla nüle'ejüin nüchikua tanainmüin , je süpüla anain naa'in jümaa . Ta'atapajüin nia namaa na wawalayuu o'unakana paala nümaa jünainmüin .
59002014	Faith	Tawalayuwaa , ¿ jameechi chi wayuu eekai nümüin : “ Anoujashi taya nünain Cristo ” , sünain nnojolüin naa'inrüin tü kasa anasü nüchekakat chi Maleiwakai nüpüleerua ? ¿ O'tte'enneechi sünainjee tia jaajüin ?
43007025	Description	Naashajaajiraakalaka noo'opünaa Jesús waneeirua wayuu kepiashii Jerusalén sünain namüin mayaa : — Atak , shiimüin sünain niain chi no'uteekai aa'in na laülaayuukana .
43020022	Faith	Nuju'ulakalaka naya sünain nümüin namüin : — Anasü müleka jümaale joolu'u chi Naa'inkai Maleiwa .
45010003	Sin	saa'u nnojolüin noonooin sümaa tü nümakat Maleiwa süpüla anajiraainjanain naya nümaa . Nnojotsü nayaawatüin saa'u tü anajiraainjatkat akajee wayuu nümaa . Je saa'u nayouktüin tü nümakat Maleiwa , nachajaain anajiraweein nümaa süka nakuaippa namüiwa .
62005010	Faith	Chi eekai nünoujain nünain chi Nüchonkai Maleiwa , nütüjaweerü aa'u sünain shiimüin tü nüküjakat Maleiwa sünain niain Jesús chi Nüchonkai . Chi ayouktakai nüchiki Jesús sünain niain Nüchoin Maleiwa , a'alaajünüshija Maleiwa nütüma .
43014012	Faith	“ Shiimüin tü tamakat jümüin : Chi eekai ni'itaain naa'in sünain anoujaa tanain , nuunteerü naa'inrüin kasa anasü makat aka saa'in tü taa'inrapü'ükat ju'upala . Je tü naa'inreetkat , alana'aleejeeria sünain anain ma'i suuliale'eya tü taa'inrapü'ükat , süka to'unüinjachin eemüin chi Tashikai .
56002009	Recommendation	Otta müshi'iya na puwalayuukana eekai süchepchiain wayuu , pikiraja naya sünain jüüjüüinjanain waneepia namüin na kachepchiakana naya sümaa nnojolüin asouktakuu müin ne'ipajee . Naa'inrüinjatü süpüshua tü aluwataanakat anain naya süpüla talatüinjatüin naa'in namaa .
58012015	Recommendation	Ee jumata jaa'in süpüla jüchecherüinjatüin naa'in chi juwala eekai malain naa'in ja'aka , chi oo'ulaweekai suulia anoujaa nünain chi Maleiwa anamiakai . Anakaja jüchiajaale chi eekai masütaajuin sünain kaainjalaa suulia nashatüin na nuwalayuukana tü mojusü naa'inrakat sümaa amalajaain tü nanoulakat sütüma .
54003007	Recommendation	Chi laülaashikai sulu'u tü outkajaaleekat , müleka nnojorule lotüin nukuaippa su'upala wayuu eekai manoujain , eejeechi süpüla naa'inrüin tü nüchekakat chi Yolujaakai nüpüleerua , tü japüijeechikat atüma chi wayuukai .
49004007	Grace	Aapünüsü wamüin wane'ewaire wakua tü watüjakat apüleerua nütüma Cristo . Ka'yataainshii joo waya nütüma , süpüla waa'inrüinjatüin tü kasa anasü nüchekakat wapüleerua sükajee anamiain nia wamüin .
66016003	Description	O'yototoojo'o joolu'u chi wane aapieeka'iya tü sulu'ukat tü iita najapulujutkat saa'u tü palaakat . Ishalaa müsia tü palaakat sütüma , müsü aka saa'in nüsha wane müliashii . Ouktakalaka süpüshua tü she'ekat palaa sütüma .
49006006	Recommendation	Anakaja müleka joonoole sümaa nanüiki waneepia sünain jaa'inrüin tü nuluwataakat anain jia , ja'itaina nnojoliin . Nnojotsü jaa'inrayaainjatüin ne'e no'upala shii'iree anain jüchiki natüma , shia saa'u nipiuunaseinapain jia Cristo sünain aa'inraa waneepia tü nüchekakat chi Maleiwakai jüpüleerua .
60003016	Recommendation	Müleka jütüjaale saa'u tü jaa'inrakat sünain anasüin nu'upala Maleiwa , japüijeechi chi eekai niyoujain tü kasa anasü jaa'inrakat nüpüla Cristo sütüjaanapa aa'u sünain shiimüin nnojolüin jaa'inrüin kasa mojusü .
43006040	Faith	Nücheküin chi Tashikai süpüleerua shii'iranajaainjatüin naa'in napüshua na eekai nanoujain tanain sümaa nayaawatüin taa'u sünain tayain chi Nüchonkai Maleiwa . Eejeena naya nümaa süpüla ka'ikat süpüshua , süka shiimüin sünain taso'ire'erüinjateerüin naa'in napüshua so'uweena tü ka'i süsaleetkat o'u saainjala tü manoujainsatkalüirua ” , nümakalaka Jesús namüin na wayuukana .
44012023	Violence	Je wanaa ma'i sümaa , ayuuijaakalaka Herodes nütüma wane aapiee nüma'anajeejachi Maleiwakai süka kapülain naa'in Herodes nu'waajünüin sütüma tü wayuukalüirua nuulia Maleiwakai . Sükajee tia , oukta'alakalaka nia sütüma jokoma .
47001003	Grace	Anashii wa'waajüle chi Maleiwakai , Nüshikai chi Wasenyotsekai Jesucristo . Nia Washika'aya , amüliajaka waya . Nia Wamaleiwaseka'aya , akaaliijaka waya .
54001006	Sin	Eeshii wayuu eekai akatalaain suulia tü nanoulakat sütüma tü alawaa ekirajünakat anain . Je tü na'ülüjaajiraakat achiki , nnojotsü kasain saamüin namüin na anoujashiikana .
45001016	Faith	Nnojoishi taya japülin sünain aküjaa nüchiki chi O'tte'erüikai sümüin wayuu . Chi wayuu eekai naapüin tü nüchikikat Cristo sümaa nünoujain nünain , o'tte'enneechi nia nütüma chi Maleiwa Pülashikai . Na wayuu aküjünakana amüin tü nüchikikat palajana , naya na judíokana . Je na judío eekana nanoujain nünain , o'tte'ennüshii naya . Aka'aya na gentilekana , mayaasüje maküjuuin nüchiki namüin paala , aküjünüitpa namüin maa'ulu yaa süpüla no'tte'ennajanain na eekana nanoujain nünain .
46003011	Description	Müleka nnojoire niain Cristo jikirajüin achiki , nnojoleena o'ttaain na aapajakana jünüiki .
49005033	Recommendation	Otta shikirajüin waya sünain wane kasaya : Jia tooloyuukana wane'ewa'ire jukua , anakaja müleka aire jüpüla ju'wayuuse maa aka alin jia jüpülajiraa . Aka'aya jiakana jieyuukana , anakaja müleka kojutule jütüma ju'wayuuse .
51002013	Grace	Jiakana paala , müshii aka naa'in na manoujainsaliikana napüshua sünain nnojolin jamajachin chi Maleiwakai jümüin , süka süchepchiapü'üin jia kaainjalaa . Otta müsia joolu'u , ojuittinnüinapa jia nütüma Maleiwa suulia süchepchiaa jaainjala . Nülatirüitpa jaainjala juulia süpüla eeinjanain jia waneepia nümaa Cristo .
54004014	Recommendation	Soto paa'in wanaa sümaa ne'itaain najapü na laülaashiikana paa'u sümaa saapünüin wane pütchi pümüin nütüma chi aapirüikai süka nünüiki Maleiwa . Paa'inmaja tü atüjaakat aapünakat paala pümüin nütüma chi Naa'inkai Maleiwa so'u ka'ikat tia .
66021001	Description	Te'rakalaka saa'in sünain shii'iratünüin kasa süpüshua chaa iipünaa je yaa mmolu'u . Akumajünüsü wane jeket shii'iraka süka aja'ttüitpain tü mmakat oo'ulaka tü palaakat oo'ulaka tü kasakalüirua süpüshua chajatkat iipünaa .
52005016	Recommendation	Talata jaa'in waneepia .
66009006	Description	Je tia wayuukolüirua so'u tü ja'raikat kashi , kee'ireesü ma'i naa'in oukteein naya . Nnojoishii ouktüin , süka maapujuin tü ouktaakat namüin nütüma Maleiwa .
52004014	Faith	Watüjaa aa'uchi Cristo sünain ouktüin paala je sünain süso'iraain naa'in nütüma chi Maleiwakai . Je sünainjee tü naa'inrakat chi Maleiwakai nüka Jesús , watüjaa aa'ut sünain nüso'ire'ereerüin naa'in na anoujashiikana eekai ouktüin .
62004015	Faith	Sünainjee waküjain nüchiki Jesús sümüin wayuu sünain niain chi Nüchonkai Maleiwa , watüjaa aa'ulu sünain wanaawajiraain waa'in nümaa Maleiwa je sünain eein nia wamaa .
49004022	Recommendation	Je jiakana paala , süchepchiapü'üshii jia jaainjala , süka keejiain jümüin oonowaa sümaa alawaa , je süka jaa'inrüin tü mojusü yarüttakat atüma jaa'in . Je joolu'u saa'u jünoujain nünain Cristo , anashii müleka juu'ulaale suulia tü kasa mojusü jaa'inrapü'ükat je tü mojusü jülüjapü'ükat jaa'in .
43010009	Grace	Tayakai , müshi aka saa'in so'u sükulaatse anneerü süka shikerolüin wayuu tanainjee nüma'anamüin Maleiwa . Je chi eekai nünoujain tanain , aapüneerü nümüin nütüma Maleiwa süpüshua tü che'ojaakat nümüin .
58011037	Violence	Eeshii eekai no'utünüin aa'in sümaa na'ina'annüin süka ipa . Eeshii eekai ouktüin sükajee shi'yotoonüin nase'eru'upünaa . Eeshii eekai o'utünüin aa'in süka chajaruuta . E'rünna amüinchii sütüma tü manoujainsatkalüirua . Süka müliain ma'i na anoujashiikana , a'atüshii süta anneerü je süta kaa'ula nanain .
62002029	Faith	Soto jaa'in Cristo sünain naa'inrüin tü anasükat waneepia . Je jütüjaa aa'ulu sünain shiimüin niain nüchoin Maleiwa chi wayuu aa'inrakai tü kasa anasü nikirajakat anain Cristo .
44013047	Grace	Watüjaa aa'ulu sünain shiain kee'ireein naa'in chi Maleiwakai waa'inrüin shia , süka sümüin nünüikü tü nüshajitkat paala noo'opünaa chi O'tte'erüikai : “ Te'itaain pia maa aka saa'in wane luusa sümüin tü gentilekalüirua , süpüla sütüjaainjatüin saa'u tü shiimainkat , süpüla piainjachin o'ttaain akajee tü wayuukalüirua sainküin tü mmakat süpüshua'a chamüinre'eya saja'ttapshimüin ” .
47004002	Faith	Tü tekirajakat anain jia , nnojotsü taattajaain aa'u juulia süka nnojolin japülin taya süka . Je nnojotsü ta'wanajüin nünüiki chi Maleiwakai süka alawaa jümüin . Shia taküjaka tü shiimüinkat waneepia jümüin nu'upala süpüla tatüjaanüinjachin aa'u sütüma wayuu süpüshua sünain lotüin ma'i tanüiki .
44002033	Description	Je joolu'u , niyalere'erüin nia Maleiwakai iipünaamüin süpüla aluwatawaa chaa nikialu'ujee . Aapünüshi chi Naa'inkai Maleiwa nümüin Jesús nütüma . Je yalejee , Jesús , nüjütüin nia süpüla ekeroloo sulu'umüin waa'in wane'ewai wakua , maa aka nüküjain Maleiwakai nüchikü paala süka wane pütchi pansaasü sünain nüjütünüinjachin . Shia tü kasa ji'rakat joolu'u otta jaapüin .
51003010	Recommendation	Anakaja jaashajiraale pütchi shiimüin , süka shii'iranajaaitpain jukuaippa nütüma Maleiwa akumajakai kasa süpüshua . Je joolu'u shiainjatü kee'ireeka jaa'in tü nüchekakat jüpüleerua . Je süma'inru'u koo'omüin aleewain jia nümaa Maleiwa , a'wanajaasü tü jukuaippakat shi'ipa'aya nütüma süpüla müinjatüin aka shia nukuaippa .
43011004	Faith	Je naapapa Jesús nüchiki Lázaro , nümakalaka : — Ayuuliikat tia , nnojotsüyaaje'e ouktajachin sütüma . Süpülajatü ne'e sütüjaainjachin wayuu naa'u chi Maleiwakai sünain pülashin ma'i je süpüla sütüjaainjachin naa'u chi Nüchonkai Maleiwa sünain pülashin ma'i nia'aya — nümakalaka Jesús .
45001017	Faith	Je sütüma tü nüchikikat chi O'tte'erüikai , wayaawatüin saa'u sünain anajiraainapain waya nümaa Maleiwa sünainjee tü wanoulakat . Naa'inrüin chi Maleiwakai tü kasa anasükat wamüin saa'ujee wanoujain nünain Jesucristo . Shia tü ashajünakat paala sulu'u tü karaloukta nüchikimaajatkat chi Maleiwakai , sünain müin mayaa : “ Chi wayuu eekai nünoujain nünain Maleiwa , anaawashi nümaa kataiwa'aya no'u . Je ouktapa nia , ayatshi anaawain nümaa ” .
43019017	Description	Süchikijee naapünüin Jesús namüin na surulaatkana , o'uninnüshi nia natüma sünain nülü'üjüin tü wunu'u akachennüinjachikat anain nia eemüin wane wutai kanüliasü “ Ekiyüükat ” . ( Je sünülia tü wutaikat süka pütchi hebreo , “ Gólgota ” . )
45012006	Faith	Anakaja müleka wa'yataale nümüin Maleiwa süka tü atüjaa eitajünakat wamüin nütüma chi Naa'inkai Maleiwa . Naata'awaisü tü atüjaa aapünakat wamüin süpüla wa'yataain nümüin Maleiwa . Müleka saapünüle pümüin süpüla aapirülinjachin pia wayuu süka nünüiki Maleiwa , anakaja püküjale waneepia tü shiimüinkat pünoujakat anain .
66004007	Description	Wane , müshi aka saa'in kannajapüt . Je wane'e , müshi aka naa'in paa'a toolo . Otta nu'upünaa chi wane'e , müsü aka saa'in su'upünaa wayuu . Je joo chi wane'eya , müshi aka saa'in warulapai sünain waawataa .
49005015	Recommendation	Otta müshi'iya jiakana , anakaja müleka jülüjale jaa'in süpüshua tü jaa'inrakat saa'u kekiinapain jia nütüma chi Maleiwakai süpüla jaa'inrüin tü nuluwataakat anain . Jalia jia jümalaja'alaajayaa .
45010012	Grace	Otta wane ashajuushiya , müsü yaa : “ Chi wayuu eekai nüchuntüin saa'u nünülia chi Senyotkai Jesucristo , o'tte'enneechi nia ” . Cristo , nia Nasenyotseka napüshua na eekai nanoujain nünain , je anamiashaatashi nia sümüin wayuu süpüshua eekai süchuntüin nümüin . Maa aka wayuu judío otta gentile , o'tte'ennüshii naya wanaawa sünainjee tü naa'inrakat Cristo .
45010004	Faith	Müshi taya tachikua jümüin : Nnojoliishii anajiraain waya nümaa Maleiwa sünainjee woonooin sümaa tü nuluwataakat anain Moisés . Süka shikeraajüitpain nütüma Cristo tü nümakat Moisés , anajiraashii nümaa Maleiwa napüshua na eekai nanoujain nünain Cristo .
50004006	Recommendation	Nnojo jüshapataain aa'in soo'opünaa wane kasa . Shia jaa'inra achuntaa nümüin Maleiwa soo'opünaa kasa süpüshua . Jüküja nümüin tü shapaakat atüma jaa'in . Otta nnojo motüin jaa'in aapaa analu'ut nümüin saa'u tü anasü naa'inrakat jümüin .
46010006	Faith	Sünainjee watüjaain saa'u tü alatakat namüin na watuushinuukana paala sümaiwa , achiajaanüshii waya maa'ulu yaa suulia kee'ireejüin waa'in kaainjalaa maa aka naa'inrüin nayakana .
66009002	Description	Shiasa naakatapa shirouse tü Ishikat , ojuittüsü wane sümüsain miyo'u ma'i maa aka sümüsain siki . Je süka kojoin ma'i tü sümüsain ojuittakat sulu'ujee tü Ishikat , epiyuushijaasü chaa iipünaa sütüma je oukuushi chi ka'ikai sütüma .
52004006	Recommendation	Akaajaa müleka püma'üjiraale sümaa nu'wayuuse wane puwala , shiimüin sünain kaainjaleechin pia nuulia . Soto jaa'in tü wekirajapü'ükat anain jia paalainka sünain wachiajaain jia suulia kasa eekai müin aka tia , süka kasalajaneerüin süpüshua aainjalaakat tia sümüin wayuu nütüma chi Senyotkai .
47005017	Faith	Waya anoujashiikana , jekennuuinapa süka waapaain Cristo sümaa wanaawajiraain waa'in nümaa . Oo'ulaaitpa tü wakuaippapü'ükat paala süka shii'iratüitpain .
43005020	Faith	Süka alin ma'i taya nüpüla chi Tashikai , nii'iyatüin tamüin süpüshua tü naa'inrakat . Je nii'iyateerü tamüin mapeena tü poneetkat ma'i jaa'in , süka sülana'aleejeerüin ma'i sünain anain suulia tü nii'iyatüitpakat tamüin .
49004028	Recommendation	Chi eekai ka'ruwaralin , anakaja müleka nuu'ulaale joolu'u suulia a'luwajaa . Anashi müleka ni'yataale süpüla tü niküinjatkat aa'u je süpüla tü nümüliajiainjatkat wayuu eekai müliain .
57001022	Recommendation	Eesü süpüla tajuittinneechin maalü sulu'ujee tü kaatsetkat müleka ayatüle pia sünain achuntaa taa'u nümüin Maleiwa . Sükajee tia , tachuntüin joolu'u pümüin süpüla yapainjatüin tapüla pütüma wane paü pipialu'u süka pi'iyoujeechin taya mapeena saa'in tamüin .
58013009	Recommendation	Je süka ma'wanajaanüin Jesús , anakaja müleka nnojoliire jüpütüin tü shiimain jikirajaapü'ükat anain paala suulia jüüjüüin jia sümüin pütchi ne'e naatajatü , tü nnojotkat wanaawain sümaa tü nüchikikat chi O'tte'erüikai . Süka kamaneein chi Maleiwakai wamüin , katsüinsü waa'in nütüma . Akaajaa chi jüüjüükai sümüin pütchi naatajatü , süchikimaajatkat ne'e nemi'irain na judíokana , nnojoishi akaaliijünüin sütüma .
52005012	Recommendation	Tawalayuwaa , tachuntüin joolu'u jümüin sünain kojutüinjanain jütüma na laülaayuukana jaa'u cha'aya sulu'u tü outkajaaleekat , süka e'itaaushin naya nütüma chi Senyotkai süpüla tia . A'yataashii naya waneepia jümüin sünain naso'ijirüin jaa'in sünain tü nüchekakat Maleiwa jüpüleerua .
43009022	Description	Müsü nanüiki sütüma mmolüin naya seema tü namakat paala na laülaayuu judíokana , tü makat : “ Chi eekai kapülain naa'in nünüiki Jesús sünain niain Cristoin chi Nüneekajalakai Maleiwa , müichia mekerolüin nüchikua sulu'umüin tü ekirajüleekat ” .
50003003	Faith	Na wayuu shiimüinkana sünain nüpüshin Maleiwa , nnojoliishii nayain na wayuu ekirajüliikana sünain o'yotoonoo ata , waya wayakana anoujashiikana nünain Cristo . Wa'waajüin Maleiwa nükajee chi Naa'inkai , je nnojoishii waya a'waataain sulu'u tü kasa anasü waa'inrakat , shia tü kasa anasü naa'inrakat Cristo waa'ujee .
62003023	Faith	¿ Kasa nuluwataaka anain wayuu süpüshua ? Nuluwataain waya sünain wanoujainjanain nünain Jesucristo , chi Nüchonkai , je sünain aijiraainjanain wapüla wawalayuu , maa aka tü nikirajakat anain Jesús .
66013011	Description	Te'rakalaka joo wane wanülü'üya sünain nujuittaain shiinalu'ujee tü mmakat . Piamasü nu'uwa jo'uuchen maa aka saa'in nu'uwa wane anneetchon . Otta emetutsü ma'i nünüiki sünain nuwoorolooin , maa aka saa'in nünüiki wane kayuushi .
46014020	Recommendation	Tawalayuwaa , anakaja müle aka jia wane jo'uu sünain jükatannüin suulia kaainjalaa . Otta sünain tü jülüjakat jaa'in sulu'u tü outkajaaleekat , juu'ulaa suulia jo'uweein jaa'in . Shia anaka alu'u jülaüle'erüle jaa'in .
59005013	Recommendation	¿ Eeshi eekai müliain ja'aka ? Anakaja nüchuntüle nümüin Maleiwa saa'u tia . Je chi eekai talatüin aa'in , anakaja müleka nii'irajüle sünain nu'waajüin Maleiwa .
58012012	Recommendation	Je joolu'u süka teme'ejüitpain jaa'in , anakaja müleka sotüle jaa'in tü juwalayuukolüirua eekai malain naa'in sünain anoujaa . Jükaaliijiraa jümaala jüpüshua süpüla süchecherüinjatüin jaa'in . Anakaja müleka lotüle jia sünain anoujaa napüleerua na juwalayuukana süpüla katsüinjatüin naa'in nachikua suulia noo'ulaajüin suulia anoujaa .
60001017	Recommendation	Anakaja müleka kojutüle chi Jüshikai Maleiwa jütüma , chi jüchuntakai amüin waneepia , süka nütüjaain saa'u tü jaa'inrakat , müleka anale oo'ulaka mojule shia . Jaa'inra tü anasükat nu'upala Maleiwa süka nnojolin kachekala'atalin naa'in wayuu . Je saa'u kepieenain jia so'uweena wane ka'i nümaa Maleiwa , anakaja müleka jüüjüüle jia waneepia nümüin maa'ulu yaa ,
58010036	Recommendation	Anakaja nnojorule juu'ulaain suulia anoujaa . Müleka jüchecherüle jaa'in süma'inru'u ja'atapajüin tü naa'inrüinjatkat chi Maleiwakai jümüin , juunteerü jaa'inrüin tü nüchekakat jüpüleerua , je naapeerü jümüin tü nüküjakat achiki sümaa pansaain nünüiki .
58011001	Faith	Süka tü wanoulakat , atüjaashii waya naa'u chi Maleiwakai sünain naa'inrüinjatüin tü kasa anasü nüküjakat achiki wamüin . Wayaawatüin sütüma sünain shiimüin tü kasa me'rujukat .
49004017	Recommendation	Joolu'u tachuntüin jümüin sulu'u nünülia chi Senyotkai süpüla juu'ulaain suulia jaa'inrüin tü kasa mojusü saa'inrakat tü wayuu manoujainsatkalüirua otta tü jülüjakat saa'in , tü maa'inkat atüma saa'in .
51002016	Recommendation	Je sükajee tia , jalia jia suulia jüüjü'ülaajüin sümüin sünüiki wane wayuuirua soo'opünaa tü jiküinjatkat oo'ulaka tü jüsüinjatkat , je soo'opünaa tü ka'ikalüirua ju'waajüinjatkat o'u chi Maleiwakai oo'ulaka tü jeemeraainjatkat o'u oo'ulaka tü jimi'ijaainjatkat o'u , maa aka wanaa sümaa wopujeein kashikai .
66007015	Faith	Müshiijese naya eein waneepia nümaa Maleiwa , chi joyotakai saa'u tü einaseekat . Je na'yataain nümüin waneepia so'uka'i je sa'wai cha'aya sulu'u tü a'waajüleekat nia . Je aa'inmajüneena naya waneepia nütüma .
44020010	Description	Niasa'a Pablo , nüshakatakalaka nünainmüin je nu'wachiraakalaka naa'u sünain nüko'ojooin nünain . Nümakalaka namüin na anoujashiikana : — ¡ Nnojo jainkuuin aa'in ! ¡ Katüichipa o'u !
55002010	Faith	Tatüjaa aa'una na tawalayuukana sainküin mmakat sünain aneekuushin naya nütüma Maleiwa süpüla o'tte'ennaa sünainjee anoujaa nünain Jesucristo süpüla eeinjanain naya nümaa Maleiwa süpüla ka'ikat süpüshua . Je müshijese'e taya , achecherüin taa'in su'unnaa süpüshua tü müliaa te'rakat maa'ulu yaa shii'iree nashateein tü takuaippakat süpüla sütsüin tü nanoulakat .
60005014	Recommendation	Anakaja müleka kamaneere jia sünain jüsakiraain namaa na juwalayuukana . Achuntüshi joo taya nümüin Maleiwa jaa'u jüpüshua saa'u sa'aniraaitpain jukuaippa nümaa Cristo süpüla naapüinjatüin anaa jümüin .
49005021	Recommendation	Je müleka kojutüle Cristo jütüma , anashii müleka jüüjüüjiraale jia jümüin jüpüshua .
61003017	Recommendation	Tawalayuwaa , jia aishiikana tapüla , saa'u jüchiajaanüin tatüma noulia na ayouktakana nünüiki Maleiwa , na ekirajüliikana sünain alawaa , jalia jia suulia kapülajüin jaa'in nanüiki . Müleka jüshatüle nakuaippa , amalajaajeerü tü jünoulakat .
51003018	Recommendation	Jia jieyuu ka'wayuuseshiikana , saa'u jünoujainapain nünain chi Senyotkai , anashii müleka jüüjüüle jia wane'ewa'ire jukua namüin ju'wayuuse .
54005020	Recommendation	Je müleka shiimüinre sünain kaainjalain nia , anakaja püchiajaale nia no'upala na anoujashiikana napüshua suulia naa'inrajüin nayakana kasa eekai müin aka tia .
45014013	Recommendation	Sükajee tüü , juu'ulaa suulia jiyoujain na juwalayuukana . Anakaja müleka eere jaa'in sünain süpüshua tü jaa'inrakat , suulia jaa'inrajüin wane kasa nujutuweetkat atüma wane juwala .
45002010	Grace	Otta napüshua na wayuu aa'inrakana tü anasükat sümüin wayuu kataiwa'aya no'u , kojuteena naya nütüma Maleiwa so'u ka'ikat tia , je nnojoleena mmolüin naya neema . Maa aka judío otta gentile , kojuteena nütüma süka
58011034	Violence	Ja'itaina ojutünüin so'u siki , nnojoliishii jotüin sütüma . Ja'itaina ashutünüin aa'u süka chajaruuta , nalatirüin noulia . Mayaainje matsüin naya , katsüinshii nütüma Maleiwa süpüla na'walakajüin tü na'ünüükalüirua .
48006017	Faith	Je joolu'u süka keraaitpain tü tashajakat jümüin , müshi paala taya namüin na eekai e'rüliin wayumüin tamüin : Kettshia taya . Taya'a nuchepchiaka Cristo je kamojulashi taya sünainjee aküjaa nüchiki .
66018021	Violence	Niweetakalaka joolu'u wane aapiee pülashi ma'i . Naapaakalaka joo wane ipa miyo'u ma'i , müsü aka saa'in tü amoliinajiakat “ trigo ” , sünain nujutüin shia shirokumüin tü palaakat sümaa jashichishaatain ma'i nia sünain nümüin : “ Babilonia , pia tü pueulo kojutkat paala sütüma wayuu , meeria pia sümaa jashiee nütüma chi Maleiwakai nujuttitpeena pia . Müiria pia makumajuuin püchikua .
65001020	Faith	Otta müsia tawalayuwaa , anakaja müleka ayatüle jia sünain ekirajaa tü shiimüinkat süpüla jükaaliijiraain sünain koo'omüinjatüin jümüin sütsüin jaa'in sünain anoujaa . Je saa'u eein chi Naa'inkai Maleiwa sulu'u jaa'in , anakaja jüüjüüle jia nümüin süpüla juuntüin achuntaa nümüin Maleiwa .
45012002	Recommendation	Alana'aleesia sünain anain tü nüchekakat Maleiwa wapüleerua suulia kasa süpüshua , süka shiain tü talatakat atüma naa'in . Je sükajee tia , juu'ulaa suulia ashataa nakuaippa na manoujainsaliikana . Nnojo jülüjüin jaa'in maa aka tü jülüjakat naa'in nayakana . Müleka juu'ulaale suulia , nii'irateerü jukuaippa Maleiwa . Sünainjee tüü , juunteerü jiyaawatüin saa'u tü nüchekakat jüpüleerua , je kee'ireejeerü jaa'in jaa'inreein tia .
46015009	Sin	Otta müsia joolu'u , mayaashije aneekuushin taya nütüma Cristo süpüla tayainjachin wane Aluwataaushikai maa aka nayakana , nnojotsü sükajeejatüin aa'inraa kasa anasü . Saa'in tamüin , nnojotsü wanaain sümaa kojutüin taya sütüma wayuu maa aka nayakana , saa'u te'rapü'üin wayumüin namüin na anoujashiikana nünain chi Maleiwakai sulu'upünaa tü outkajaaleekat sainküin mmakat süpüshua . Müliashii naya tatüma sümaa to'utirüin naa'in .
62002015	Recommendation	Nnojo keejiain jümüin tü kasa mojusü naa'inrakat na manoujainsaliikana . Jiyouktajaa sümaa tü kasa mojusü kee'ireekat naa'in . Chi wayuu eekai nüshateein nakuaippa na manoujainsaliikana , maalinsai Maleiwa nüpüla je nnojoleerü naa'inreein tü nüchekakat nüpüleerua .
45002001	Sin	nütüma Maleiwa Eesüja'a süpüla jümüin tamüin : “ Tü wayuukolüirua püküjakat achiki wamüin , shiimüin sünain kaainjaraliin naya . Acheküsüja'a kasalajanainjatüin namüin naainjala . Otta wayakana , nnojoishii müin aka nayakana ” . Tamüshii paala jia : Wanaawashii jia namaa na wayuu jiyoujakana , süka jaa'inrüinya ne'e tü kasa mojusü naa'inrakat . Sükajee tia , kasalajaneerü jümüin jiakanaya .
48002009	Description	Na laülaashii taashajaakana amaa so'u ka'ikat tia , Santiago , Pedro je Juan , na kojutkana natüma na anoujashii judíokana , nayaawatüitpa saa'u sünain aneekuushin taya nütüma Maleiwa süpüla tü a'yatawaakat . Namakalaka tamüin je nümüin Bernabé : “ Acheküsü wanaawajiraain waa'in jümaa sünain ji'yataain sa'aka tü gentilekalüirua oo'ulaka sünain wa'yataain sa'aka tü judíokalüirua ” .
43019023	Description	Je na surulaatkana süchikijee nakacherüin Jesús sünain tü kuruusakat , naapaain tü nüshe'inkat sümaa nakatajiraain naka na pienchishiikana . Shiaka apütaain tü nüshe'inpalajanakat süka me'itiain shia , akumajuushi süka wane kuluulu waneesia .
45002021	Sin	Tamüshii paala jia : Jia ekirajüliikana wayuu , ¿ jamüsü nnojotka'a jaa'inrüin tü jikirajakat anain ? Jia achiajaakana wayuu suulia o'uwajaa , ¿ jamaka'a ka'ruwaraliika'a jia ?
46006019	Faith	Nnojotsü anain müleka jaa'inrüle tü jüchekakat ne'e jümüiwa , alu'ujasa shiale jaa'inrüin tü nüchekakat chi Maleiwakai jüpüleerua , süka eein chi Naa'inkai sulu'u jaa'in wane'ewa'ire jukua , chi aapünakai nütüma chi Maleiwakai jümüin . Nuwalaajüin Cristo tü jaainjalakat süka tü nüshakat ouktapa nia , süpüla nüpüshinjanain jia , je süpüla kojutüinjachin chi Maleiwakai jütüma süka ji'iruku .
47005014	Grace	Süpüshua tü kasa anasü taa'inrakat , taa'inrüin süka alin ma'i waya nüpüla Cristo süka ouktüin nia saa'u waainjala süpüla taashinjanain waya suulia .
58003001	Faith	Tawalayuwaa , jia aneekuushikana nütüma chi Maleiwakai süpüla jükatannüinjanain suulia jaainjala , anashii joolu'u müleka jülüjale jaa'in waneepia Jesús , süka niain aluwataaushin nütüma Maleiwa süpüla nüküjainjachin nünüiki wamüin . Je sünain niain chi sacerdote mülo'ushikai , nükaaliijüin waya sünain arütkawaa nünainmüin Maleiwa , maa akaapü'ü paala nümaiwa chi laülaashikai napüleerua na sacerdote judíokana .
44020035	Recommendation	Tekirajüin jia waneepia , sükajee takuaippa sünain a'yatawaa , sünain müinjana'inya waya a'yataain süpüla wakaalinjüinjatüin tü wayuu ja'ijaakat amüin kasa . Soto jaa'in tü nümakat chi Senyotkai Jesús wanaa sümaa nümüin : ‘ Anakuaippa'ire'eya chi wayuu aapakai nuulia chi aapünakai amüin ’ ” .
58013004	Recommendation	Anakaja müleka kojutule jütüma jüpüshua sukuaippa ka'wayuusee . Je jia ka'wayuusekana , kojut jütüma na ju'wayuusekana . Kasalajaneerü nütüma chi Maleiwakai naainjala chi wayuu eekai nüma'üjaain sümaa wayuu nnojotkat nu'wayuusein otta nnojoikai su'wayuusein , je naainjala chi wayuu a'luwajiraakai nukuaippa sümaa wayuu jierü otta wane jierü nümaa wane toolo .
43020005	Description	Je nüntaiwa'aya , nünalaakalaka sulu'u tü woowirakat . Ni'rakalaka tü kuluutkot jachii müin . Otta nnojoishi ekerotüin nia .
66016018	Description	Sümachetaakalaka shiyaa juya sümaa sütüttaain sünain emetuluin ma'i . Akutkujaa müsia tü mmakat . Nnojotsü eewaajüin paalainka otta nnojotsü aapünaajünüin sütüma wayuu yaa saa'u tü mmakat süchiki eekai müin aka tüü .
66019010	Faith	Ta'wachiraakalaka joo nümülatu'u chi aapieekai süpüla ta'waajüinjachin nia . Otta nümakalaka joo tamüin : “ Puu'ulaa suulia . Shia anaka alu'u müleka niale Maleiwa pu'waajüin nümüiwa . Tayakai , wane a'yataai ne'e nümüin Maleiwa maa aka piakai je maa aka na puwalayuukana , na oonookana sümaa tü shiimüin nikirajapü'ükat anain Jesús , tü ekirajünakat anain maa'ulu yaa natüma na aküjakana nünüiki Maleiwa ” .
46002010	Grace	Otta joolu'u , ee'iyatünüsü shia wamüin nütüma chi Maleiwakai nükajee chi Naa'inkai . Chi Naa'inkai Maleiwa , nütüjaa aa'ulu tü kasa jülüjakat saa'in wayuu sainküin mmakat süpüshua . Nnojotsü shiain nütüjaain aa'u tia sümüiwa , nütüjaa aa'ulu süpüshua tü kasa jülüjakat naa'in chi Maleiwakai .
50002029	Recommendation	Saa'u nünoujiraain wanaa jümaa nünain chi Senyotkai , anakaja müleka kamaneere jia nümüin sümaa talatüin ma'i jaa'in nümaa . Anakaja kojutüle jütüma wayuu eekai müinya aka nia .
51003020	Recommendation	Je jia achooinkana , anakaja müleka joonoole waneepia sümaa sünüiki jii je nünüiki jüshi , süka shiain talatüin atüma naa'in chi Senyotkai .
47001012	Faith	Anasü saa'in tamüin ta'waataain nu'upala chi Maleiwakai sulu'u taa'inrüin waneepia tü anasükat jümüin je sümüin wayuu süpüshua . Sükajee nnojolüin piamain takuaippa , lotüsü ma'i tanüiki jümüin waneepia . Nnojoishi taya aashajaain pütchi tale'eru'ujeejatü maa aka nekirajia na manoujainsaliikana . Je tüü , nnojotsü takajatüin , nükajatü Maleiwa saa'u anamiain ma'i nia .
43014021	Faith	Chi eekai noonooin sümaa tü taluwataakat anain nia , nia'aya aika apüla taya . Je saa'u alin taya nüpüla , aijeechi nia nüpüla chi Tashikai . Je aijeechi nia tapülaya sümaa tee'iyatüin takuaippa nümüin ” , nümataalakalaka Jesús namüin na nikirajüinkana .
51002023	Sin	Atüjasü wayuu sütüma tü pütchi nekirajakat anain saashin wayuu wainma . Kapülasü saa'in wayuu tü pütchikat , süka saashajaain süchiki a'waajaa tü aapieekalüirua , je süka kamaneeyaain na ekirajüliikana , je süka talateerüin naa'in Maleiwa saashin wayuu müleka saapajiraale wayuu sukuaippa süpüla müliaa . Otta tamüshii paala jia : Süpüshua tü nekirajakat anain na wayuukana , nnojotsü kasain saamüin sümüin wayuu süpüla sujuittinnüinjatüin suulia süchepchiaa kaainjalaa .
64001006	Recommendation	Je nale'ejapa chajee na wawalayuukana yaamüin , naküjain püchiki sümüin tü a'waajüsükalüirua Maleiwa yaaya sünain pii'iyatüin namüin sünain alin ma'i naya püpüla . Je nale'ejapeena pünainmüin so'uweena wane ka'i sünain pi'iyouin naya , tatüjaa aa'uchi pia sünain pükaaliijainjanain naya nachikua süpüla na'yataain nümüin Maleiwa .
55002023	Recommendation	Jalia pia suulia pü'ülüjira'alaajüin sümaa wayuu eekai maa'in saa'in sünain a'ülüjaa , süka nnojolüin kasain saamüin namüin na anoujashiikana . Pütüjaa aa'ut shia sünain kalu'uin atkawaa .
47003018	Faith	Je süka niain Wasenyotsein , nii'iratüin wakuaippa . Koo'omüinwaisü wamüin müinjanain aka waya naa'in Cristo . Je süka taashiinapain waya suulia kaainjalaa , atüjaaneechi aa'u chi Maleiwakai sütüma wayuu sünain naa'inrüin waneepia tü anasükat .
58009014	Grace	Otta müshia Cristo , sünain naa'inrüin waneepia tü nüchekakat chi Maleiwakai nüpüleerua , je sünain katsüin naa'in nütüma chi Naa'inkai matüjainkai ouktaa , aapajiraashi nikii süpüla ouktaa nümüin chi Maleiwakai . Maa aka nakaalinjünapü'üin na watuushikana süka süsha mürüt ne'e süpüla sünouktaain nakuaippa , alana'aleeshi'iya ma'i sünain anain waya sütüma nüsha Cristo amülakat waa'ujee . Je sünainjee ouktüin nia saa'u waainjala , nuuntüin naapüin wamüin jutataa aa'in ja'itaina kaainjaraliin waya , tü nnojotkat aapünüin namüin na watuushikana soo'opünaa süpüshua tü naa'inrakat . Je süka wuleitpain waa'in , acheküshii wa'yataain waneepia nümüin chi Maleiwa katakai atüma wo'u .
44011017	Grace	Süka niain aapüin Maleiwakai chi Naa'inkai namüin , maa aka naapüin nia wamüin wayakana süchikijee wanoujain nünain chi Senyotkai Jesucristo , ¿ jaraikalaka joo taya süpüla touküinjachitaalain nüchikü Maleiwakai ? ”
49004030	Faith	Akaajasa jaashajaale süka pütchi mojulu'ut , mojeerü ma'i naa'in chi Naa'inkai Maleiwa , chi jiyaawaseinjachikai maa aka sukuaippa wane jeerü süpüla jütüjaanüinjanain aa'u so'uweena wane ka'i sünain taashinjanain jia suulia jaainjala .
66003003	Recommendation	Soto jümata jaa'in tü pütchi shiimüin ekirajünakat anain jia . Juu'ulaa suulia mashapalaa aa'in sünain ekeraajaa tü nüchekakat chi Maleiwakai jüpüleerua . Je joonoo jümaala jüchikua sümaa tü shiimüinkat . Akaajaa müleka nnojorule jiyaawajaain , antalaa meechi taya jünainmüin süpüla süsalainjanain jia tatüma . Maa aka matüjaajuuin naa'u joujaleechin nüntüin wane ka'ruwarai , akaweechia tayakai tantapa .
62003007	Recommendation	Tachonniwaa , jia aishiikana tapüla , jalia jia suulia anoujaa alawaa . Chi wayuu eekai naa'inrüin tü kasa anasü nikirajakat anain Cristo , wayuu anashi no'ulu'u Maleiwa , maa aka naa'in Cristo no'ulu'u .
62004001	Recommendation	Tawalayuwaa , jalia motojoyoo jaa'in na nünüikimaajanayaakana Maleiwa . Jalia jia suulia jünoujajüin süpüshua tü nikirajeekat anain wane wayuu eekai nüntüin ja'akamüin . Shia anaka alu'u müleka jülüjüle jaa'in palajana tü pütchikat süpüla jütüjaainjatüin saa'u müleka shiimüinre sünain nünüikin Maleiwa tü nikirajakat anain . Süka jamüin , wainma na nünüikimaajanayaakana Maleiwa sainküin mmakat maa'ulu yaa .
44013038	Grace	“ Wa'lemüinyuwaa , jütüjaa jümata saa'u wane kasa : Sükajee tü naa'inrakat wayuukai chii , eesü süpüla motüin naa'in chi Maleiwakai jaainjala . Shiakalaka shia tü anuu aküjünüin jümüin .
50003001	Recommendation	Tawalayuwaa , süpülapünaa kettaain tü tashajakat jümüin , tamüshii paala jia : Anakaja müleka talatüle jaa'in saa'u sa'aniraaitpain jukuaippa nümaa chi Senyotkai . Je mayaashiije tachiajaain jia paalainka noulia na ekirajüliikana sünain alawaa , nnojotsüyaaje mojuin tamüin joolu'u tachiajaain jia jüchikua .
46011034	Recommendation	Chi eekai ouktüin ma'i jamü , anakaja niküle nipialu'ujee nüma'ichiki suulia mojutujaain jütüma chi Senyotkai suulia süsalajüin ne'e jia nütüma . Kettaaitpa joo tü tashajakat jümüin süchiki jükotchajaain süpüla jiküin tü pankat . Otta tantapa jünainmüin , tokoo'omüinjeerü jümüin tü tekirajeekat anain .
43018031	Description	Nümakalaka Pilato : — Ju'una jüchikua süpüla jiainjanain kasalajanain atüma naainjala nümüin süka tü jukuaippapü'ükat . Nasouktakalaka na judíokana : — Nnojoliishii e'itaaushin waya judíokana süpüla o'utaa saa'in wayuu — namakalaka nümüin .
46012031	Faith	Jia chakana Corinto , anakaja shiale kee'ireein jaa'in atüjaa süpüla akaaliijaa na juwalayuukana sünain tü nanoulakat . Je tü taküjeetkat achiki joolu'u jümüin , alana'aleesia ma'i sünain anasüin süpüla jaa'inrüinjatüin shia waneepia saa'u jükaaliijuushin nütüma chi Naa'inkai Maleiwa .
58007026	Description	Je Jesús , sükajee niain chi sacerdote mülo'ushikai , nükaaliijain waya waneepia sünain süpüshua tü che'ojaakat wamüin . Talatashaatasü naa'in chi Maleiwakai nümaa , süka lotüin nukuaippa sümaa maainjalain nu'upala . Akataluushi nia noulia na wayuu kaainjaraliikana kepiakana yaa mmolu'u . Je eeshi nia joolu'u nümaa Maleiwa chaa iipünaa sümaa kojutüin ma'i nia nütüma .
50004013	Faith	Nükajee Cristo , tountüin talatirüin süpüshua tü o'ttaakat tamüin , süka naapeerüin waneepia tamüin sütsüin taa'in .
52004003	Recommendation	Anakaja taso'irüle jaa'in sünain tü nüchekakat chi Maleiwakai sünain jükatalaain nümüin süpüla nnojoliinjanain ju'luwajiraain jukuaippa sümaa wayuu jierü otta wane jierü nümaa wane toolo .
51004002	Recommendation	na anoujashiikana Anakaja müleka jüchecherüle jaa'in sünain achuntaa nümüin chi Maleiwakai , sümaa eeinjatüin jaa'in sünain . Je nnojo juu'ulaain suulia aapaa analu'ut nümüin .
44007029	Description	Niasa'a Moisés , wanaa sümaa nütüjaain saa'u tü nüchikükat sünain su'walakajaain sainküin wayuu , nu'luwataakalaka yalejee . O'unüshi nia wattamüin sulu'umüin tü mmakat Madián . Je yala , kepiashi nia sa'aka wayuu naata nuulia , sulu'u naata koumainshi , eejachire nia kachooin piamashii wayuu tooloyuu .
46011007	Description	Wane wayuu toolo , laülaa nia saa'u nu'wayuuse maa aka Cristo laülaain naa'u chi wayuukai . Wanaa sümaa nüchuntüin nümüin chi Maleiwakai sulu'u tü outkajaaleekat , kojutshi chi Maleiwakai nütüma müleka nnojoire kakuomain nia . Otta wane jierü , wanaa sümaa süchuntüin su'upala wayuu , anasü müleka kekiaalajale . Saa'inrüin tia süpüla shii'iyatüinjatüin nujut chi su'wayuusekai .
51003015	Faith	süka neenaküin waya süpüla wayajiraainjanain maa aka sukuaippa waneesia wayuu . Saa'u aleewajiraainapain jia nünainjee Cristo , jalia jia suulia pa'ürülaawajirawaa . Shia anaka alu'u müleka jaapüle analu'ut waneepia nümüin chi Maleiwakai .
58002010	Grace	Tü müliaa nülatirakat Jesús , süpülajatü shikettaajüin tü nüchekakat chi Maleiwakai nüpüleerua sünain nu'tte'erüinjatüin wayuu . Kee'ireeka naa'in chi Maleiwakai , shia suluwataainjatüin wayuu wainma wanaa nümaa cha'aya iipünaa so'uweena wane ka'i . Nia kakumalaka tü kasakat süpüshua süpüla nu'waajünüinjachin waneepia sütüma wayuu .
59004001	Sin	na manoujainsaliikana ¿ Jamüshii jia jü'ülüjaajiraaka'a ? Shia süka kee'ireein jaa'in tü jüchekakat jümüiwa .
46005001	Sin	Taapa achiküi waneeshia ja'aka sünain nu'luwajiraain nukuaippa sümaa wayuu jierü , tü nu'wayuusekat chi nüshikai . Kasalajanasü tia saa'innüle sa'aka tü manoujainsatkalüirua , süka mojushaatain ma'i shia .
46010013	Faith	Oo'ulaküna aa'inchii waya wapüshua waneepia süpüla wojutuuin sa'aka kasa mojusü . Otta wanaa sümaa juu'ulakünüin aa'in , pansaasü nünüiki chi Maleiwakai jümüin süpüla nükaaliijeenain jia . Juunteerü jüchecherüin jaa'in su'unnaa tia , süka nii'iyateerüin jümüin sünain jamüinjatüin jujuittia sa'akajee .
44020029	Violence	Tatüjaa aa'ulu sünain sünteerüin wayuu jünainmüin , to'unapeena yaajee , sünain e'ike'eraa jia süpüla naja'ttirüin tü jünoulakat juulia . Naya , müshii saa'in wasashi soo'omüin anneerü .
53001004	Faith	Wa'waajüin jia no'upala na anoujashiikana sainküin mmakat süpüshua süka jüchecherüin jaa'in su'unnaa na'ürüla na manoujainsaliikana otta tü müliaa ji'rakat .
62004012	Faith	Wainma wayuu eekai nnojolüin sütüjaain saa'u saalii nüpüla Maleiwa sükajee nnojolin shi'rüin nia . Müleka aire na wayuukana wapüla , nayaawateerü aa'u sünain eein chi Maleiwakai wamaa je alin naya nüpülaya . Je sükajee tia , kettaasü tü nüchekakat chi Maleiwakai wapüleerua .
48001001	Description	Taya , wane chi Aluwataaushikai nütüma Cristo Jesús , Pablokai anülia , namaa na tawalayuu yaakana tamaa , wasaküin jia anoujashiikana nünain Jesucristo chakana sulu'u tü outkajaaleekalüirua chakat Galacia . Nnojoishi ajütüüshin taya sünain tü a'yatawaakat sütüma wayuu . Na kounejalakana taya nia Jesucristo oo'ulaka chi Washikai Maleiwa oso'ire'etkai naa'in süchikijee ouktaa .
58012003	Recommendation	Anakaja sotüle jaa'in tü müliaa nülatirakat Jesús wanaa sümaa niyouktünüin sütüma wayuu kaainjarat e'rütkat wayumüin nümüin . Anashii müleka jülüjale jaa'in Jesús , suulia malainjain jaa'in sünain anoujaa su'unnaa tü müliaa ji'rakat müinma'a .
45006005	Faith	Tamüshii jia jüchikua : A'aniraaitpa wakuaippa nümaa Cristo . Maa aka ouktüin nia , müshii aka ouktakai waya wanaa nümaa saa'u nnojolüin kasajatüin wamüin kaainjalaa . Je maa aka suso'iraain naa'in Cristo , akaweenia wayakana oso'iraweeria waa'in mapeena .
45015010	Recommendation	Eesü wane ashajuushiya , müsü mayaa : “ Jiakana gentilekana , anakaja jiajiraale namaa na nüpüshikana Maleiwa sünain ju'waajüin nia ” .
54004001	Sin	Aashajaashi chi Naa'inkai Maleiwa paala sümaiwa naka na nünüikimaajanakana Maleiwa sünain aküjaa sümüin wayuu süchiki tü alateetkat so'uweena tü ka'i alü'ütkat süpüla saja'ttüinjatüin tü kasakat süpüshua . Naküjain süchiki wane wayuuirua ayouktüinjatkat tü sünoulakat süpüla jüüjüüinjatüin sümüin wane alawaa ekirajünakat sütüma yolujaa .
56003001	Recommendation	Tawalachee , püso'ira naa'in na anoujashii chakana süpüla jüüjüüinjanain naya namüin na sülaülashiikana mma je süpüla yapainjanain naya süpüla aa'inraa kasa eekai anain .
61003005	Sin	Tamüshii paala jia : Natüjaa aa'ulu sünain nnojolüin shiimüin tü namakat jümüin . Nnojotsü nanoujeein nüchiki chi Maleiwakai sünain nükumajüin tü kasa chakat iipünaa . Otta nnojotsü nanoujeein sünain nükumajüin tü mmakat shirokujee tü palaakat süpüla eeinjatüin shia pasanain sünain . Shiimüin nükumalain Maleiwa tü kasakalüirua , je naa'inrüin shia süka nünüiki .
60003018	Grace	saa'u saainjala wayuu Jülüja jaa'in nukuaippa Cristo wanaa sümaa ni'rapü'üin müliaa . Ja'itaichi maainjalain nia , ouktüshi nia saa'u waainjala waya kaainjaraliikana . Je nnojoleechi ouktüin piantua , süka kettaaitpain tü naa'inrakat süpüla anajiraainjanain waya nümaa Maleiwa . Shia ouktaka ne'e tü ni'irukukat sütüma wayuu . Kato'uchi nüchikua nütüma chi Naa'inkai Maleiwa .
61002021	Sin	Anasüje nümüin müleka nnojoruleje nütüjaain saa'u tü anasükat , tü aluwataanakat anain nütüma Maleiwa , suulia nütüjaain saa'u sümaa niyouktüin shia .
53003006	Recommendation	Tawalayuwaa , sükajee tajütüüshin nütüma chi Wasenyotsekai Jesucristo , taluwataain joolu'u jia sünain nnojolüin wanaawajiraain jaa'in namaa na juwalayuu akulajaakana aa'in sünain a'yatawaa süka moonooloin naya sümaa tü wekirajapü'ükat anain jia .
45005012	Sin	Taso'iree aa'inchii jia sünain anain ma'i tü naapakat wamüin Cristo , je sünain mojuin ma'i tü naapakat wamüin Adán . Kaainjalashi Adán nuulia Maleiwa sükajee niyouktajaain sümaa nünüiki nümüin . Ouktakalaka nia saaliijee . Je sükajee kaainjalain Adán , o'ttüsü wayuu ütamüinre'eya sünain kaainjalaa . Ouktakalaka naya saaliijee .
58011033	Faith	Sükajee tü nanoulakat , nayamülüin tü na'ünüükalüirua süpüla nasütüin suumain suulia . Je naa'inrüin tü anasükat sümüin tü wayuu laülaakana aa'u naya . Ekeraajüsü tü nümakat chi Maleiwakai namüin sünain pansaain nünüiki . Ja'itaina ojutünüin sütüma tü na'ünüükalüirua sa'aka kalaira , nüsürülüin saanükü chi Maleiwakai .
47004009	Faith	Mayaasüje jashichin wayuu tamüin sünainjee tanoujain nünain Cristo , nnojoleechi taya niyüülajüin Maleiwakai . Mayaasüje e'rülüin wayumüin wayuu tamüin , nnojoleechi taya amalajaain sütüma .
59004004	Sin	Jia wayuu nnojoliikana ichein nünain Maleiwa , jalia jia . Müleka kee'ireere jaa'in tü kasa mojusü naa'inrakat na manoujainsaliikana , atüjaaneena aa'u jia sünain kanain jaa'in Maleiwa je sünain niaichipain joo jü'ünüüin .
44016006	Description	Je süka nüchiajaain naya chi Naa'inkai Maleiwa suulia naküjüinjanain tü pütchi nüchikümaajatkat Jesucristo sulu'u tü mmakat Asia , chapünaajaakalaka naya süpa'apünaa tü mmakat Frigia otta Galacia .
45010006	Faith	Otta saa'u shikeraajüitpain tü nuluwataakat anain Moisés nütüma Cristo , suuntüitpa wayuu anajirawaa nümaa Maleiwa sünainjee sünoujain ne'e nünain Cristo . Nnojotsü che'ojaain wamüin wachuntüin nümüin Cristo nüshakatüinjachin iipünaajee je nüso'iraain aa'in , süka naa'inratüjülü'inya tia .
66016002	Violence	Nu'unakalaka chi palajachikai aapiee sünain ni'yotüin tü sulu'ukat tü iita najapulujutkat saa'u wayuu sainküin mmakat süpüshua . Je na wayuu kanainkana nejeetse chi wanülüükai , na eekai na'waajüin tü niyaakuakat , eweetüsü nanain wane yooi kajükat atüma ma'i nata sümaa alin ma'i namüin .
66005008	Description	Je naapaapa shia , a'wachiraashii na pienchishii kato'uchiikana oo'ulaka na piamakana shikii pienchimüin laülaayuu yaa nümülatu'u chi Anneetchonkai sünain nee'iyatüin nujut nümüin . Je najapulu'u na laülaayuukana wane'ewai nakua , eesü wane “ arpa ” süpüla atalejünaa . Je eesü najapulu'u wane iita oorole'eya eere sa'ajünüin wane wunu'u jemeta eejuut . Je tü sümüsainkat , shiyaawase naashajaala na anoujashiikana nümaa Maleiwa .
62005001	Faith	sükajee tü nanoulakat Waya na nüchooinkana Maleiwa , waya anoujakana nünain Jesús sünain nia'inya Cristo chi Nüneekajalakai Maleiwa . Müleka “ Aishi wapüla chi Maleiwakai ” wamüle , anakaja aire wapüla na wawalayuukana saa'u nüchooin naya Maleiwa wanaa wamaa .
48005026	Recommendation	Anakaja nnojorule alaayaain waa'in suulia wayuu sünain kasakaaraliin woo'omüin a'ülüjawaa je sünain wachunjiraain saa'u eekai eein .
54005001	Recommendation	na oukta a'wayuusechiikana Müleka püchiajaale wane anoujashi eekai laülaaichin , nnojo paa'ayajaain naa'in . Pime'eja naa'in maa aka püshi pümüin . Otta na jima'aliikana , müinjana aka naalii wane pimülia pütüma .
60002012	Recommendation	Shia anaka alu'u müleka jaa'inrüle waneepia tü kasa anasükat no'upala na manoujainsaliikana . Ja'itaina nayoujain jia joolu'u saaliijee jaa'inrüin kasa mojusü naajüin , nayaawateerü aa'u sünain shiimüin anain tü jaa'inrakat . Je so'uweena tü nükaliakat chi Maleiwakai süpüla kasalajanainjatüin sümüin saainjala wayuu nütüma , a'waajüneechi Maleiwa natüma na mojukana anüiki jümüin maa'ulu yaa .
50003006	Sin	Je e'nnaajünüshi taya paala sünain toonooin ma'i sümaa tü nümakat Moisés , süka eipirapü'üin na anoujashiikana nünain Cristo . Saa'u jüüjüüin taya sümüin süpüshua tü nuluwataakat anain Moisés , lotüsü takuaippa nu'upala Maleiwa , saa'in tamüin .
43004052	Description	— ¿ Jalapshijachi aawalaain nia ? — nümakalaka namüin . — Aawalaasü tü tuttaakat nuulia kale'oinka maa aka süpu'uleematüin ka'ikat — namakalaka nümüin .
43019031	Violence	Je tü ka'i ouktakat o'u Jesús , shia süpülapünaa süka'iya tü eemerawaakat sünain tü Pascuakat . Je na laülaayuu judíokana , süka nnojolüin nacheküin sünain makatajanain na kachetüshiikana saa'u tü kuruusakalüirua so'u sükaliain eemerawaa , nachuntakalaka nümüin Pilato süpüla süshate'ennüinjatüin nasa'a süpüla ouktamaatüinjanain süpüla nashakatinnüin .
43019012	Description	Je süchikijee tia , o'unüshi Pilato anooipa'amüin nüchikua süpüla naashajaain namaa na judíokana shii'iree nüjütüin Jesús . Otta nayakana , masütaajusalii sünain na'waatüin sünain namüin nümüin : — Müleka püjütüle chi wayuukai , nnojoishija na'aleewain pia César . Süka jamüin , chi wayuu “ Aluwataashi taya saa'u wayuu ” makai , nia nü'ünüüka César — namakalaka nümüin Pilato .
43014001	Faith	Ayatüshi Jesús aashajaain namaa na nikirajüinkana sünain nümüin namüin : “ Nnojo mojuin jaa'in . Anakaja ayatüle jia sünain jünoujain nünain Maleiwa maa'aya aka tana'inya .
50001028	Faith	Nnojo mmolüin jia neema na wayuu e'rüliikana wayumüin jümüin . Je ne'rapa jia sünain nnojoliin mmolüin jia neema , nayaawateerü aa'u sünain eein chi Maleiwakai jümaa sünain o'tte'eraa jia . Otta nayakana , amülouleena mapeena .
43015016	Grace	Nnojoishi jüneekajalain taya , jia taneekajalaka . Te'itaain jia süpüla jaa'inrüinjatüin wainma kasa anasü matüjainkat amalajawaa . Müleka jaa'inrüle tia , naa'inreerü chi Tashikai jümüin süpüshua tü juchuntakat nümüin saa'u tapüshin jia .
58011004	Faith	Ekirajünüshii waya maa'ulu yaa sünain tü anoulaakat sütüma nüchiki Abel , mayaashije kaka'iyaichin ouktüin . Shiimüin sünain kanoulain nia nünain Maleiwa . Je süka nünoujain nünain , nüsülajüin nümüin tü talatakat atüma naa'in . Je sükajee tia , müshi chi Maleiwakai nümüin : “ Pia aa'inraka tü tachekakat püpüleerua ” . Otta sümaa tü nüsülajakat Caín , chi nipayakai , nnojoishi talatüin nia .
46004001	Recommendation	Je süka wajütüüshin jünainmüin nütüma chi Maleiwakai , anakaja müleka jiirakaale wamüin maa aka wane a'yataalii nümüin Cristo sünain ekirajaa jia nüchiki chi Maleiwakai , tü maküjuukat paala sümüin wayuu .
66006013	Description	Otta müsüya tü jolotsükalüirua , ojunuujaasü chajee iipünaajee yaa mmalu'umüin , maa aka saa'in süchon wunu'u eekai sututuuin sütüma wawai ja'itasü nnojolüin jewain .
46010014	Recommendation	Jia tawalayuu aikana tapüla , saa'u kasalajanain namüin naainjala na watuushinuukana nütüma chi Maleiwakai , juu'ulaa suulia jüüjüüin sümüin tü namaleiwaseyaasükalüirua na manoujainsaliikana .
45012021	Recommendation	Jalia jia suulia shiyamülaa tü mojusükat . Shia anaka alu'u müleka jüyamürüle tü mojusükat süka tü anasü jaa'inrakat waneepia .
55002014	Recommendation	Anakaja müleka püso'irüle naa'in na anoujashii chakana cha'aya sünain tü taküjaitpakat pümüin . Püchiajaa naya nu'upala Maleiwa suulia na'ülüjira'alaajüin soo'opünaa pütchi ne'e , tü nnojotkat kasain saamüin namüin . Amalajaweerüle'e sünoula tü wayuu eekai saapüin nanüiki sünain a'ülüjirawaa .
59004008	Recommendation	Je müleka jürütkaale nünainmüin Maleiwa , arütkaajeechi nia jünainmüin . Jia kaainjaraliikana , juu'ulaa suulia jaainjala . Jia piamakana o'upünaa , juu'ulaa suulia yarüttaa aa'in .
59002009	Sin	Alu'ujasa müleka kachekarale jia su'utku wayuu , shiimüin sünain jiain kaainjaraliin sükajee tia . Je kasalajaneerü jümüin tia süka moonooloin jia sümaa tü ashajuushikat .
52004007	Grace	Nnojoliishii waya eenakünüin nütüma chi Maleiwakai süpüla yarüttüinjatüin wakuaippa , shia süpüla wakatalaainjanain nümüin sümaa woo'ulaain suulia kaainjalaa .
45001018	Sin	Süka masütaajuin wayuu manoujainsat sünain kaainjalaa , shiyouktüin tü shiimüin nüchikikat chi Maleiwa iipünaajachikai . Je sükajee tia , jashichishi ma'i nia namüin . Süsaleena naya nütüma süka mojutüin nia natüma je süka ayatüin naya sünain kaainjalaa .
62004007	Faith	Tawalayuwaa , süka alin waya nüpüla chi Maleiwakai , anashii müleka aijiraale waya wapüla . Wane wayuu , müleka aire tü wayuukolüirua nüpüla , atüjaaneechi aa'u sünain ni'nnaajünüin Maleiwa nütüma je nüchoinchipain nia .
62002009	Sin	Otta chi wayuu makai yaa : “ Ayatüshi taya sa'aka tü nuwaralakat Maleiwa ” , sümaa maalin tü nuwalayuukalüirua nüpüla , ayatayü'iya ne'e nia sa'aka tü piyuushikat sümaa naainjala .
60004014	Grace	Müleka shi'rüle wayumüin wayuu jümüin sümaa shime'erainpalain jia sünainjee juushikajaain nüchiirua Cristo , anata'aleeshiija'a jia . Sütümajee tia , jütüjaajeerü aa'u sünain shiimüin sulu'uin jaa'in chi Naa'inkai Maleiwa anashaatakai ma'i .
44021019	Grace	Nüsaküin naya Pablo . Je süchikijee , nüküjakalaka namüin süpüshua'a wane'ewai sukua tü kasa naa'inrakat Maleiwa nükajee niakai sa'aka tü gentilekalüirua .
43008046	Sin	Nnojotsü süpüla “ wayuu kaainjarai pia ” jümüinjatüin tamüin . Taküjain waneepia tü shiimüinkat jümüin , ¿ jamüsü nnojotka'a kapülain jaa'in shia ?
58010017	Grace	Je nii'iyatüin wamüin wane'eya nümakat Maleiwa : “ Müiria motüin taa'in naainjala ” .
46001005	Grace	Yalayatshii jia nütüma chi Maleiwakai süpüla a'yatawaa nümüin sünain aküjaa nüchiki Cristo , chi O'tte'erüikai , sümüin wayuu saa'u jaapaain tü nüchikikat waküjakat paala jümüin . Je akaaliijünüshii jia nütüma Cristo süpüla ji'raajüinjachin chi Maleiwakai .
45015030	Recommendation	Saa'u jünoujain nünain chi Wasenyotsekai Jesucristo wanaa tamaa , je saa'u aijiraain waya wapüla süka eein chi Naa'inkai Maleiwa wamaa , anakaja waneepiale jia sünain achuntaa taa'u nümüin chi Maleiwakai .
43007020	Violence	Nasouktakalaka na wayuukana napüshua sümaa patatüin naya sütüma tü nümakat namüin : — Mamainnataashi pia sütüma kale'eru'uin yolujaa . ¿ Jarai chi o'uteeka paa'in ?
45003025	Grace	Je paalainka , naawalüin chi Maleiwakai wayuu suulia süsalaa saainjala . Otta watüjaa aa'uchi nia sünain lotüin ma'i nukuaippa . Je süka lotüin nukuaippa , ni'rüin sünain che'ojaain nüjütüin chi Nüchonkai süpüla ouktajachin saa'u saainjala wayuu süpüla anajiraainjatüin wayuu nümaa . Shiasa maa'ulu yaa , saa'u ouktüichipain Cristo , nuuntüin chi Maleiwakai nülatirüin saainjala wayuu eekai sünoujain nünain Cristo sünain ouktüin nia saa'u saainjala . Sünain nüjütüin Cristo sa'akamüin wayuu , nii'iyatüin chi Maleiwakai wamüin sünain shiimüin lotüin ma'i nukuaippa je shiimüin nuuntüin anajiraainjatüin nümaa wayuu süpüshua eekai sünoujain nünain Jesús .
43018018	Description	Je yaa sulu'u tü paatiakat , eejana wane nüchepchiairua chi sacerdotekai namaa wane suwaariase tü a'waajüleekat Maleiwa sha'washawalüin sü'ütpa'a wane siki chuwatsü natüma süpüla aatulajaa . Eejachi Pedro sha'watüin namaa sünain aatulajaa .
49006011	Recommendation	Je sünain jütkaain nümaa Satanás sülaülakai yolujaa , nükaaliijeena jia chi Maleiwakai süpüla jiyouktüinjatüin tü mojusükot nüchekakat jüpüleerua Satanás . Jaapaa jumaala tü korolo aapünakat jümüin nütüma chi Maleiwakai süpüla jütkaayain nümaa Satanás .
43013037	Faith	— Senyotkalee , ¿ jamüshikai nnojoika'a tountajachin o'unaa pümaa joolu'u ? O'uneeshi taya pümaa , ja'itashi taya o'utünüin aa'in pünainjee — nümakalaka Pedro nümüin .
50004007	Faith	Müleka masütaajule jia sünain achuntaa nümüin Maleiwa , aapüneerü wane anaa jümüin nütüma . Isasü wachiki wayaawatüin saa'u tia anaa naapakat wamüin , saa'u wayuuin ne'e waya . Otta sükajee sa'aniraaitpain wakuaippa nümaa Cristo Jesús , jutateena waya suulia shapawaa aa'in je suulia jülüjaa aa'in kasa mojusü wanaa sümaa anain waya nütüma .
59003009	Faith	Wayakana na a'waajakana Maleiwa , müleka wo'ulejüle wane wayuu , wo'ulejüin Maleiwa wanaa nümaa , süka aainjuushin nia nütüma Maleiwa .
46005010	Sin	Otta na kaainjaralii tashajakana achiki jümüin , nnojoliishii nayain na manoujainsaliikana . Müleka nayaleje jükatalaainjanain oulia na manoujainsalii kaainjaraliikana , acheküin jükatalaain sa'akajee wayuu süpüshua . Süka jamüin , wainma na manoujainsaliikana eekai na'luwajiraain nakuaippa sümaa wayuu jierü otta wane jierü nümaa wane toolo , eekai washireein ma'i naa'in , eekai kemeeraliin sükorolo wayuu , je eekai kamaleiwaseyaain .
44026009	Sin	na anoujashiikana “ Majachi tayakai paala , shiayaa taajüin ta'yataainka ouktiraainjachin taya süchiirua aa'inraa kasa mojusü noo'omüin na anoujashiikana nünain Jesús , chi Nazaretje'ewaikai .
61002014	Sin	Kale'eru'ushii naya süchiki kaainjalaa . Jülüjasü waneepia naa'in ama'üjawaa sümaa wayuu nnojotkat na'wayuusein . Otta na eekai jo'uuin sünain anoujaa , aa'inreeshii kasa mojusü sütüma ne'rüin tia . Na ekirajüliikana sünain alawaa , ne'ike'ereerü wayuu süka na'alain saa'u sükorolo süka kachiiruain naa'in washirüü . Shiimüin sünain süsalainjaneenain naya nütüma Maleiwa sükajee tia .
43010012	Description	Akaajasa chi aa'inmajiruushikai ne'e saa'u neerü , nnojoishi müin aka naa'in chi ka'anneetseshikai . Müleka süntüle wane unaalü sünainmüin , nüpünaajeerü tü anneetkalüirua . A'walakajaa meeria sainküin mmakat , shika sümeeria tü unaatkat .
59001019	Recommendation	Tawalayuwaa , jia aishiikana tapüla , jülüja jaa'in tü taküjüinjatkat jümüin joolu'u : Anakaja müleka eere jaa'in sünain tü nüküjakat wane juwala jümüin sümaa nnojolüin jüsouktüin pejeewa sünainmüin tü nümakat . Nnojo jaashichijaain nümüin .
46009014	Recommendation	Akaajaa wayakana aküjüliikana nüchiki chi O'tte'erüikai , nuluwataain chi Maleiwakai sünain wawalaajünüinjanain saa'u tü wa'yataainkat .
43012046	Grace	Antüshi taya sa'akamüin wayuu yaa mmalu'u sünain müinya aka taya saa'in wane anakia , süka shiyaawatüinjatüin wayuu saa'u tü shiimüinkat tatüma . Chi eekai nünoujain tanain , nnojolichipa waraittüin sümaa piyuushi maa'awakuu müin suulia tü shiimüinkat .
43005014	Description	Shiasa mapa , nünta anainchi Jesús chi wayuu eiyajuushikai cha'aya sulu'u tü a'waajüleekat Maleiwa . Nümataalakalaka Jesús nümüin : — Piirakaa . Anaichipa pia . Otta müleka nnojorule puu'ulaain joolu'u suulia paainjala , eesü süpüla sülatüin pümüin kasa mojusü eekai sülana'aleejeerüin sünain mojuin shia suulia tü ayuulii pünainjatkat paala .
46016014	Recommendation	Je sünain süpüshua tü kasa jaa'inrakat , anasü aire jüpüla tü wayuukolüirua süpüshua .
43014015	Recommendation	Ayatshi aashajaain joo Jesús namaa na nikirajüinkana sünain müin mayaa : “ Müleka aire ma'i taya jüpüla , jaa'a meena jia sümüin tü taluwataapü'ükat anain jia .
58012025	Recommendation	Je sükajee tia , jalia jia jüpüshua suulia jiyouktaja'alüin tü nuluwataakat anain jia chi Maleiwakai . Maa aka no'utinnüin aa'in na watuushikana sütümajee nayouktajüin nünüiki wanaa sümaa nüchiajaain naya cha'aya saa'u uuchi , akaajaa wayakana maa'ulu yaa müleka wayouktajüle nünüiki nüchiajaapa chajee iipünaajee eere nuluwataain , miyo'uleejeeria ma'i süsalajana wamüin nütüma .
48004008	Sin	Je paala , nnojoliiwa'aya ji'raajüin chi Maleiwakai , süchepchiashii jia tü maleiwayaasükalüirua ma'i .
44003026	Grace	Sünain ni'itaain Maleiwakai Jesús , chi nüchepchiakai , nüjütüin nia jünainmüin palajanale'eya shii'iree juuyantaainjanain suulia jaainjala nünainmüin süpüla anainjatüin jükuaippa nütüma Jesús sünainjee tia ” .
44010039	Violence	“ Je wayakana , tayakai otta na waneeinnua eejanakana nümaa Jesús , we'rajüin sükua süpüshua'ale'eya tü naa'inrakat cha'aya Jerusalén otta sulu'upünaa tü mmakalüirua eekat wanaa sümaa sulu'u Judea . Je süchikijee , o'utüna aa'inchi nia sünain nükachennüin sünain wane kuruusa .
46001010	Recommendation	Saa'u jünoujain jüpüshua nünain chi Senyotkai Jesucristo , jalia jia suulia a'ülüjaajirawaa . Anakaja müleka ayatüle jia sünain paa'inwaa sünain anoujaa süpüla wanaawajiraainjatüin jaa'in .
51001021	Sin	Je paala manoujainwa'aya jia , nnojoipü'üshi kasajachin chi Maleiwakai jümüin . Pa'ünüüwapü'üshii jia nümaa , süka jülüjain jaa'in tü mojulawaakat waneepia sümaa jaa'inrüin shia .
55002022	Recommendation	Je meechi aka pia tü iita kojutsükat müleka piyouktüle tü kasa mojusü keejiakat namüin na jima'alii manoujainsaliikana . Shia anaka alu'u müleka kachiiruale paa'in tü nüchekakat püpüleerua Maleiwa , maa aka paa'inrüinjachin tü nuluwataakat anain pia , maa aka paa'inmajüinjatüin tü pünoulakat , maa aka alinjatüin wayuu püpüla , je maa aka nnojolinjachin pütkaain sümaa wayuu . Anakaja wanaawajiraale paa'in namaa na anoujashii achuntakana nümüin Maleiwa sünainjee wulein naa'in .
51003001	Faith	Saa'u müinapain aka jüso'iraakai aa'in wanaa nümaa Cristo , anakaja müleka shiale kachiiruain jaa'in tü kasa nüma'anakat chi Maleiwakai cha'aya iipünaa , eere joyotüin Cristo nikialu'ujee sünain laülawaa saa'u kasa süpüshua .
66008007	Violence	Chi palajachikai aapiee , ni'yalajirüin tü konneeta najapulu'usükat . A'ita müsia tü juyakat sünain kayeeloin saa'u tü mmakat sümaale'eya siki oo'ulaka isha . Ajütünüsü shia mmalu'umüin nütüma chi aapieekai . Joto müsia kasa süpüshua sütüma tü sikikat sünain süsa'wajüin süse'eru'uweematapünaain tü mmakat . Je chaa eere jotüin tü mmakat , aja'lajaasü tü wunu'ukolüirua oo'ulaka tü alamakalüirua süpüshua ja'itasü eekai wüitüin .
66011017	Faith	Müshii naya nümüin : “ Maleiwakalee , Aluwataakai Pülashikai ma'i , shiimüin sünain eein pia maa'ulu yaa , sünain eetüjülin pia sümaiwa , je sünain eeinjachin pia waneepia süpüla ka'ikat süpüshua . Waapüin pümüin analu'ut , süka pu'ttüin sünain aluwatawaa sümaa pii'iyatüin sümüin wayuu sünain piain laülaain .
43004010	Grace	Asouktüshi Jesús : — Müleka piyaawatüle saa'u tü kasa anasü nüsülajeekat chi Maleiwakai sümüin wayuu süpüshua , je müleka pütüjaale naa'u jaralin chi achuntakai wüin pümüin , achuntüsüje pia nümüin wane wüin katajatkat atüma so'u wayuu je naapeerüje shia pümüin — nümakalaka sümüin .
51003004	Grace	Je nüntapeena Cristo nüchikua , chi katakai atüma jo'u , nümaajeena jia sünain anashaatain ma'i maa aka naa'in .
43020031	Faith	Otta müsia tü tashajakat jümüin , tashajüin süpüla jünoujainjanain nünain Jesús sünain niain chi Cristo Nüneekajalakai Maleiwa , sünain niain chi Nüchonkai Maleiwa . Je müleka jünoujüle nünain , ee'iranajaweerü jaa'in nütüma süpüla ayatüinjanain jia nümaa Maleiwa waneepia süpüla ka'ikat süpüshua .
62004006	Faith	Saa'ujee nüpüshin waya Maleiwa , maa aka eere wane wayuu kamalainkat amüin wanüiki , nia eekai shiimüin sünain ni'raajüin Maleiwa . Je chi ayouktakai tü wekirajakat anain , nnojoishi nüpüshin Maleiwa . Shiakalaka watüjaain aka saa'u jaralüin ekirajüin sünain tü shiimüinkat je sünain tü alawaakat .
65001012	Description	Mee'erapalashii jia sütüma wayuu , süka maa'in naa'in na ekirajüliikana sünain alawaa wanaa sümaa nekaain jümaa tü ekawaa sotüinjatkat aka jaa'in chi Senyotkai . Je nnojoliishii japülin naya sükajee tia . Naa'inmajeein jia naashin . Na'alain ne'e , shia kapülaka ne'e naa'in nakuaippa sümüiwa . Je süka nnojolüin pansaain nanüiki , müshii aka naya saa'in wane siruma eekai sülatüin ne'e sümaa nnojolüin sü'itüin tü juyakat sütüma . Je süka nnojolüin jükaaliijünüin süka tü nekirajakat anain , müshii aka naya saa'in wane wunu'u eekai machoin so'u sükalia süpüla kachoinjatüin , tü atu'utünakat süka ouktüitpain shia .
44005015	Description	Je tü wayuukalüirua sükajee shi'rüin tü naa'inrakat na Aluwataaushikana , shiyu'lüin anooipa'amüin tü ayuuisükalüirua . Ju'lejuletsü shiairua natüma saa'u wane aju'lejiee . Nayu'lüin shiairua shii'iree aneein nütüma Pedro , otta sütüma niyaluju müleka shiale ne'e alatüin soo'opünaa tü ayuuisükalüirua nülatapa .
49006016	Faith	Maa aka wane taapüla najapulu'ukat wane surulaat suulia sülanüin najatü na nü'ünüükana nünainmüin , anakaja müleka jüchecherüle jaa'in sünain anoujaa süpüla jiyouktüinjatüin tü mojusü nüchekakat Satanás süpüleerua jaa'inrüin .
51003023	Recommendation	Je süpüshua tü jaa'inrakat , jaa'inra shia süka süpüshua jaa'in . Soto jaa'in sünain niain ji'yataain amüin chi Senyotkai , nnojotsü sümüinjatüin wayuu ne'e .
58012016	Recommendation	Je anakaja müleka jüchiaajiraale suulia a'luwajirawaa akuaippaa sümaa wayuu jierü otta wane jierü nümaa wane toolo suulia ki'rajüin jia sünain tia . Otta chi eekai nnojolüin jamajatüin nümüin tü nüchekakat chi Maleiwakai nüpüleerua , anakaja müleka jime'ejüle naa'in süpüla kojutüinjachin Maleiwakai nütüma nüchikua , suulia majüin aka naa'in Esaú paala sümaiwa sünain nuikküin sujut e'irumaa saa'u eküülü ne'e .
43018040	Sin	— Nnojo , nnojoishi niainjachin . Anashi niale püjütüin wamüin Barrabás — namakalaka emetut . Chi Barrabáskai , ata'ülüüshi saaliijee ni'ipolopü'üin chi sülaülashikai mma .
55003004	Sin	Eejeerü wainma wayuu eekai naa'inreein kasa mojusü , eekai nayouktüin aluwataanaa , eekai yaletayaain nakuaippa su'upala wayuu , je eekai shaitteein waneepia saa'u maalin Maleiwa napüla .
50002009	Grace	Je saa'ujee tü naa'inrakat Cristo , e'itaanüshi nia nütüma Maleiwa süpüla kojutüinjachin sütüma wayuu süpüshua . Aapünüsü laülawaa nümüin sünain kojutüinjachin nia sütüma wayuu noulia napüshua na sülaülashiikana mmakat , otta suulia kasakat süpüshua eekai eein .
61001016	Description	Jütüjaa aa'ulu sünain nnojolüin wale'eru'ujeejatüin tü pütchi wekirajapü'ükat aka jia nüchiki chi Wasenyotsekai Jesucristo sünain nüle'ejüinjachin so'uweena wane ka'i süka pülashin nia . Shiimüin tü wamapü'ükat jümüin , süka we'rüin paala nia sünain anashaatain ma'i niyolojo so'u tü ka'i shii'iranajaakat o'u nu'upünaa oo'ulaka nüshe'in .
61003016	Sin	Shia tü nüshajakat achiki sulu'u tü nükaralouktasekat süpüshua . Eesü pütchi eekai kapüleein sulu'u . Je na wayuukana eekai matüjain , eekai nnojolüin lotüin anüiki , mojusü süküjia natüma tü nüshajakat Pablo . Je mojusü süküjia natüma süpüshua tü ashajuushikat sulu'u tü nüchikimaajatkat chi Maleiwakai . Shiimüin sünain naja'ttinneenain maalü süsalajee tia nütüma Maleiwa .
44014014	Description	Otta müshia Bernabé nümaa Pablo , nayaawatapa saa'u tü aa'inneekat namüin natüma na wayuukana , nasüküijaakalaka tü nashe'inkat , shiyaawase sünain mojushiin namüin tü naa'inreekat na wayuukana . Nekerojookalaka pasanainmüin nanain na wayuukana sünain na'waatüin :
45015008	Faith	Nia a'waajünaka natüma na judíokana , süka nüjütüin Jesucristo chi Nüchonkai nanainmüin süpüla natüjaainjachin naa'u sünain nikeraajüin tü nümakat paala namüin na natuushinuu maalajanama'akana sünain pansaain nünüiki namüin sünain nüjütüinjachin Cristo na'akamüin so'uweena wane ka'i .
59001026	Sin	Wane wayuu eekai talatüin Maleiwa nümaa naajüin , müleka nnojorule nülaüle'erüin naa'in süka nünüiki , mayaashije nu'waataain sulu'u tü nünoulakat , nnojotsü kasain saamüin nümüin tia no'ulu'u Maleiwa .
43015020	Recommendation	Soto jaa'in tü pütchi tamayütkat jümüin makat : ‘ Wane wayuu eekai achepchieein , nnojoishi alanaain nuulia chi kachepchiakai ’ . Maa aka eein wayuu kapülakat aa'in tü tekirajakat anain , meenia jiakana atüma'aya . Je maa aka eein wayuu eekai ni'rüin wayumüin tamüin , akaweenia jiakana atüma'aya .
43008031	Faith	Nümakalaka Jesús namüin : — Müleka joonoole sümaa tanüiki waneepia , shiimüinshaana jiain tekirajüin .
44007011	Description	“ Ee müsüja'a mapa sulu'upünaa süpüshua'a tü mmakat Egipto otta sulu'upünaa süpüshua'a tü mmakat Canaán jamü sümaa müliaa . Je na watuushinuukana , nnojotsü kasain eein nama'ana nekajatkat .
63001004	Faith	Talatashaatasü ma'i taa'in süka taapüin jüchiki sünain ayatüin jia sünain anoujaa tü shiimüinkat , maa aka saa'in tü nuluwataakat anain waya chi Washikai Maleiwa .
54005008	Faith	Wane anoujashi , müleka nnojorule naa'inmajüin na nüpüshikana , na kepiakana nümaa maa aka eekai nnojoliin kepiain nümaa , niyouktüinja'a , sükajee tia , tü nünüikikat Maleiwa ekirajünakat anain nia . Mojuleesia ma'i tü naa'inrakat nuulia wane manoulasai .
58010022	Faith	Je sünainjee süpüshua tü kasa anasü naa'inrakat Cristo , anakaja warütkaale nünainmüin Maleiwa sümaa nnojolüin japüliwain waya sünain anoujaa nünain , nnojotsü piamainjatüin waa'in . Taashiinapa waya süpüla warütkaainjanain nünainmüin , süka shiimüin su'lojoonüin waainjala woulia sükajee ouktüin Cristo waa'u , suulia mojuin waa'in saalii waainjala .
48001023	Description	na'waajüin Maleiwa sükajee naapüin tachiki , sünain müin sünüiki wayuu : “ Olojünapü'üshii waya nütüma chira wayuukai saaliijee tü wanoulakat nünain Cristo . Otta müsia joolu'u , aküjüshi tü nüchikikat Cristo , chi O'tte'erüikai , sainküin mmakat süpüshua ” .
44027034	Recommendation	Anashii müleka jiküle jütsinru'uiwa jia süpüla jiyu'laainjanain suulia tüü süka anakat akuaippa . Nnojoleechisa jaralin jamüin , eeyaa ne'e jaraleechin pasiruwain .
66002003	Faith	Sotüsü taa'in sünain jüchecherüin jaa'in su'unnaa tü müliaa ji'rakat saaliijee tü jünoulakat tanain . Mayaainje müliain jia , ayatshi'iya jia ichein tanain .
56002002	Recommendation	Otta na tooloyuukana eekai laülaayuuin , pikiraja naya sünain nalaüle'erüin naa'in süpüla kojutüinjanain sütüma wayuu , je sünain alinjatüin napüla wayuu süpüshua , je sünain nachecherüinjatüin naa'in sünain anoujaa .
44017030	Recommendation	Nnojotsü kasalajanapü'üin sümüin wayuu nütüma Maleiwa tü matüjüinwaakat naa'u . Alu'ujasa'a joolu'u , nuluwataain sümüin wayuukat süpüshua'a otta süpa'a mmakat süpüshua'aya sünain suu'ulaainjatüin suulia saainjala otta sünoujainjatüin nünain .
43019025	Description	Je peje sünain tü kuruusakat kachetakat anain Jesús , eejatü tü niikat sha'watüin , oo'ulaka wane nüü'irü , oo'ulaka María nu'wayuuse Cleofas , oo'ulaka María Magdalena .
66019013	Description	Je na'atüin wane kuluulu ajüjüüshi süka isha . Je tü nünülia e'nnaajünakat sütüma wayuu , “ Pütchi , Nünüiki Maleiwa ” münüshi .
46008009	Recommendation	Shiimüin tü jümakat . Laülaa jia jümüiwa süpüla ekaa tü aapajuushikat sümüin tü maleiwayaasükalüirua . Acheküshi niain soteein jaa'in chi matsüinkai aa'in sünain anoujaa , suulia sümalaja'alaain tü nünoulakat sütüma tü jaa'inrakat nu'upala .
44013034	Grace	“ Aashajaashi Maleiwakai paala soo'opünaa tü nüso'ire'erajatüin naa'in süchikijee ouktaa , süpüla müichijachin nia nnojolin ouktüin nuchukua'a . Müshi nia mayaa : ‘ Taa'inreerü jümüin süpüshua'a tü kasa anashaatasü ma'i taküjakat achikü nümüin David süka wane tanüikü pansaasü ’ .
43014020	Faith	Je so'u tü ka'i nüjütüneechikat o'u jünainmüin chi Naa'inkai Maleiwa , jütüjaweechi aa'u taya sünain sa'aniraain takuaippa nümaa chi Tashikai je sünain sa'aniraain jukuaippa tamaa maa'aya aka takuaippa jüma'aya .
62002003	Faith	¿ Jamüsü watüjaaka'a saa'u we'raajüin Maleiwa sümaa anajiraain waya nümaa ? Shia süka jaa'a wamüin sümüin tü nuluwataakat anain waya .
43008024	Sin	Taküjaitpa jümüin sünain oukteenain jia sümaa jaainjala . Müleka nnojorüle kapülain jaa'in tü tamakat sünain tayain tayakai chi taküjakai achiki , shiimain sünain oukteenain jia sümaa jaainjala — nümakalaka Jesús namüin .
66017006	Sin	Patatsü ma'i taa'in te'rapa tü jietkat , süka talatüin ma'i saa'in saa'u su'utüin naa'in na anoujashiikana nünain Maleiwa saaliijee ichein naya nünain Jesús .
58012017	Description	Watüjaa aa'uchi nia sünain isain ma'i naa'in süchiirua süchikijee tia . Ja'itaichi a'yalajüin ma'i , nnojotsü nuuntüin nu'wanajüin tü naa'inrakat . Achuntüshiyaaje nümüin chi nüshikai shii'iree nüküjainjatüin nümüin süchiki tü kasa anasü anteetkat nümüin sünainjee e'irumawaa , müichia nnojolin kojutüin atümaa maa aka nujut wane eekai e'irumaain .
43007012	Description	Ejejeraasü nüchiki Jesús wainma tü e'rajüsükalüirua sukua tü mi'iraakat . “ Analeeshi chi wayuukai ” , müshii waneeirua . Je tü waneeirua , “ Nnojoishi nia anamiain . Aküjüshi na'alain sümüin wayuu ” , müshii .
44011021	Faith	Je chi Maleiwakai , nükaalinjain naya süka tü nüpülainkat . Kaa'ukalaka ma'i tü nanüikükat sümüin tü wayuukalüirua . Kojuyakalaka ma'i wayuu oo'ulaayaa makat tü sünoujapü'ükat anain paala süpüleerua anoujaa nünain chi Senyotkai .
52002004	Faith	Tü wakuaippakat sünain aküjaa nüchiki chi O'tte'erüikai sümüin wayuu , nnojotsü süpülajatüin talatüin saa'in wayuu wamaa , alu'ujasa süpüla talatüin naa'in chi Maleiwakai wamaa , süka niain e'itaain waya süpüla aküjaa nüchiki chi Nüchonkai . Ni'rajüin waneepia saa'u waa'in wanaa sümaa wa'yataain süpüla nütüjaainjatüin saa'u müleka wulere shia .
46015057	Grace	Otta sünainjee süpüshua tü naa'inrakat chi Wasenyotsekai Jesucristo , nükanajüitpa tü ouktaakat chi Maleiwakai wapüleerua . Joo'uya waapaiwa miyo'ushaata analu'ut nümüin saa'u tü naa'inrakat .
54005005	Faith	Alu'ujasa tü wayuu oukta a'wayuuset eekai sümüiwa'ain sünain makaaliijuuin shia , shiain ne'e sa'atapajüin nümüliajüin Maleiwa . Achuntüsü waneepia nümüin sa'wai , so'uka'i süpüla naa'inmajüinjatüin shia .
43016024	Grace	Je jüchuntaiwa'aya nümüin chi Tashikai paala , nnojotsü juchuntüin sünainjee jiain tapüshin . Otta müsia joolu'u , anakaja jüchuntüle sünainjee jiain tapüshin , je aapüneerü tü kasa jüchuntakat jümüin nütüma . Je talatashaateerü ma'i jaa'in süka tia ” , nümataalakalaka Jesús namüin na nikirajüinkana .
46007021	Recommendation	Müleka piuunale jia wanaa sümaa jeenakünüin , nnojo mojuin jaa'in sütüma tia . Otta müleka saapünüle taashii jümüin nütüma chi kachepchiakai jia , o'uneenaja nüma'anajee .
65001019	Sin	Shia nachiki na antakana ja'akamüin maa'ulu yaa . Naa'inrüin ne'e tü nachekakat namüiwa , süka nnojolin eein chi Naa'inkai Maleiwa sulu'u naa'in . Je jia anoujashiikana , nnojoliinapakalaka paa'inwain jia sünain anoujaa sütüma tü nekirajakat anain .
48001006	Sin	natüma na ekirajüliikana sünain alawaa Oponojooshi ma'i taya sükajee ju'ttüinapain sünain oo'ulawaa nuulia Maleiwa chi eenakakai jia sünainjee na'anasia Cristo . Süka jamüin , kapülasü joolu'u jaa'in wane nüchiki chi O'tte'erüikai sulu'u naatain sukuaippa ,
58012014	Recommendation	suulia ayatüin sünain ayouktaa Ee jümata jaa'in nanain na juwalayuukana jükaaliijiraaiwa süpüla jutatüinjatüin jaa'in jüpüshua . Jaapa jümaala jukuaippa nümüin chi Maleiwakai waneepia saa'ujee jükatannüin joolu'u suulia kaainjalaa . Chi eekai nnojolin nükatannüin suulia naainjala , müichia nnojolin ni'rüin chi Senyotkai .
43021006	Description	— Müleka jujutüle tü jukusüinkat wopujeeru'u sünain tü anuakat , anteena jia sünain jime — nümakalaka Jesús namüin . Shiasa najutakalaka tü nakusüinkat shirokumüin tü palaakat , kasitkalaka naya jime watta ma'i saalin . Isasü nachiki ayu'laa süka jawatüin shia noulia .
46007019	Recommendation	Mayaashiije jiain na o'yotoonakana ata , mayaashiije jiain na mo'yotooju atachiikana , nnojotsü jamajatüin tia nümüin chi Maleiwakai . Shia anaka alu'u jaa'inrüle waneepia tü nuluwataakat anain chi Maleiwakai .
45012008	Recommendation	Chi wayuu eekai naapünüin amüin süpüla achecherülinjachin nia saa'in wayuu sünain anoujaa , anashi müleka naa'inrüle tia . Chi eekai naapünüin amüin süpüla asülajülinjachin nia sümüin wayuu eekai maletsein , anashi nnojoire ji'iyein nia suulia . Müleka shiale süpüla aluwataalinjachin pia wayuu , anakaja tütüle pia sünain aluwatawaa . Müleka shiale süpüla amüliajülinjachin pia wayuu , anashi müleka paa'inrüle tia sümaa talatüin paa'in .
44019002	Faith	Je Pablo , nüsakirüin naya : — ¿ Antüshi chi Naa'inkai Maleiwa sulu'u jaa'in wanaa sümaa jikerolüin sünain anoujaa ? Je nasouktakalaka nümüin : — Eeyaa ne'e waapüin nüchikü chi Naa'inkai Maleiwa sünain eein nia .
53003014	Recommendation	Jülüja jaa'in chi juwala moonooinkai sümaa tü taluwataakat anain jia sulu'u tü karalouktakat . Anakaja müleka nnojorule wanaawajiraain jaa'in nümaa süpüla japülinjachin nia sütüma tü naa'inrakat .
46015050	Sin	Tawalayuwaa , tamüshii paala jia jüchikua : Sünain wayuuin waya , aja'lajaajeerü tü we'irukukat ouktapa waya . Je müleka nnojorule shii'iranajaain wakuaippa , nnojoleena waya ayatüin nümaa chi Maleiwakai waneepia chaa eere nuluwataain .
43006027	Recommendation	Nnojo kachiiruain jaa'in tü eküülü atüjakat aja'lajawaa , shia kachiirua jaa'in tü eküülü katüinjatkat atüma jo'u waneepia nümaa Maleiwa . Shia tü eküülü taapeekat jümüin tayakai chi Shipayakai Wayuu , süka laülaain taya süpüla tia nütüma chi Tashikai Maleiwa — nümakalaka Jesús namüin na wayuukana .
59004003	Sin	Otta mayaasüje juchuntüin nümüin , nnojoleerü aapünüin jümüin , süka nnojolüin anain jukuaippa namüin na juwalayuukana . Juchuntüin tü jüchekalakat ne'e jaa'in jümüiwa .
49005020	Faith	Saa'u jünoujain nünain chi Wasenyotsekai Jesucristo , jaapa analu'ut saa'u kasakat süpüshua nümüin chi Maleiwakai Washikai .
48003006	Faith	Soto jaa'in tü ashajünakat paala sulu'u tü karaloukta nüchikimaajatkat Maleiwa noo'opünaa Abraham , chi watuushikai wayakana judíokana . Müsü mayaa : “ Nücheka achikit Maleiwa anajiraain Abraham nümaa sünainjee nünoujain nünüiki ” , müsü .
66021023	Grace	Je nnojotsü che'ojaain nuwarala chi ka'ikai je nuwarala chi kashikai , süka warattuuin ma'i tü pueulokat nütüma chi Maleiwakai je süka chuwatuuin shia nütüma chi Anneetchonkai .
45008009	Faith	Otta jiakana , nnojoliinapa kale'eru'uin süchiki kaainjalaa . Saa'u eein chi Naa'inkai Maleiwa sulu'u jaa'in , niaichipa jüüjüüka amüin jia . Chi wayuu eekai nnojolin chi Naa'inkai Maleiwa sulu'u naa'in , nnojoishi nüpüshin nia Cristo .
45011023	Faith	Tü sütünakalüirua oshottünakat sünainjee tü wunu'u ekünaajuuikat achon , nnojotsü isain achiküü shi'itaanüin süchikua sünain tü süsa'akat . Meena na wayuu judíokana . Müleka nanoujale nachikua nünain Maleiwa , nii'iyateerü na'anasia namüin nüchikua .
66014005	Description	Matüjüinsalii aküjaa alawaa , lotüsü nakuaippa nu'upala Maleiwa .
44024014	Faith	“ Shiainja'a nnojolüin taattajaa aa'u puulia sünain shiain too'ulaküin tü akuaippaa kanüliakat Wopu Jeket , tü anuu shokotüin naajüin . Too'ulaküin shia süpüla kojutüinjachin tatüma chi Maleiwakai , Namaleiwasekai na tatuushinuukana , süka tü taa'inrakat nümüin . Je nnojoishi taya oo'ulaain suulia tanoujain sünain süpüshua'a tü ashajuushikat nütüma Moisés otta natüma na nünüikimaajanakana Maleiwa sulu'u tü karaloukta nüchikimaajatkat Maleiwa .
45013008	Recommendation	Watüjaa aa'ulu sünain anain müleka pansaale tü wamakat süpüla wawalaajüin süchikua tü wajuyaalakat . Akaajaa jia , pansaa jütüma tü jümakat süpüla aijiraain jia jüpüla jüpüshua waneepia . Na wayuu aijiraakana napüla , nekeraajüin süpüshua tü nuluwataakat anain Moisés sükajee tia .
66016009	Sin	Ishakalaka ma'i nata na wayuukana nütüma chi ka'ikai süka ja'in ma'i . Mojukalaka nanüiki nümüin Maleiwa , süka nüjütüin tü müliaakat nanainmüin . Je nnojoliishii oo'ulaain suulia naainjala süpüla na'waajüin Maleiwa .
66021012	Description	Yaletüsü ma'i iipünaamüin sükulaatse tü pueulokat . Poloosü piammüin so'u , apünüin wüinpejeeru'u , apünüin palaajeeru'u , apünüin uuchijeeru'u , je apünüin wopujeeru'u . Je so'ulu'u wane'ewai sükua , eeshi wane aapiee sha'watüin . Je sünain tü so'ukot , ashajünüsü wane'ewai sükua sünülia tü polookat piammüin ne'iruku na wayuu Israelkana .
48003013	Grace	Otta tü tasakirakat anain joolu'u jia : ¿ Jameechi chi eekai nnojolin naa'inrüin süpüshua tü nuluwataakat anain Moisés ? Süsaleechi naainjala , ¿ aashi müin ? Müshi paala taya jümüin : Taashiinapa waya anoujashiikana nütüma Cristo suulia süsalainjanain waainjala , süka niaichipain süsalain waainjala nütüma Maleiwa . Shia tü ashajünakat achiki paala sünain müin mayaa : “ Atüjaana aa'uchi chi eekai akachennüin sünain wane wunu'u sünain süsalaichipain naainjala nütüma Maleiwa ” , müsü .
48001013	Sin	Jaapa achikit tü taa'inrapü'ükat wanaa sümaa toushikajaain süchiirua nakuaippa na judíokana , sünain tolojüin nachiirua na anoujashiikana nünain Jesús sainküin tü outkajaaleekalüirua shii'iree taja'laje'erüinjatüin tü anoujasükalüirua süpüshua .
66020002	Description	Nüntakalaka nünainmüin chi kayuushikai süpüla nüta'ülüin nia , süpüla kapüinjachin nütüma süka tü kaleenakat so'u 1.000 juya . ( Chi kayuushikai , nia chi wüi nümaiwajaikai , chi sülaülakai yolujaa kanüliakai Satanás . )
44008009	Description	Je yala eeshi wane wayuu kanüliashi Simón . Je nia , wane wayuu ouutshi , chajachijese'e nia sulu'u tia pueulokat sünain na'alainpalajüin tü wayuukalüirua chajatkat sulu'u Samaria . Je sümüin tü wayuukalüirua , a'waataashi ma'i nia nulu'ujiraa sünain nülanaain suulia tü waneeirua wayuukalüirua naashin .
50003010	Faith	Je joolu'u saa'u anajiraaichipain taya nümaa Maleiwa , tacheküin wanaawajiraain taa'in waneepia nümaa Cristo . Je maa aka nüso'iraain aa'in Cristo sütüma tü nüpülainkat Maleiwa , anasüje tamüin takaaliijünüinjachin nütüma . Je maa aka paala ni'rüin Cristo müliaa sünain noonooin sümaa nünüiki Maleiwa , yapashi taya süpüla müliaa sünain taa'inrüin tü nüchekakat tapüleerua . Je maa aka ouktüin Cristo saa'u taainjala , meechi aka ouktiraakai taya wanaa nümaa saa'u tajuittinnüin suulia süchepchiaa taainjala .
54005022	Recommendation	Je süpülapünaa peenaküin wane wayuu süpüla wane a'yatawaa sulu'u tü outkajaaleekat sümaa pi'itaain pajapü naa'u , anakaja pütüjaale naa'u müleka tütüle nia süpüla tü a'yatawaakat . Je jalia pia suulia wanaawain paa'in sümaa tü kasa mojusü naa'inrakat wane kaainjarai . Shia anaka alu'u müleka wulere paa'in waneepia no'upala na anoujashiikana .
56002003	Recommendation	Akaajaa na jieyuu eekai laülaayuuin , pikiraja naya sünain keisalain sümüin nakuaippa süpüla ne'nnaajünüinjanain sütüma wayuu sünain nakatalaainapain suulia kaainjalaa . Püchiajaa naya suulia aashajawaa süchiki wayuu sujuuna , je suulia keejiain namüin eperaa . Shia anaka napüleerua nekirajüle na majayünnüükana oo'ulaka na ke'irumayünnüükana sünain nee'iyatüinjatüin naalii na na'wayuusekana oo'ulaka na nachonniikana ,
46007038	Recommendation	Müleka nu'wayuusere tü nümüraajüinkat , nnojotsü mojuin tü naa'inrakat . Otta müleka ayatüle nia sünain ma'wayuusee , saa'in tamüin , alana'aleesia sünain anain tü naa'inrakat .
59001022	Recommendation	Joonoo jümata sümaa nünüiki Maleiwa sünain jaa'inrüin süpüshua tü sümakat . Nnojo müin aka jia naa'in chi eekai talatüin naa'in saa'u aapajülin ne'e nünüiki sünain nnojolin naa'inrüin tü suluwataakat anain .
43007001	Violence	Shiasa süchikijee tia , makatüshi Jesús sulu'u tü mmakat Galilea sünain waraittaa sulu'upünaa tü pueulokalüirua . Nnojoishi ale'ejeein chamüin Judeamüin , süka nu'utüneein aa'in natüma na laülaayuu judío chakana cha'aya .
46001030	Grace	Maa aka tü sümakat tü ashajünakat paala : “ Anakaja nnojoliire ju'waataain sulu'u jukuaippa . Anasü müleka shiale ju'waataain alu'u tü naa'inrakat chi Maleiwakai jümüin ” . Aneekuushi waya süpüla nüpüshinjanain Cristo Jesús , süpüla sütüjaainjachin naa'u wayuu süpüshua sünain niain Maleiwa atüjakai ma'i nümüiwa . Anajiraainapa waya nümaa Maleiwa nütüma Cristo , je akatannüinapa waya suulia waainjala sükajee tü naa'inrakat Cristo , saa'ujee niain aikkalaain süpüla awalaajaa waainjala süpüla taashinjanain waya suulia .
43013005	Description	Nipirajakalaka wane irala süka wüin . Nu'ttakalaka sünain o'lojoo noo'ui na nikirajüinkana sümaa noosojüin shia süka tü tuwaayakat .
44022004	Violence	“ Paala , tolojo achiiruachii na oo'ulakakana tü akuaippaa kanüliakat Wopu Jeket nünainjeejatkat Jesús . Shia tachajaaka achikü tü no'utünajanain aa'in . Tataüjirüin naya otta tekerojirirüin naya sulu'u tü püreesaapülekat , makai aka chira wayuu toolo otta türa wayuu jierü .
43007043	Description	Nnojotkalaka wanaawain saa'in tü wayuukolüirua noo'opünaa Jesús .
60005002	Recommendation	Maa aka wane anneetpü'ü sünain naa'inmajüin tü na'anneetsekat , meeria jukuaippa sünain jaa'inmajüin na anoujashii e'itaaushikana jajapulu'u nütüma Maleiwa . Jükaaliija naya süka jaa'in jümüiwa , süka shiain tü nüchekakat Maleiwa jüpüleerua . Talatüinjatü jaa'in sümaa süka jüchekalain shia , nnojotsü sükajeejatüin walaain jia sünain .
46015056	Sin	Mmotshii waya paalainka seema tü ouktaakat , süka kaainjaraliin waya wapüshua , je süka ouktajachin chi eekai kaainjaralin saashin tü nünüikikat chi Maleiwakai nüshajakat Moisés paala .
59005004	Sin	Na wayuu a'yataapü'ükana jümüin , na nnojoliipü'ükana juwalaajüin , nnojoleerü motüin naa'in tia . Je chi Maleiwa Pülashikai , ni'rüin tü namülialakat je naapüin tü ne'irakat .
60002001	Recommendation	Je saa'u nüchooinapain jia Maleiwa , juu'ulaa suulia kanain jaa'in wayuu , suulia aküjaa alawaa , suulia wayuuin jia piama akuaippachii , suulia achunjaa aa'in süchiirua sukuaippa wayuu , je suulia mojuin jünüiki sujuuna wayuu .
46007039	Recommendation	Wane jierü , kataiwa'aya no'u chi su'wayuusekai , nnojotsü anain süpüla ka'wayuusein wane naata nuulia . Müleka ouktüle nia , nnojotsü mojuin ka'wayuusere shia süchikua . Chi su'wayuuseinjachikai , niainjachi wane wayuu anoujashi .
55002018	Sin	Oo'ulaashii naya suulia ekirajaa sünain tü shiimüinkat süpüla ekirajaa sünain wane alawaa . Nekirajüin sünain süso'iraaitpain aa'in wayuu naajüin . Je na kapülakana aa'in nanüiki , amalajaasü tü nanoulakat sütüma .
48005006	Faith	Tü nüchekakat chi Maleiwakai wapüleerua waya anoujashiikana nünain Cristo , shia müleka aijiraale waya wapüla sükajee wanoujain nünain . Nnojotsü kasajatüin nümüin müleka wo'yotoonüle ata je müleka mo'yotoojule .
58005009	Grace	Je niainjachi Jesús chi o'tte'erüinjachikai süpüla ka'ikat süpüshua tü wayuu oonookat sümaa nünüiki . Nuuntüin nu'tte'erüin wayuu sükajee kettaaitpain süpüshua tü kee'ireekat naa'in chi Maleiwakai nümüin ,
46016001	Recommendation	Soo'opünaa tü jüsakitkat anain taya sünain tü neerü akotchajünajatkat namüin na wawalayuu müliakana cha'aya Judea , anasü müle aka jütüma maa aka tü tamakat paala namüin na anoujashiikana sulu'u tü outkajaaleekalüirua cha'aya Galacia .
49005022	Recommendation	Jia jieyuukana ka'wayuuseshiikana , anashii müleka jüüjüüle jia wane'ewa'ire jukua namüin ju'wayuuse maa'aya aka jüüjüüin jia nümüin chi Senyotkai .
43008012	Faith	tü nikirajakat anain Jesús Süchikijee tia , naashajaakalaka Jesús nüchikua sümüin tü wayuukolüirua sünain maa sümüin : — Müshiree aka taya saa'in wane anakia , süka shiyaawatüinjatüin saa'u tü shiimüinkat wayuu tatüma . Chi eekai tamaweein , ee'iranajaweerü naa'in tatüma müleka ni'itaale naa'in sünain anoujaa tü shiimüin tekirajakat anain nia . Je müichia nia nnojolin waraittüin sümaa piyuushi otta maa'awaa suulia tü shiimüinkat — nümakalaka Jesús namüin .
65001017	Recommendation	Otta müsia tawalayuwaa , soto jaa'in tü naküjapü'ükat achiki paalainka sümüin wayuu na Aluwataaushikana nütüma chi Wasenyotsekai Jesucristo , sünain naapirüin shia soo'opünaa tü alatajateetkat so'uweena wane ka'i .
44017025	Grace	Nnojotsü kasain cho'ujaain nümüin süpüla jaralinjaittaain wayuu joolu'u akaalinjainjachin nia . Nia aapaka'aya wamüin kataa o'u , nia aapaka'aya tü jouktai wasanatkat aka waa'in otta kasakat süpüshua'a .
62005009	Faith	Maa aka wanoujain tü süküjakat wamüin wane wayuu , alana'aleesia sünain anain süpüla anoujünaa tü nüküjakat chi Naa'inkai Maleiwa wamüin süka shiain nünüiki Maleiwa . Je nüküjain chi Maleiwakai nüchiki Jesús wamüin sünain shiimüin niain Nüchoin .
45013014	Faith	Juu'ulaa suulia jüle'eru'uin süchiki kaainjalaa . Shia anaka alu'u müleka jüshatüle nukuaippa chi Senyotkai Jesucristo , süpüla nükaaliijainjanain jia sünain ayamülaa tü mojusükat .
58011030	Description	Otta na judíokana , sünainjee tü nanoulakat , naa'inrüin tü nuluwataakat anain Maleiwa sünain naleeyalüinjatüin süsepo'upünaa tü pueulokat Jericó kepiakana alu'u na na'ünüükana . Je süka shiimüin nanoula nünain chi Maleiwakai , kettaapa tü akaratshisükat ka'i , ojunnajaasü tü süsepkat süpüla nekerolüinjanain sulu'umüin .
44019011	Grace	Je nükajee Pablo , naa'inrüin Maleiwakai watta saalin kasa nütüjakat apüleerua nümüiwa .
43008034	Sin	Nümakalaka Jesús namüin : — Shiimüin tü tamakat jümüin : Chi wayuu eekai kaainjalain , süchepchiashi kaainjalaa .
62004011	Faith	Tawalayuwaa , anuu tanüiki jümüin süchikua : Saa'u alin ma'i waya nüpüla chi Maleiwakai , anakaja aijiraale waya wapüshua .
44002028	Grace	Pii'iyatüin tamüin tü paa'inrakat taka süpüla eeinjachin taya waneepia pümaa . Otta sünain eein pia tamaa , talatüsü ma'i taa'in pütüma ’ .
54004013	Recommendation	Je süpülapünaa tantüin pünainmüin , anakaja ayatüle pia sünain aashaje'eraa tü karaloukta nüchikimaajatkat Maleiwa sulu'u tü outkajaaleekat . Anashi ayatüle pia sünain ekirajaa wayuu sünain nünüiki Maleiwa süpüla nayaawatüin saa'u . Anashi ayatüle pia sünain eme'ejaa naa'in shii'iree noonoweein sümaa .
47004008	Description	Je süka eein nia tamaa , mayaainje te'rüin müliaa waneepia , nnojotsü ayo'ujaain taa'in . Mayaasüje nnojolüin tatüjaain saa'u tü anasü taa'inrüinjatkat , nnojoleechi taya shapawa'ain müin .
44002013	Description	Nayasa'a wane no'uluku , namakalaka sulu'u neme'erain : — Eperuwaajüsü ne'eiruan .
66021018	Description	Je müsia tü sükulaatsekat , aainjuushi süka wane kakuuna kanüliasü “ jaspe ” . Oo'ulaka tü pueulokat , aainjuushi süka ooro anasü , jorottokalaka ma'i shia maa aka saa'in rouya .
66015006	Description	Najuittaakalaka na akaratshishiikana aapiee sulu'ujee tü a'waajüleekat sünain yapain süpüla ajütaa tü akaratshisükalüirua müliaa sünainmüin wayuu . Wulejashaatasü ma'i nashe'in , wane kuluulu kanüliasü “ lino ” sünain chinatüin shia . Je naluuwainpünaa , eesü wane kuluulu oorole'eya .
45012014	Recommendation	Müleka ji'rüle müliaa sütüma wayuu sünainjee tü jünoulakat , anakaja müleka jüchuntüle nümüin Maleiwa süpüla nii'iyatüinjatüin na'anasia sümüin tia wayuukot , je nnojotsü süpüla kasalajanainjatüin sümüin nütüma .
66001015	Description	Je tü nuu'uikat , müsü aka saa'in paira eekai eerolojuushin . Otta tü nünüikikat , emetutsü ma'i maa aka saa'in su'lotüin palaa .
43017026	Grace	sükajee tee'iyatüitpain pukuaippa namüin . Je ayateechi taya sünain tee'iyatüin shia namüin süpüla aijiraainjanain naya napüla maa aka alin taya püpüla , je süpüla sa'aniraainjatüin takuaippa namaa ” , nümakalaka Jesús nümüin Maleiwa .
45008032	Grace	Chi Maleiwakai , nnojoishi na'alijirüin chi Nüchonche'echonkai ma'i . Nüjütüin nia wa'akamüin süpüla ouktaa saa'u waainjala . Süka naa'inrüin tia , watüjaa aa'uchi sünain naapeerüin wamüin süpüshua tü kasa anasükat .
65001018	Sin	Mapü'üsü nanüiki : “ So'uweena wane ka'i pejepa süpüla niitaainjachin Cristo , wainmeerü wayuu eekai kale'eru'uin süchiki kaainjalaa . Neme'erainpaleena jia saaliijee tü jünoulakat ” .
45011018	Recommendation	Jiakana gentilekana , jalia jia suulia a'waatawaa sulu'u jukuaippa noulia na judíokana . Soto jaa'in sünain nnojoliin jiain süsa'ain tia wunu'ukot , sütüna ne'e jia .
47001024	Faith	¿ Taluwataajeena jia pejeewa sünain anoujaa ? Nnojo . Alu'ujasa takaaliijeena jia süpüla talatüinjatüin jaa'in . Tü achecherajatkat jaa'in , nnojoleerü shiain tü taa'inrakat , shia jünoula nünain Cristo .
43011001	Description	Eejachi wane wayuu kanüliashi Lázaro , kepiashi cha'aya Betania sulu'u tü mmakat Judea sümaa nushunuumuyuu kanüliasü María oo'ulaka Marta . Ayuuikalaka nia .
52004008	Sin	Soto jaa'in sünain aapuushin wamüin chi Naa'inkai Maleiwa süpüla nükaaliijüinjanain waya suulia yarüttajüin wakuaippa . Je sükajee tia , chi wayuu eekai moonooloin sümaa tü wekirajakat anain , shia niyouktaka nünüiki Maleiwa süka nnojolüin sünüikin wayuu ne'e shia .
62004002	Faith	¿ Jamüsü süpüla watüjaainjatüin saa'u sünain eein chi Naa'inkai Maleiwa nümaa wane ekirajüi ? Shia müleka nikirajüle sünain wayuuin Jesucristo sünain antaa sa'akamüin wayuu , wayaawatakalaka naa'u sünain eein chi Naa'inkai Maleiwa nümaa .
65001008	Sin	Akaajaa na ekerotshiikana jünainmüin sünain ekirajaa sünain alawaa , sünainjee kasa eekai ne'rüin na'lapüinru'u , naapüin ne'iruku süpüla naa'inrüin kasa mojusü yarüttakat atüma naa'in . Nayouktüin chi Senyotkai suulia laülaain nia naa'u otta e'rüliiyaain wayumüin namüin na laülaayuushii chakana iipünaa süka nanüiki .
60003011	Recommendation	Anakaja juu'ulaale suulia jaa'inrüin tü mojusükot süpüla jaa'inrüinjatüin waneepia tü anasükat sümüin wayuu . Anakaja kachiiruale jaa'in jükaaliijeein wayuu süpüshua süpüla anainjatüin mmapa'a .
51001023	Faith	Otta süpüla jürütkaainjanain nünainmüin , anakaja joolu'u müleka jüchecherüle jaa'in sünain anoujaa süma'inru'u ja'atapajüin tia kasa anasü naa'inrüinjatkat chi Maleiwakai jümüin so'uweena wane ka'i . Nnojo juu'ulaain suulia jünoujain sünain tü shiimüin sünainjeejatkat tü nüchikikat chi O'tte'erüikai aküjünakat paala jümüin je sümüin wayuu sainküin mmakat süpüshua . Shia nüchikika'aya tü taküjakat sainküin mma , süka aneekuushin taya süpüla ta'yataainjachin nümüin Maleiwa .
43008059	Violence	Nayasa nayakana , naapaakalaka ipa süpüla na'ina'alüinjachin nia saalii tü nümakat namüin sünain niain Maleiwain naajüin . Otta Jesús , nujuittaakalaka najuuna sulu'ujee tü a'waajüleekat Maleiwa .
49004024	Recommendation	Je saa'u shii'iranajaaitpain jukuaippa , anakaja jaa'inrüle waneepia tü nüchekakat chi Maleiwakai jüpüleerua süpüla müinjanain aka jia naa'in sünain jaa'inrüin tü anasükat saa'u jükatannüinapain suulia jaainjala .
66014012	Faith	Tamüshii paala jia anoujashiikana , jia oonookana waneepia sümaa tü nuluwataakat anain Maleiwa , jia ichekana nünain Jesús : Anakaja müleka jüchecherüle jaa'in sünain anoujaa . Jiyaawata saa'u sünain süsaleenain maalü nütüma Maleiwa naainjala na kaainjaraliikana .
44013030	Description	“ Otta Maleiwakai , nüso'ire'era aa'inchi nia süchikijee ouktaa .
43010011	Description	Aashajaashi Jesús nüchikua namüin : “ Tayakai , müshi aka naa'in wane anneetpü'ü eekai anamiain ma'i , chi nnojoikai mmolüin seema ouktaa saa'ujee aa'inmajaa na'anneetse .
49003002	Grace	Jütüjaa jümata saa'u sünain kamaneein chi Maleiwakai tamüin maa aka nüneeküin taya süpüla takaaliijainjanain jia gentilekana .
56003010	Recommendation	Wane wayuu , müleka nükatajire'erüle na puwalayuukana cha'aya , anashi püchiajaale nia suulia tü naa'inrakat . Müleka nnojorule nuu'ulaain süchikijee püchiaain nia piantua , nnojoi kasajachin nia pümüin .
43010019	Description	Otta müshi'iya na laülaayuu judíokana sütüma tü nümakat Jesús , a'ülüjaajiraashii naya nachikua .
43003033	Faith	Otta chi wayuu eekai kapülain naa'in tü nümakat , ja'yasü nünainjee sünain pansaain nünüiki Maleiwa .
61003014	Recommendation	Tatünajutüirua , jia aishiikana tapüla , saa'u eein jaa'in sünain ja'atapajüin tü ka'i nüle'ejüinjatkat o'u Cristo , anakaja müleka kachiiruale jaa'in sünain wuleinjatüin jaa'in sümaa lotüinjatüin jukuaippa no'ulu'u Maleiwa sümaa wanaawajiraain jaa'in nümaa .
53003001	Faith	Tawalayuwaa , saa'u tekeraajeein joolu'u tü tashajakat jümüin , toso'iree aa'inchii jia süpüla juchuntüin waa'u süpüla su'walakajaamaatüin nüchiki chi O'tte'erüikai watüma , süpüla kojutüinjatüin shia sütüma wayuu wainma maa aka paala jütüma jiakana .
47004014	Faith	Nnojoishi taya mmolüin seema ouktaa , süka tatüjaain naa'u chi Maleiwakai sünain süso'iraweerüin taa'in so'uweena wane ka'i nütüma , maa aka nüso'ire'erüin naa'in chi Wasenyotsekai Jesucristo . Wayakana , otta jiakana , eenaküneena waya nütüma chi Maleiwakai chamüin süpüla eeinjanain waya nümaa Cristo sünainjee wanoujain nünain .
59005014	Recommendation	Je chi eekai ayuulin , anakaja müleka neenajirüle na laülaashiikana sulu'u tü outkajaaleekat süpüla nachuntüin nümüin Maleiwa naa'u saa'u nünülia chi Senyotkai sümaa nashulerüin seita nünain .
44007023	Description	“ Shiasa'a süntapa nuuyase Moisés sünainmüin tü pienchikat shikii juya , süntakalaka o'una'iree nümüin nama'anamüin na nüpüshikana , na nuu'uliwo'ukana Israel wanaa nümaa . Je nu'unakalaka .
44023027	Violence	Na judíokana , nata'ülüin paala wayuukai chii sümaa no'utajachin naa'in . Shiasa'a tatüjaapa naa'u sünain wayuuin nia romanoshi apashii , o'unüshi taya sümaa tü tasurulaatsekalüirua sünain tayu'lüin nia noulia .
44019029	Description	Je tü wayuukalüirua sulujutkat tü pueulokat , maatsü jamakai saa'inrua . Awatawa'ain müsü , kookoto'oin müsü otta najaraittapünawa'ain namüshi Gayo otta Aristarco , piamashii wayuu cheje'ewalii Macedonia . Je naya , nümaajana Pablo nu'uyaajanain . Ajaraijünüshii naya sütümairua chamüin sulu'umüin tü suutkajaalekat tü wayuu cheje'ewatkat sulu'ujee tü pueulokat .
44003014	Sin	Jiakana , jüjütaa amaachi chi Maainjalasaikai , chi aa'inrakai waneepia tü nüchekakat Maleiwa , alu'usa shia juchuntaka nüjütünajachin achikü chi o'unaikai saa'in wayuu .
44015009	Faith	Nnojotsü kasain naatain alu'u naya nümüin Maleiwakai woulia . Uleitpa naa'inrua nütüma Maleiwakai suulia naainjala sükajee nanoula nünain , maa aka wayakana sükajee wanoula .
46011028	Recommendation	Sükajee tia , süpülapünaa jiküin tü pankat , jüsüin tü asüüshikat , anakaja jülüjüle jaa'in tü jukuaippakat jütüjaaiwa saa'u müleka kojutule jütüma chi Senyotkai sünainjee tü jaa'inrüinjatkat .
46015058	Faith	Tawalayuwaa , jia aikana tapüla , süka nükanajüitpain chi Maleiwakai tü ouktaakat , anakaja jüchecherüle jaa'in sünain anoujaa , süpüla ji'yataainjanain nümüin chi Senyotkai waneepia süka süpüshua jaa'in . Soto jaa'in sünain nnojoleerüin sümalajaain tü anasükat jaa'inrakat nümüin .
46004016	Recommendation	Je sükajee tayain müin aka naa'in wane jüshi , tachuntüin jümüin süka süpüshua taa'in jüshatüinjatüin tü tanoulakat nünain Cristo .
46001021	Faith	Nia Maleiwa kekiika , atüjaka nümüiwa . Otta chi wayuu eekai manoujain , nnojotsü nuuntüin ni'raajüin chi Maleiwakai sükajee nikii ne'e nümüiwa , süka nnojolüin shiain sukuaippain tia nütüma chi Maleiwakai süpüla ni'nnaajünüinjachin sütüma wayuu . Alu'ujasa müleka nünoujale nüchiki chi O'tte'erüikai , mayaasüje malaain saashin wayuu , o'tte'enneechi .
60003001	Recommendation	Jia jieyuukana ka'wayuuseshiikana , anashii müleka jüüjüüle jia wane'ewa'ire jukua namüin ju'wayuuse . Mayaashiije naya ayouktüin nünüiki Maleiwa , eesü süpüla jime'ejüin naa'in sümaa nnojolüin jü'ülüjaain namaa , süka jaa'inrüin kasa anasü waneepia no'upala .
47005020	Recommendation	Aluwataanüshii waya anoujashiikana wapüshua nütüma chi Maleiwakai süpüla waapirüinjatüin wayuu süka nünüiki Cristo , je süpüla weme'ejainjatüin naa'in shii'iree anajiraainjanain naya nümaa , maa aka tü nümakat chi Maleiwakai waneepia sümüin tü manoujainsatkalüirua süpüshua . Je tü wamakat namüin na eekai manoujain ja'aka : “ Anakaja müleka anajiraale jia nümaa ” , müshii waya .
44002024	Description	Je Maleiwakai , nüso'ire'era aa'inchi nia . Mayaainje'e müliain Jesús süpüla ouktaa , süchikijee tia , Maleiwakai niyu'lüin nia sa'akajee . Nnojoishi ayatüin ouktüin nia süka pülashin chi Maleiwakai suuliale'eya tü ouktaakat .
59002007	Sin	nayayaain na mojukana anüiki nümüin Cristo , chi kojutkai jütüma , chi aneekakai jia süpüla nüpüshin .
54003003	Description	Nnojoishi wayuuinjachin eperüi nia . Nnojoishi wayuuinjachin katkaarai nia . Nnojoishi wayuuinjachin ka'ülüjaarai nia , alu'ujasa wayuuinjachi anamia . Nnojoishi kachiiruainjachin aa'in washirüü .
43004014	Grace	Otta chi eekai nüseechin tü wüin taapakat , müichia nnojolin miyaasüin nüchikua . Meerü aka saa'in wane wüin aparatkat mmaapüjee , süka shii'iranajaweerüin naa'in sütüma — nümakalaka Jesús sümüin .
62002005	Faith	Müleka laülaale naa'in chi wayuukai sünain mülo'uin naalii chi Maleiwakai nüpüla , jülüjüseje naa'in aa'inraa tü nümakat nümüin . ¿ Jamüsü watüjaaka'a saa'u wanaawajiraain waa'in nümaa Maleiwa ?
66016013	Description	Te'rakalaka wane apünüinsüirua yolujaa sünain müin aka saa'in eperü'üi , ojuittüsü wane naanükülu'ujee chi kayuushikai , oo'ulaka wane naanükülu'ujee chi palajachikai wanülüü , chi kasipalakai nikiinain , oo'ulaka wane naanükülu'ujee chi chiiruajachikai wanülüü , chi e'ike'erüikai wayuu .
59002008	Recommendation	Soto jaa'in tü ashajünakat paala sulu'u tü nüchikimaajatkat chi Maleiwakai , tü nüküjapü'ükat Cristo sümüin wayuu sünain müin mayaa : “ Anashii aire jüpüla wayuu süpüshua maa aka alin jia jüpülajiraa ” . Müleka joonoole sümaa tü pütchikat , anasü ma'i tü jaa'inrakat .
47004005	Faith	Tü taküjapü'ükat achiki jümüin , nnojotsü shii'ireejachin tayain kojutüin jütüma , shia shii'iree niainjachin kojutüin jütüma chi Wasenyotsekai Jesucristo waneepia . Otta tayakai , jüchepchia ne'e süpüla takaaliijüinjanain jia sünain anoujaa nünain .
46015033	Recommendation	Nnojo jaapaain pütchi eekai müin aka tüü .
58013020	Grace	Achuntüshi joo taya jaa'u nümüin chi Maleiwa jimatakai atüma waa'in , süpüla nünouktüin jukuaippa süpüla jaa'inrüinjatüin waneepia tü nüchekakat jüpüleerua . Je sünainjee ouktüin Cristo , e'itaashi chi Maleiwakai wane pütchi süpüla nu'tte'erüinjanain waya süpüla ka'ikat süpüshua . Je watüjaa aa'ut sünain pansaain tü pütchikat süka nüso'ire'erüin naa'in chi Wasenyotsekai Jesucristo süchikijee ouktaa . Otta Cristo , müshi aka naa'in wane anneetpü'ü anashaatashi ma'i sünain naa'inmajüin waya . Je süpüshua tü naa'inrakat chi Maleiwakai waka nünainjee Cristo , shia süpüla talatüinjachin nia wamaa je süpüla wa'waajüinjachin Jesucristo süpüla ka'ikat süpüshua . Amén , anashi wa'waajüle nia .
50001027	Recommendation	Otta süma'inru'u ja'atapajüin tü kasa alateetkat tamüin , saa'u jünoujainapain tü nüchikikat Cristo , chi O'tte'erüikai , shiainjatü jaa'inraka tü nüchekakat jüpüleerua . Ja'itaichi mo'unüin taya jünainmüin , taapee achikichii jia sünain katsüin jaa'in je sünain paa'inwainjanain jia sünain ekirajaa tü shiimüinkat nüchikikat chi O'tte'erüikai .
46006014	Grace	Je so'uweena wane ka'i , oso'iraajeerü waa'in nütüma chi Maleiwakai Pülashikai ma'i , maa aka naa'in chi Senyotkai paala nüso'iraain aa'in nütüma süchikijee ouktaa .
55001006	Recommendation	Je sükajee tüü , taso'irüin joolu'u paa'in süpüla paa'inmajüinjatüin tü atüjaa aapünakat paala pümüin nütüma chi Naa'inkai Maleiwa wanaa sümaa te'itaain tajapü paa'u .
60004006	Grace	Saa'u e'itaaushin Cristo süpüla kasalajanainjatüin nütüma sümüin saainjala wayuu , aküjünüsü paala nüchiki sümüin wayuu shii'iree su'tte'ennüinjatüin . Ouktüshii naya maa aka wayuu süpüshua maa'ulu yaa . Nüküjüna achikit namüin süpüla eeinjaneenain naya nümaa Maleiwa süpüla ka'ikat süpüshua .
46007023	Recommendation	Taashiinapa jia suulia jaainjala sünainjee suwalaajünüin jaainjala nütüma Cristo . Je nnojoliinjana aluwataanüin jia joolu'u sütüma wayuu , niainjachi aluwataaka jia chi Maleiwakai nümüiwa .
46010010	Recommendation	Je anakaja nnojoliire keke'eraliin waya nümüin chi Maleiwakai süpüleerua tü nüchekakat , maa aka tü naa'inrakat na watuushinuukana sümaa no'utünüin aa'in nütüma wane aapiee ajütünakai süpüla süsalainjanain naya .
47002017	Faith	Nütüjaa aa'uchi taya chi Maleiwakai sünain taküjüin tü shiimüinkat waneepia , süka tayain aluwataaushin nütüma . Nnojoishi taya aküjain nünüiki saa'u neerü , maa aka saa'in wayuu wainma , süka nüpüshin taya Cristo .
45015001	Recommendation	Wayakana ayaawatakana ma'i saa'u sukuaippa tü anoujaakat , anakaja müleka wakaaliijüle na wawalayuu nnojoiyüliikana ayaawatüin ma'i saa'u tü anoujaakat . Nnojotsü anain müleka waa'inrüle tü wachekakat ne'e wamüiwa . Shia anaka alu'u müleka wakaaliijale na wawalayuukana sümaa wachecherüinjatüin naa'in süpüla katsüinjatüin tü nanoulakat .
50002024	Faith	Müleka nücheküle chi Maleiwakai tapüleerua sünain tajuittinnüin , tatüjaa aa'ulu sünain to'unamaateechin jünainmüin .
66007001	Description	Shiasa süchikijee tia , eirakaashi taya yaa mmalu'u . Ee'iyataashii tamüin wane pienchishii aapiee sha'washawalüin süshekeinru'u tü mmakat , wane palaajeeru'u , wane uuchijeeru'u , wane wopujeeru'u , otta wane wüinpejeeru'u . E'itaaushi naya nütüma Maleiwa süpüla najütüinjatüin süchiki pienchisü jouktai süpüla saja'laje'erüinjatüin tü mmakat je tü palaakat je tü wunu'ukolüirua . Akatsa nnojoliyülüin najütüin achiki tü jouktaikat . Te'rakalaka joolu'u wane aapieeka'iya isee wüinpejeekat . Najapulu'usü wane e'inaajia nejeetse chi Maleiwakai matüjainkai ouktaa . Nuwoorulaakalaka joo chi aapieekai namüin na pienchishiikana aapiee , sünain nümüin namüin :
60004003	Sin	Kaka'iya ma'i jia paalainka sünain juu'ulaküin tü mojusükot wanaa namaa na manoujainsaliikana . Juu'ulaa jumaala suulia kasa müin aka tia , maa aka jüma'üjaain sümaa wayuu nnojotkat ju'wayuusein , maa aka jiperüin sümaa maa'in jaa'in sünain emi'ijaa , je maa aka aa'inraa kasa mojushaatain sükajee jüüjüüin jia namüin na maleiwayaashiikana .
66011005	Violence	Je tü wayuu eekai su'uteein naa'in na nünüikimaajanakana , aja'tteerü natüma süka siki ojuittakat naanükülu'ujee . Meerü nütüma Maleiwa süpüshua eekai su'uteein naa'in .
44023005	Recommendation	Nümakalaka Pablo ne'ipajee : — Wa'lemüinyuwaa , nnojoishi tatüjaain aa'u sünain niain chi laülaashikai napüleerua na sacerdotekana . Nnojoisheje taya müin nümüin tatüjaale naa'u . Süka jamüin , sulu'u tü karaloukta nüchikimaajatkat Maleiwa , müsü : “ Nnojo mojuin pünüikü nümüin chi laülaashikai sulu'u tü puumainkat ” .
66022015	Sin	Otta müshi'iya na wayuu malatirujukana oulia naainjala , nnojoleena ekerolüin naya . Naya na wayuu yarüttakana aa'in , maa aka na ouutshiikana , na a'luwajiraakana nakuaippa sümaa wayuu jierü otta wane jierü nümaa wane toolo , na o'unaliikana wayuwa'in , na a'waajakana maleiwayaa , oo'ulaka na aküjüliikana waneepia alawaa .
66002014	Sin	“ Akaajaa tachiajaaka oulia jia , shia sünainjee sa'aleewajaain waneeirua ja'aka namaa na oushikajaakana süchiirua tü nikirajapü'ükat achiki Balaam , chi ekirajakai sünain alawaa sümaiwa paala wanaa sümaa nuluwataain Balac . Balaam , nii'iyatüin nümüin Balac tü naa'inrüinjatkat süpüla kaainjalainjanain na wayuu Israelkana nuulia Maleiwa . Je Balac , nimeejakalaka na Israelkana süpüla neküinjatüin tü asalaa aapünakat paala sümüin tü maleiwayaasükalüirua , je süpüla a'luwajirawaa akuaippaa sümaa wayuu jierü otta wane jierü nümaa wane toolo .
53001003	Faith	Acheküshii waapüin analu'ut nümüin chi Maleiwakai jaa'u waneepia , süka sükoo'omüinrain sütsüin tü jünoulakat je süka sükoo'omüinrain aijiraain jia jüpüla wane'ewai jukua .
46012002	Sin	Soto jaa'in jukuaippa manoujainwa'aya jia nünain Cristo . Jüüjüüpü'üshii jia sümüin tü jümaleiwaseyaasükalüirua sümaa ju'waajapü'üin shia , mayaainje nnojolüin kasain anain apüla shia .
49005025	Recommendation	Aka'aya jiakana tooloyuukana , anakaja müleka aire jüpüla ju'wayuuse wane'ewa'ire jukua , maa aka naa'in Cristo sünain alin nüpüla na anoujashiikana napüshua sainküin mmakat . Je watüjaa aa'uchi Cristo sünain alin waya nüpüla , süka naapajiraain nukuaippa waa'ujee süpüla ouktaa ,
45012017	Recommendation	Müleka mojulaale wane wayuu jümüin , anakaja müleka jiirakaale nüka . Nnojo mojulaain jia ni'ipajee , shia jaa'inra tü anasükat su'upala wayuu süpüshua .
60005006	Recommendation	Je sükajee tia , anakaja müleka jüüjüüchenre ma'i jia nümüin chi Maleiwa Pülashikai ma'i sünain nnojolüin pülayaain jaa'in nuulia , süpüla kojutüinjanain jia nütüma mapeena so'u tü ka'i ju'waajüneetkat o'u nütüma .
44014017	Grace	nnojoittaapaja'a nia oo'ulaain suulia ee'iyataa sünain jaralin nia sükajee tü kasa anasü naa'inrakat waneepia . Nia'a a'ititka tü juyakat jaa'u , otta nia aapaka tü a'ttieekat jümüin juyapü . Je nia'aya aapaka jümüin tü jikakat waneepia süpüla emirainjanain jia otta talatüinjatüin jaa'in .
54003011	Recommendation	Aka'aya na jieyuu aa'inmajüliikana , nayainjana na eekai kojutüin sütüma wayuu sünainjee nnojoliin perulaayuuliin naya , na eekai laülaain aa'in sünain aa'inraa waneepia tü e'itaanakat apüla naya .
66002021	Sin	Watta süma'a ta'atapajüin shia shii'iree suu'ulaweein suulia kaainjalaa . Ayouktajaasia ne'e . Ayatsia shia wayuuin maa'insat .
44012020	Description	Je Herodes , jashichishi ma'i namüin na wayuukana kepiakana sulu'u tü pueulokalüirua Tiro otta Sidón . Nayasa'a na wayuukana , paa'inwajiraashii joo naya süpüla su'unüinjatüin no'uluku nüma'anamüin sünain achuntaa nümüin anawaa nümaa . Süka jamüin , tü eküülü ekünakat sulu'u Tiro otta Sidón , sulu'ujeejatia ne'e tü mmakat nuluwataakat alu'u Herodes . Je nantapa , süka jashichishin Herodes namüin , niakalaka neme'era aa'in palajana chi wayuu ni'ipajachikai sünain tü a'yatawaakat kanüliakai Blasto . Je nükajee niakai , eekalaka süpüla nachuntüin anawaa nümüin Herodes .
43008049	Sin	Nümakalaka Jesús namüin : — Nnojoishi taya kale'eru'ushin yolujaa . Nia kojutka ne'e tatüma Tashi . Otta tayakai jütüma , mojutsai .
43006018	Description	Shiasa süchikijee no'unüin sulu'u tü anuakat maa aka aippirua kilómetro , napanapajakalaka joo wane wawai . Katsüinsü ma'i joo tü palaakat sütüma . Ne'rakalaka joolu'u Jesús alü'ülaain nachiirua sünain waraittüin nia soo'opünaa tü palaakat . Süka nnojolüin natüjaain naa'u sünain niain Jesús , mmotshii naya .
45008018	Faith	Shiimüin tü tamakat jümüin : Mayaasüje miyo'ushaatain tü müliaa we'rakat maa'ulu yaa , nnojoleerü sotüin waa'in shia so'uweena ka'ikat tia , süka anashaateenain ma'i waya no'ulu'u Maleiwa .
62002012	Grace	Tashajüin jümüin jiakana tachonnii aishiikana tapüla , süka motüitpan naa'in Maleiwa jaainjala sünainjee ouktüin Jesús jaa'ujee .
55001009	Grace	Nnojo motüin paa'in sünain nu'tte'erüin waya Maleiwa je sünain neenaküin waya süpüla wakatalaainjanain suulia kaainjalaa . Nnojotsü naa'inrüin tia sünainjee tü kasa anasü waa'inrakat , shia sünainjee naa'inrüin tü kasa naa'inrüinjattüjütkalia paala sümaiwa je sünainjee anamiain nia wamüin . Nnojolüiwa'aya kasain eein yaa soo'opünaa tü mmakat , nütüjaatüjülia aa'u chi Maleiwakai sünain anamiainjachin nia wamüin nükajee Jesucristo .
43019006	Violence	Otta na laülaashiikana na'akajee na sacerdotekana je na nawaariasekana , na'waatakalaka ne'rapa Jesús : — Anashi nüchitinnüle sünain kuruusa süpüla ouktaa . Püchitira pümaala nia — namakalaka . Niasa Pilato , nüsouktakalaka namüin : — Anakaja jiale jiakana achitüin nia . Alu'ujasa tayakai , nnojotsü tantüin anain wane aainjalaa nünain süpüla süsalainjachin nia tatüma — nümakalaka namüin .
60001010	Grace	Otta müshi'iya na nünüikimaajanakana Maleiwa paala sümaiwa , süka natüjaain naa'u Maleiwa sünain anamiain ma'i nia , nountakalaka aküjaa süchiki su'tte'enneerüin wayuu nütüma . Otta nnojotpü'üsü nayaawatüin aa'u sünain jamüinjatüin nukuaippa Maleiwa sünain o'tte'eraa wayuu . Jülüjapü'üsü ma'i naa'in waneepia shia .
63001007	Sin	Ekerotüsü wainma ekirajünnüü sünain alawaa sa'akamüin wayuu sainküin mmakat süpüshua . Naya na anujulajakana nüchiki Cristo sünain nüntüin sünain wayuuin sa'akamüin wayuu . Naya na nüpüshikana chi Ni'ipolokai Cristo , chi Ekirajüikai Alawaa .
44024005	Sin	“ Wayuukai chii wamüin , süchi'rashi ma'i tü wayuukalüirua . Nü'üta achiküt mmakat sünain niiwa'ajüin saa'in tü judíokalüirua sükajee tü nikirajakat anain . Otta nia'yaa , shikiipü'üjanashi tü nümaajatkalüirua chi Nazaretje'ewaikai .
54003016	Grace	Tü shiimüin nii'iyatakat chi Maleiwakai wamüin , anashaataleesia ma'i . Anuu tü pütchi ashajünakat süchiki : Eweetüshi Jesús sünain wayuuin nia . Lotüsü ma'i nukuaippa saa'u niain Maleiwain . E'nnüshi nia sütüma tü aapieekalüirua nüma'anajeejatkat Maleiwa . Aküjüna achikichi nia sümüin wayuu sainküin mma . Anoujüna anainchi nia sütüma wayuu wainma . Ayalennüshi nia iipünaamüin eemüin chi Maleiwakai .
66016021	Violence	A'ita müsia tü juyakat sünain kayeeloin saa'u wayuu . Müle'oyuu ma'i tü shiyeeloinkat , maa aka pienchi shikii ja'ralimüin “ kilo ” saawain . Otta na wayuukana , mojusü nanüiki nümüin Maleiwa süka müliashaatain ma'i naya sütüma tü ajütünakat nanainmüin .
61003013	Faith	Otta ja'itairü aja'lajaajeerüin tü kasakalüirua süpüshua , akumajüneerü wane jeket shii'iraka , wane mma oo'ulaka wane kasakalüirua chakat iipünaa . Je napüshua na wayuu kepieenakana cha'aya , nayeena na jüüjüüshiikana nümüin Maleiwa . Watüjaa aa'ulu sünain sülateerüin tia , süka shiain tü nüküjakat achiki paala Maleiwa sünain pansaain nünüiki .
66006014	Description	Je tü siruma wüitakat , awatuusü maa aka saa'in wane karaloukta . Je tü uuchikalüirua süpüshua , ojunnajaasü . Oo'ulaka tü mmakalüirua pasanainkat sünain palaa , emerojoosü shiinalu'umüin .
58010010	Grace	Je joolu'u , süka naa'inrüitpain Jesucristo süpüshua tü nüchekakat chi Maleiwakai nüpüleerua sünain aapajirawaa nikii wwatua ne'e süpüla ouktaa waa'u , taashiinapa waya suulia waainjala süpüla warütkaainjanain nünainmüin chi Maleiwakai .
52001002	Faith	Wanaa sümaa wachuntüin jaa'u , waapüin analu'ut waneepia nümüin jaa'u jüpüshua , süka sotüin waa'in wanaa sümaa jikerolüin sünain anoujaa nünain chi Wasenyotsekai Jesucristo , je süka ji'yataain nümüin maa'ulu yaa . Saa'u alin ma'i tü wayuukolüirua jüpüla , ayatüshii jia sünain jaa'inrüin tü kasa anasükat sümüin sükajee tia . Je saa'u jütüjaain naa'u chi Wasenyotsekai Jesucristo sünain nüle'ejüinjachin , achecheraasü ma'i jaa'in su'unnaa tü müliaa ji'rakat maa'ulu yaa .
66006004	Violence	Nujuittakalaka joo wane ama'aya , ishotoi ma'i . Je aapünüsü nümüin chi naajuchikai wane chajaruuta miyo'ushaata ma'i . E'itaanüshi nia süpüla nütke'erüinjatüin wayuu yaa mmalu'u je süpüla su'uniraainjatüin saa'in wane'ewai sükua .
54006001	Recommendation	Otta na puwalayuukana eekai süchepchiain wayuu , anakaja kojutüle natüma na kachepchiakana naya , suulia mojujain sünüiki wayuu nümüin Maleiwa je sümüin tü wekirajakat anain .
51003009	Recommendation	Je nnojo jüküjiraain alawaa , saa'u juu'ulaainapain suulia süpüshua tü kasa mojusü keejiapü'ükat paala jümüin , tü süchepchiakat atüma jia tü kaainjalaakat .
66002020	Sin	“ Akaajaa tachiajaaka oulia jia , shia süka nnojolüin jüleejüin Jezabel , tü jierü aküjatkat alawaa , tü nünüikimaajatkat Maleiwa saashin . Shime'eja aa'inchii na anoujashiikana tanain süka tü alawaa shikirajakat anain süpüla kaainjalainjanain naya , maa aka na'luwajiraain nakuaippa sümaa wayuu jierü otta wane jierü nümaa wane toolo , je maa aka neküin tü asalaa aapünakat paala sümüin tü maleiwayaasükalüirua .
48003008	Grace	Je paala sümaiwa , aküjünüsü süchiki kasa anasü nütüma Maleiwa nümüin Abraham wainma juya süpülapünaa sülatüin tü aküjünakat achiki nümüin . Tü aküjünakat nümüin Abraham so'u ka'ikat tia , ashajünüsü süchikijee sulu'u tü nüchikimaajatkat Maleiwa . Shia tü nachikikat na gentilekana sünain anajiraainjanain nümaa Maleiwa sünainjee nanoujain nünain . Anuu nünüiki chi Maleiwakai nümüin Abraham : “ Shiimüin sünain kamaneejeechin taya sümüin wayuu sainküin mmakat süpüshua eekai sünoujain tanain maa aka pia ” , müshi nümüin .
58012005	Recommendation	Sükajee jiain nüchonnii Maleiwa , nnojo motüin jaa'in tü pütchi ashajünakat paala sulu'u tü karaloukta nüchikimaajatkat süpüla süchecherüinjatüin jaa'in : “ Tachee , ee mmata paa'in nikirajapa pia chi Maleiwakai sünain tü kasa anasükat süpüla paa'inrüinjatüin je tü mojusükat süpüla piyouktüinjatüin . Je müleka paa'inrüle kasa mojusü , nnojo alin pümüin müleka nüchiajaale pia saaliijee .
58013017	Recommendation	Anakaja müleka jüüjüüle jia namüin na juwalayuu laülaayuukana jüpüleerua sümaa joonooin sümaa nanüiki , süpüla talatüinjatüin naa'in süka tü na'yataainkat . Müleka mojule naa'in saaliijee moonooin jia sümaa nanüiki , nnojoleerü kasain anasü saapüin tia jümüin . Aneekünüshii naya süpüla naa'inmajüinjanain jia , je nasouktüinjanain nümüin Maleiwa saa'u tü na'yataainkat .
44013019	Description	Je Maleiwakai , naja'ttirüin akaratshisü shi'ipapa'a wayuu saa'u suumain sulu'u tü mmakat Canaán süpüla naapajatüin shia namüin na watuushinuukana süpüla noumainjatüin .
54006003	Faith	kachiiruaa aa'in washirüü Nnojo motüin paa'in pikirajaa wayuu sünain tü taküjakat pümüin sümaa pime'ejüin naa'in sünain tü taluwataakat anain . ( 3 - 4 ) Na wayuu eekai nekirajüin sünain kasa naatajatü , yaletayaasü nakuaippa su'upala wayuu mayaasüje'e maa'awain tü nekirajakat anain . Shia sükajee nnojolüitpain kapülain naa'in tü nikirajakat anain chi Wasenyotsekai Jesucristo oo'ulaka tü shiimüinkat wekirajakat anain noo'opünaa . A'ülüjaweeshii ma'i naya süka natüjaain ma'i naajüin .
63001010	Recommendation	Müleka nüntüle wane wayuu jünainmüin eekai nnojolin nikirajüin tü shiimüinkat nikirajakat anain Cristo , nnojo kamaneein jia nümüin .
47001005	Grace	Shiimüin sünain müliain waya sünainjee waküjain nüchiki Cristo , maa aka naa'in niakai müliapü'üin paalainka . Otta su'unnaa müliain waya , akaaliijünüshii waneepia nütüma chi Maleiwakai süka nümaain waya Cristo .
65001011	Sin	Aisha'ajaa na ekirajüliikana sünain alawaa süka kasalajaneerüin namüin tü mojusü naa'inrakat . Nayouktüin Maleiwa maa aka naa'in Caín paala sümaiwa , chi e'rüikai wayumüin sümüin tü nünoulakat chi nimüliakai . Na ekirajüliikana sünain alawaa , kachiirua aa'inchii washirüü , maa aka naa'in Balaam chi nünüikimaajachikai Maleiwa paala sümaiwa , chi aa'inrakai kasa mojusü shii'iree walaain nümüin . Je nayouktüin na eekai aneekünüin süpüla laülaain naa'u , maa aka naa'in Coré paala sümaiwa , chi o'utinnakai aa'in saaliijee niyouktüin Moisés süpüla laülaain naa'u . Meena aka naya naa'in Coré sünain no'utüneenain aa'in mapeena .
65001010	Sin	Otta na ekirajüliikana sünain alawaa , mojusü nanüiki sümüin tü kasa nnojotkat natüjaain aa'u . Müshii aka naya saa'in mürüt sünain naa'inrüin ne'e tü nachekakat namüiwa sünain nnojolüin jülüjüin naa'in tü naa'inrakat , müleka anale , müleka mojule . Shiimüin sünain aja'ttinneenain naya saaliijee tia so'uweena wane ka'i .
58011007	Faith	Otta Noé paala sümaiwa , süka shiimüin nünoula nünain Maleiwa , oonooshi sümaa tü naapirakat achiki nia soo'opünaa tü kasa alateetkat , tü nnojotkat sütüjaain aa'u wayuu . Süka noonooin sümaa nünüiki , nükumajakalaka wane anua kalu'uinjatkat tü nüpüshikalüirua süpüla su'tte'ennüinjatüin . Tü kasa anasü naa'inrakat Noé sünainjee tü nünoulakat , suturaajaain tü kasa mojusü saa'inrakat tü wayuukolüirua süpüshua . Je Noé , süka nünoujain nünain Maleiwa sünain naa'inrüin tü nüchekakat nüpüleerua , anajiraaichipa nia nümaa süpüla ka'ikat süpüshua .
58009006	Description	Keraapa tü a'waajüleekat sümaa tü korolokot sulu'u , ekerotpü'üshi chi sacerdote judíokai weinshi sulu'umüin tü palajatkat ne'e paü süpüla ni'yataainjachin nümüin Maleiwa .
44007051	Sin	Ayatshia Esteban sünain aashajawaa sümüin tü laülaayuukalüirua : — Otta jiakana , wayuu iche aa'inchii jia . Müshiijese'e saa'in wayuu manoulasat süka nnojolüin jaa'a jümüin sümüin nünüikü Maleiwa otta nnojolüin joonooin sümaa . Jiyouktüin tü naa'inreekat chi Naa'inkai Maleiwa . Müshi'iya aka ne'e jia naa'in na jutuushinuukanainnua paala sümaiwa .
54001009	Sin	Na wayuu che'ojaakana amüin achiajaanaa suulia aa'inraa kasa mojusü , nnojoliishii nayain na wayuu anamiakana , naya na wayuu kaainjaraliikana , maa aka na e'rüliikana wayumüin nümüin Maleiwa sümaa moonooin sümaa nünüiki süka nnojolin kojutüin nia natüma , maa aka na o'utakana naa'in nashi oo'ulaka nei je na o'unaliikana wayuwa'in ,
46005009	Recommendation	Je sulu'u tü karaloukta tashajakat paala jümüin süpüleerua tüü , taluwataain jia sünain jükatalaainjanain noulia na wayuu eekai na'luwajiraain nakuaippa sümaa wayuu jierü otta wane jierü nümaa wane toolo .
48001015	Grace	Otta müshia chi Maleiwakai , nüneeküin taya süpülapünaa jemein süpüla to'tte'ennüinjachin nütüma Cristo . Je miyo'upa taya , saa'u anamiain ma'i nia , neenaküin taya süpüla a'yatawaa nümüin . Anasü saa'in nümüin nii'iyatüin chi Nüchonkai tamüin süpüla te'raajüinjachin nia je süpüla taküjainjatüin nüchiki sümüin wayuu nnojotkot judíoin , tü “ gentilekalüirua ” münakat . Je wanaa sümaa tia , nnojoishi yootüin taya sümaa wayuu süchiki tü alatakat tamüin .
45007015	Description	Anasü taküjale paala tachiki jümüin . Shiimüin sünain nnojolüin tayaawatüin saa'u jamüinjatüin taa'inrüin tü kasa taa'inrakat . Tü kasa anasü tachekakat sünain taa'inreein , nnojotsü taa'inrüin . Shia taa'inraka tü kasa mojusü nnojotkat tacheküin taa'inreein . Je sükajee tatüjaain saa'u tü taa'inrakat sünain mojuin shia , “ Lotüsü ma'i tü nuluwataakat anain Moisés ” , tamüsü .
61003018	Faith	Shia anaka alu'u müleka kachiiruale jaa'in sünain koo'omüinjatüin sütsüin tü jünoulakat sütüma na'anasia Maleiwa aapünakat jümüin . Anakaja müleka juushikajaale süchiirua koo'omüinjatüin jümüin tü aleewaakat nümaa chi Wasenyotsekai Jesucristo , chi O'tte'erüikai . Kasataalejese kojutüinjachin nia sütüma wayuu wainma maa'ulu yaa je süpüla ka'ikat süpüshua . Amén .
46004010	Description	Mayaashiije nüpüshin waya Cristo wanaa jümaa , mojutsalii waya jütüma , süka nnojolüin kasain we'raajüin aa'u je malaain tü waküjakat achiki saa'in jümüin . Otta müshi'iya jiakana , a'waataashii jia sulu'u jukuaippa sünainjee katsüin jaa'in sünain anoujaa , je sünainjee kekiin jia jaashin .
60005009	Faith	Anakaja ayatüle jia sünain katsüin jaa'in sünain anoujaa nünain Maleiwa , süpüla nnojolüinjatüin jaa'inrüin tü nüchekakat jüpüleerua Satanás . Je nnojo motojüin jaa'in nakuaippa na juwalayuukana sainküin mmakat süpüshua sünain ne'rüin müliaa maa aka tü müliaa ji'rakat jiakanaya .
51003022	Recommendation	Otta jia piuunakana , anashii müleka joonoole sümaa nanüiki na jülaamainkana sünain jaa'inrüin süpüshua tü naluwataakat anain jia , ja'itaina nnojoliin . Nnojotsü jaa'inrayaainjatüin ne'e no'upala shii'iree aneein jüchiki natüma . Joonoo sümaa nanüiki waneepia süka süpüshua jaa'in süpüla kojutüinjachin chi Senyotkai jütüma sükajee tia .
66017012	Description	“ Je tü poloosükat nu'uwa pi'rakat , nayaawase polooshii wayuu aluwataashii . Nnojoyülii o'ttüin sünain aluwatawaa . Otta e'itaaneena naya mapeena süpüla aluwatawaa nümaa chi wanülüükai so'u palit ka'i ne'e .
46002012	Grace	Tü shiimainkat ekirajünakat anain waya , nnojotsü shikiiru'ujeejatüin wayuu manoujainsat . Nia chi Naa'inkai Maleiwa nümüiwa ekirajaka waya sünain tü shiimainkat . Aapünüshi nia wamüin nütüma chi Maleiwakai süpüla wayaawatüinjatüin saa'u nütüma tü kasa anasü aapünakat wamüin , tü yapatüjütkat paala .
59005001	Recommendation	Jiakana washinnuukana , jaapa jumaala tü taküjüinjatkat joolu'u jümüin . Anakaja ju'ttüle sünain mojushaatain jaa'in saaliijee tü müliaa ji'reetkat mapeena .
66002010	Recommendation	Nnojo mmolüin jia seema tü müliaa anteetkat jünainmüin maalü . Tamüshii paala jia : Eejeena eekai nata'ünneenain ja'akajee süpüla püreesain nütüma chi Yolujaakai süpüla nüpüleeruain jaa'in shii'iree jiyouktüin taya . Ji'reerü müliaa süpüla poloo ka'i . Otta jiakana , mayaasüje su'utinnüin naa'in waneeirua ja'akajee sünainjee tü nanoulakat , anakaja jüchecherüle jaa'in jüpüshua sünain anoujaa waneepia . Soto jaa'in sünain juwalaajüneenain tatüma . Teenakeena jia tanainmüin süpüla eeinjanain jia waneepia nümaa Maleiwa .
54006011	Recommendation	Timoteo , saa'u shiain kee'ireein paa'in tü nüchekakat chi Maleiwakai püpüleerua , anakaja müleka paa'inmajüle pukuaippa suulia aa'inraa kasa mojusü . Shiainjatü kachiiruaka paa'in kasa anasü : maa aka paa'inrüin tü nuluwataakat anain Maleiwa , maa aka keisalain pia sümüin pukuaippa nu'upala Maleiwa , maa aka paa'inmajüin tü pünoulakat , maa aka alin püpüla wayuu , maa aka püchecherüin paa'in sünain anoujaa , je maa aka kamaneein pia sümüin wayuu .
59005005	Sin	Shia jülüjaka jaa'in ne'e ayalajaa kasa kojutsü . Ji'iyepü'üshii jia suulia wayuu , je aapapü'üshii jia shikii wayuu süpüla o'utünaa aa'in , ja'itaina maainjalapü'üin naya juulia , ja'itaina nnojoliin jü'ünüüin naya . Je nnojotsü jülüjayaain jaa'in sünain nüntajachin Cristo mapeena süpüla süsalainjanain jia nütüma .
66004004	Description	Je pasanaintaasü joo shia'aya sünain piama shikii pienchimüin einasee . Eeshii joyojoyolüin saa'u tü einaseekalüirua piama shikii pienchimüin laülaayuu . Kasuujasü ma'i nashe'in . Otta sünain nekii wane'ewaire nakua , eesü wane kotse oorole'eya maa aka nakotse na sülaülakana mma .
66018007	Description	Maa aka koo'omüinpü'üin talataa sümüin sütüma tü suwashirüinkat , anakaja müleka koo'omüinre joolu'u mojuu aa'in sümüin . A'waataapü'üsü shia sulu'u sukuaippa sünain maa : ‘ Talatüsü ma'i taa'in maa aka wane sülaüla mma , nnojotsü müinya aka taya saa'in wayuu oukta a'wayuuset mojukat aa'in waneepia ’ .
60003007	Recommendation	Aka'aya jiakana tooloyuukana , süpüla wanaawajiraain jaa'in namaa na ju'wayuusekana sünain achuntaa nümüin Maleiwa , anakaja müleka kojutule naya jütüma waneepia . Mayaasüje nnojorule wanaawain sütsüin naa'in jümaa , soto jaa'in sünain shii'iranajaaitpain naa'in nütüma Maleiwa wanaa jümaa . Je süma'inru'u jümaain naya maa'ulu yaa , anakaja müleka kapürale jaa'in naya .
54002012	Recommendation	Je nnojotsü tacheküin napüleerua nekirajüin na jieyuukana wayuu sulu'u tü outkajaaleekat sümaa laülaainjanain naya naa'u na tooloyuukana .
46001009	Faith	Shiimüin sünain jükaaliijüneenain süpüla katsüinjatüin jaa'in , süka pansaain nünüiki chi Maleiwakai sünain naa'inrüin waneepia süpüshua tü nüküjakat achiki wamüin . Nia aneekaka jia süpüla wanaawajiraainjatüin jaa'in nümaa chi Nüchonkai , chi Wasenyotsekai Jesucristo .
48005013	Recommendation	Tawalayuwaa , eenakünüshii jia nütüma Maleiwa süpüla taashinjanain jia suulia suupünaajüin tü nüshajakat Moisés . Nnojoliishii jia taashin süpüla kale'eru'uin süchiki kaainjalaa . Shia taashika apüla jia , jükaaliijiraain süka aijiraain jia jüpüla .
59002012	Recommendation	Jülüja jaa'in tü jaa'inrakat je süpüshua tü jümakat , süka jütüjaain saa'u sünain asouktinneenain jia ni'ipajee Maleiwa so'uweena wane ka'i soo'opünaa tü jaa'inrapü'ükat , müleka joonoole sümaa tü nuluwataakat anain Cristo süpüla aijiraain jia jüpüla . Je soto jaa'in sünain taashiinapain jia sütüma tü nümapü'ükat Jesús süpüla ji'yataainjanain nümüin Maleiwa süka süpüshua jaa'in .
46012005	Faith	Je mayaasüje nnojolüin wanaawain tü wa'yataakat anain nümüin chi Maleiwakai , waneeshia chi Senyotkai aluwataakai waya .
45009005	Description	Naya noo'uliwo'uka na wekii maalajanama'akana . Otta Cristo , nanainjeejachia ne'e , chi Wamaleiwasekai aluwataakai saa'u kasa süpüshua , chi wa'waajakai süpüla ka'ikat süpüshua . Amén .
47001006	Description	Akaweenia jiakana müliakana wanaa wamaa , akaaliijüneena jia sünain anoujaa süpüla jüchecherüinjatüin jaa'in su'unnaa tü müliaa ji'rakat , maa aka wayakana sünain wakaaliijünüin su'unnaa müliaa .
47001021	Faith	Nia chi akaaliijaka wayakana wapüshua sünain wachecherüin waa'in sünain anoujaa nünain Jesucristo . Nia chi aneekaka waya süpüla naapüin chi Naa'inkai wamüin , süpüla sütüjaainjanain wayuu waa'u sünain wayain nüchooin Maleiwa . Je süka eein chi Naa'inkai sulu'u waa'in , watüjaa aa'uchi nia sünain naa'inrüinjatüin waka süpüshua tü nüküjakat achiki paala .
44010015	Recommendation	Je süsouktakalaka tü pütchikat süchukua'a : — Tü eküülü nüpülajapü'ükat paala Maleiwakai , nnojotsü apülajünajatüin maa'utpünaa yaa naashin . Müshijese'e müin taya pümüin : Nnojo ayatüin “ Apülajünüsü toulia türa ” pümüin sümüin .
66018009	Sin	Je na aluwataashiikana sainküin mmakat süpüshua , na kaainjalapü'ükana wanaa sümaa tü wayuukolüirua chakat Babilonia , na washinnuukana sünainjee tü saa'inrakat tü wayuukolüirua , a'yalajeena ma'i naya ne'rapa sümüsain tü pueulokat kaittataain .
43014023	Faith	Nüsouktakalaka Jesús nümüin : — Tamüsü paala pümüin süchikua : Chi eekai alin apüla taya , oonoweechi sümaa tü tekirajakat anain . Aijeechi nia'aya nüpüla chi Tashikai je anteena waya nünainmüin süpüla nümaain waya waneepia .
62004010	Grace	¿ Washatüin tü aijirawaakat saa'ujee alin ma'i chi Maleiwakai wapüla ? Nnojo . Washatüin saa'ujee alin ma'i ne'e waya nüpüla chi Maleiwakai . Nuluwataainjese chi Nüchonkai süpüla ouktüinjachin saa'u waainjala süpüla nüla'ajaainjatüin woulia .
62001007	Faith	Alu'ujasa müleka woo'ulaale suulia waainjala , ayateena waya nümaa Maleiwa sa'aka tü nuwaralakat . O'lojüneerü süpüshua tü waainjalakat woulia sükajee amülain nüsha Jesucristo chi Nüchonkai waa'u . Je wanaawajiraa müsia waa'in wayakana wapüshua .
48004007	Grace	Nnojoliinapa joolu'u jia achepchieein , alu'ujasa nüchooinapa jia Maleiwa . Je saa'u nüchooinapain jia , kamüinjeena jia nütüma wanaajiraa nümaa Cristo .
58001008	Faith	Otta nünüiki nüchiki chi Nüchonkai , müsü : “ Aluwataajeechi pia süpüla ka'ikat süpüshua süka piain Maleiwain wanaa tamaa . Paa'inreerü tü anasükat waneepia sümüin tü wayuu puluwataakalüirua ,
43010033	Sin	Nasouktakalaka nümüin : — Nnojoishi wa'iteein pia süka ipa saaliijee paa'inrüin kasa eekai anain , saaliijeejatü e'rülin wayumüin pia sümaa pünüiki “ Taya'aya Maleiwa ” pümüin sümaa wayuuin ne'e pia — namakalaka nümüin .
66014011	Description	E'reena naya müliaa waneepia so'uka'i je sa'wai . Müiria moyokojooin tü siki müliakat atüma naya ” , nümakalaka chi aapieekai .
47004001	Faith	Je sükajee nülatirüin taainjala chi Maleiwakai , nüneeküin taya süpüla aküjaa nüchiki chi O'tte'erüikai sümüin wayuu . Nnojoleechi joolu'u taya oo'ulaain suulia a'yatawaa nümüin chi Senyotkai .
58013006	Faith	Je joolu'u saa'ujee eein chi Maleiwakai waneepia wamaa , anasü müleka wachecherüle waa'in nünain süpüla müinjatüin wanüiki sümüin wayuu : “ Nia teenakaka chi Maleiwakai süpüla nükaalinjain taya . Nnojoleechi taya mmolüin seema tü saa'inreetkat tü ta'ünüükolüirua ” .
45014003	Recommendation	Nnojo pülain jaa'in nuulia chi puwala meküinkai asalaa . Je pialeje chi meküinkai asalaa , anakaja nnojoire piyoujain chi puwalakai eekai niküin asalaa , süka kamaneein chi Maleiwakai wamüin waya anoujashiikana wapüshua .
45015005	Grace	Jia oushikajaakana süchiirua nukuaippa Cristo Jesús , tachuntüin nümüin chi Maleiwa achechetkai waa'in , katsüinkai atüma wanoula , süpüla paa'inwajiraainjanain jia nütüma ,
58007027	Description	Jesús , nnojoishi müin aka naa'in chi laülaashikai napüleerua na sacerdote judíokana . O'utapü'üshi nia saa'in mürüt waneepia nümüin chi Maleiwakai saa'u naainjala niakai palajana , je süchikijee , saa'u saainjala tü wayuukolüirua . Otta müshia Jesús , wwatua ne'e aapajiraashi nikii süpüla ouktaa saa'u saainjala wayuu . Kettaaitpa shia . Nnojotsü che'ojaain nümüin nuu'ulaküin nüchikua .
62003017	Sin	Müleka kokoroloin jia sümaa nnojolin jümüliajüin wane chi juwalakai che'ojaakai amüin kasa , ¿ aapiraashii cheje jikii noo'opünaa ? Nnojo . ¿ Aishi cheje jüpüla chi juwalakai maa aka alin wayuu süpüshua nüpüla Maleiwa ? Nnojo . Maalinsai nia jüpüla .
47005008	Faith	Tamüshii jia tachikua : Mayaasüje kee'ireein waa'in chamaateein waya nümaa chi Senyotkai chaa iipünaa , ayatsia wachecherüin waa'in su'unnaa tü müliaa we'rakat kataiwa'aya wo'u yaa mmolu'u .
60002011	Recommendation	Tawalayuwaa , jia aishiikana tapüla , soto jaa'in sünain kepieenain jia so'uweena wane ka'i nümaa Maleiwa . Je sükajee tia , tachuntüin jümüin süka süpüshua taa'in suulia jüle'eru'ujain süchiki kaainjalaa süpüla jüyamülüinjatüin tü mojusükot .
60002017	Recommendation	Je sükajee tia , anakaja müleka kojutüle wayuu süpüshua jütüma sümaa alin jüpüla na juwalayuukana anoujashiikana wanaa jümaa . Anakaja kojutshaatale Maleiwa jütüma sümaa ju'waajüin nia waneepia . Je anakaja kojutüle chi aluwataashikai saa'u wayuu süpüshua jütümaya .
44007025	Description	Tü jülüjakat naa'in Moisés , nayaawatüinjatüyaa aa'u na nüpüshikana naajüin sünain niain nayu'laainjachin akajee nütüma Maleiwakai Egiptojee . Nnojotkalajasa nayaawatüin aa'u shia .
50003002	Violence	Jalia jia noulia na wayuu masütaajukana sünain no'yotooin süta wayuu , makana aka saa'in erü sümaa jashiee , sümaa mojulawaa je sümaa ne'rüin wayumüin sümüin wayuu wainma .
56001016	Sin	Ni'raajüin Maleiwa naajüin , otta watüjaa aa'uchi nia sünain nnojolin ni'raajüin , süka nnojolüin naa'inrüin tü nüchekakat Maleiwa nüpüleerua . Isasü nüchiki naa'inrüin tü anasükat süka moonooin sümaa nünüiki Maleiwa . Je süpüshua tü naa'inrakat , shia mojuka atüma naa'in Maleiwa .
45010002	Faith	Tatüjaa aa'uchii naya sünain na'yataweein nümüin Maleiwa . Akatsa nnojolüin lotüin nakuaippa sünain a'yatawaa nümüin ,
47001004	Grace	Je müleka müliale waya , akaaliijüneena waya nütüma süpüla wakaaliijainjatüin wayuu eekai müliain . Katsüinjeerü waa'in süpüla akaaliijaa wayuu , süka wakaaliijünüin palajana nütüma chi Maleiwakai .
55002015	Recommendation	Otta piakai , anakaja müleka ayatüle pia sünain pi'yataain nümüin Maleiwa süka süpüshua paa'in , süpüla “ Anashi ma'i ” nümüinjachin pümüin . Nnojoleechi pia japülin nu'upala müleka lotüle pukuaippa sünain ekirajaa tü shiimüinkat .
53002004	Description	E'rüijeechi ma'i wayumüin nia nümüin chi Maleiwakai je sümüin tü sümaleiwaseyaasükalüirua wayuu . Ekeroleechi nia sulu'u tü a'waajüleekat Maleiwa sümaa nüikkalaain süpüla aluwatawaa wayuu chaa sulu'u süka niain Maleiwain naajüin .
49006004	Recommendation	Otta jia kachooinshiikana , anakaja müleka juluwataale na jüchooinkana süka anakat akuaippa suulia jashichijüin naya jümüin sünainjee achiajaanaa waneepia . Anashii jikirajüle naya sünain tü nuluwataakat anain chi Maleiwakai . Ji'itaa napüleerua tü pütchikat sünain jüchiajaain naya süpüla noonooinjanain sümaa .
45008037	Grace	Müshi tachikua jümüin : Nnojotsü jaralüin oo'ule'erüinjachin Cristo suulia alin waya nüpüla . Ja'itairü wainmain tü wa'ünüükalüirua , shiimüin sünain wayamüleerüin ütamüinre'eya , süka müichiain moo'ulaain Cristo suulia alin waya nüpüla .
44026014	Violence	O'nnojooshiijase'e waya wapüshua'a mmolu'u otta taapakalaka wane pütchi müsü tamüin süka pütchi hebreo : ‘ Sauloo , ¿ jamüshi taya pümüin müliakalaka ma'i taa'in pütüma ? Müshi aka pia saa'in tü paa'a e'ikaajakat sütüma kojunainrü ne'e süsa'a saa'awaa wanaa sümaa süsa'ijünüin achüipa'a süka o'ojia . Pasiruwaajiraashi ne'e pia pükuaippa sünain püchechaja'alaain toulia ’ .
66002009	Sin	Tatüjaa aa'uchii jia sünain müliain ma'i maa'ulu yaa je sünain wayuuin mojushii jia . Otta soto jaa'in sünain wayuuin anashii jia nu'upala Maleiwa . Je tatüjaa aa'uchii jia sünain mojuin sünüiki wayuu jümüin . Na wayuu , nüpüshikana Maleiwa naajüin . Na'alainpaja'a ne'e shia , aluwataaushi ne'e nütüma Satanás .
46013006	Faith	Müleka shiimüinre sünain alin tapüla wayuu , talateerü taa'in taapapa nachiki sünain ayatüin naya sünain tü shiimüinkat , akaajasa mojule nachiki , mojeerü taa'in .
59001021	Recommendation	Juu'ulaa jümata suulia jaa'inrüin tü yarüttakat atüma jaa'in je suulia jaa'inrüin kasa mojusü , maa aka tü saa'inrakat wayuu sainküin mmakat süpüshua . Shia anaka alu'u müleka joonoole sümaa tü pütchi nünüikikat chi Maleiwakai ni'itaakat sulu'u jaa'in , tü aa'inmajakat jia suulia kaainjalaa .
46003006	Grace	Müshii aka waya saa'in wayuu eekai saa'inmajüin wane yüüja , maa aka eein chi apünajakai otta chi o'yonüikai wüin saa'u tü pünajütkat . Otta chi miyo'ukai atüma , nia chi Maleiwakai . Aka'aya tayakai , süka taküjüin paala nüchiki chi O'tte'erüikai jümüin , müshi aka naa'in chi apünajakai . Otta Apolos , süka nikirajüin jia tachikiru'u , müshi aka naa'in chi o'yonüikai wüin . Otta chi Maleiwakai , nia chi lotokai atüma tü jünoulakat .
66014008	Sin	Ee'iyataataalashi joolu'u wane aapieeka'iya sünain maa : “ Ajuttamaateerü joolu'u tü pueulo kanüliakat Babilonia , kojutpü'ükat sütüma wayuu . Na kepiakana cha'aya , kaainjaralii napüshua . Nayouktüin chi Maleiwakai süpüla o'unaa süchiirua tü maleiwayaasükat natüma . Je naainjirapü'üin kasa mojusü tü wayuukolüirua sainküin mmakat süpüshua süka tü maleiwayaasükat ” , nümakalaka .
43015014	Recommendation	‘ Tatünajut ’ meechi taya jümüin müleka joonoole waneepia sümaa tü taluwataakat anain jia .
62005021	Recommendation	Tachonniwaa , jia aishiikana tapüla , saa'u ji'raajüin chi Maleiwakai , chi waneeshikai Maleiwa , jalia jia suulia jüüjüüjüin namüin na maleiwayaashiikana aküjünakana achiki natüma na ekirajüliikana sünain alawaa . Amén .
55003006	Sin	Jalia pia noulia , süka kamaneeyaain naya sümüin wayuu shii'iree kapülain saa'in tü alawaa nekirajakat anain . Ne'ike'erüin wayuu wainma , maa aka na jieyuu jo'uweekana aa'in , na jookana süpüla anoujaa kasa eekai eein ne'e süka süchepchiain naya kaainjalaa .
49004015	Faith	Shieesü wo'unaka achiirua tü shiimüinkat waneepia süpüla aleewainjanain waya namaa na wawalayuukana , süpüla müinjanain aka waya naa'in Cristo sünain süpüshua tü waa'inrakat , chi aluwataakai saa'u süpüshua tü anoujasükalüirua .
49004003	Faith	Nnojo jü'ülüjiraain . Nnojo jütkaajiraain . Soto jaa'in sünain eeichipain chi Naa'inkai Maleiwa sulu'u jaa'in , chi akaalinjüinjachikai jia süpüla wanaawajiraainjatüin jaa'in .
44009005	Description	Nüsakitkalaka Saulo : — ¿ Jarai pia , Laülaashikalee ? Süsouktakalaka tü pütchikat : — Taya chi Jesús müliakai aa'in pütüma sünain pulojüin ma'i süchiirua tü wayuu tamaajatkalüirua .
60003015	Recommendation	Shia anaka alu'u müleka ju'waajüle Cristo waneepia süka süpüshua jaa'in süka niain Jüsenyotsein . Kojutu jütüma nia waneepia . Ee jümata jaa'in süpüla asouktaa nümüin wane wayuu eekai nüsakirüin jia süchiirua tü jünoujakat anain , süpüla jüküjainjatüin nümüin sünain jamüin jütüjaaka'a naa'u Maleiwa sünain naa'inrüinjatüin tü nümakat jümüin . Je wanaa sümaa jüsouktüin , jii'iyata nujut chi asakirakai jia sümaa kamaneein jia nümüin .
44007033	Recommendation	Je nümakalaka chi Maleiwakai nümüin : ‘ ¡ Paakajaa püsapaatse su'uyaawa kojutüin taya pütüma ! Süka jamüin , tü mma eere pia sha'watüin , pülasü süka aniin taya sulu'u .
62002024	Faith	Anashii müleka ayatüle jia jülüjüin jaa'in tü shiimüin ekirajünakat anain jia paala , süpüla wanaawajiraain jaa'in waneepia nümaa chi Nüchonkai Maleiwa je nümaa chi Washikai Maleiwa .
43008051	Faith	Shiimainkalaka ma'i tü tamakat jümüin joolu'u : Chi wayuu eekai noonooin sümaa tanüiki , nnojoleechi e'rüin ouktaa — nümakalaka .
66020011	Description	Te'rakalaka chi Maleiwakai joyotüin saa'u wane einasee kasuutot miyo'u ma'i . Yüütüüitaasü nütüma Maleiwa süchiki tü mmakat oo'ulaka tü kasakalüirua süpüshua chajatkat iipünaa .
46006013	Recommendation	Saashin tia wayuukolüirua , nnojotsü mojuin nümüin chi Maleiwakai a'luwajirawaa akuaippaa sümaa wayuu jierü otta wane jierü nümaa wane toolo , maa aka ne'e saa'in tü eküülü wekakat sünain nnojolüin mojuin nümüin , süka ni'itaalain wapüla süpüla weküinjatüin shia süpüshua . Otta tü tamakat joolu'u jümüin , nnojoliishii akumajuushin waya süpüla a'luwajirawaa wakuaippa sümaa wayuu jierü otta wane jierü nümaa wane toolo . Shia e'itaanaka apüla waya kojutüinjachin chi Senyotkai watüma süka wakuaippa , süka niain laülaashin waa'u . Nnojo motüin jaa'in sünain saja'tteerüin mapeena tü we'irukukat je tü eküütkat süpüshua nütüma chi Maleiwakai .
45006011	Faith	Akaajaa jiakana , saa'u müin aka ouktakai jia , anakaja jiyaawatüle saa'u sünain taashiinapain jia suulia süchepchiaa kaainjalaa .
47002014	Faith	Anashi ma'i chi Maleiwakai . Ja'itaichi taya müliain saa'u ta'yataain nümüin , taapüin analu'ut nümüin saa'u nükanajuuin Satanás tapüleerua . O'tte'enneerü wayuu sainküin mmakat süpüshua , sükajee nükaaliijain taya chi Maleiwakai sünain aküjaa nüchiki Cristo namüin .
62001005	Grace	Anataasü waküjüle joolu'u jümüin tü nikirajakat anain waya chi kanüliakai “ Pütchi ” münüin , müsü yaa : “ Nukuaippa chi Maleiwakai , müsia aka saa'in suwarala ka'i saa'u shiimüin nünüiki . Je sükajee maainjalain nia , nnojotsü piyuushi cha'aya eere nia . Warattuuisü waneepia ” .
43006037	Grace	Otta chi wayuu eekai ni'itaain chi Tashikai süpüla niainjachin tapüshin , anoujeechija'a tanain . Je sükajee tia , nnojoleechi taleejüin nia .
58013001	Recommendation	Anakaja müleka ayatüle jia sünain aijiraain jüpüla jüpüshua süka pawalaawajiraain jia sünainjee anoujaa nünain Cristo .
58007025	Grace	Süka nnojoleechin nuu'ulaain suulia sacerdotein nia , asoukteechi waneepia nümüin chi Maleiwakai saa'u tü wayuukolüirua arütkaakat nünainmüin Maleiwa sünainjee nüsouktüin saa'u . Je süka katüin no'u süpüla ka'ikat süpüshua , nuuntüin nu'tte'erüin tü wayuukolüirua süpüla katüinjatüin so'uya süpüla ka'ikat süpüshua .
43019015	Violence	Otta müshi'iya na wayuukana , masütaajusalii sümaa nekiisa sünain maa nümüin : — Pi'ikaje'era maala nia yaajee pükacheriraiwan nia sünain kuruusa süpüla ouktaa — namakalaka . — ¿ Shiimüin sünain jücheküin sünain takacherirüin jümüin chi Aluwataashikai jaa'u ? — nümakalaka Pilato namüin . Otta na laülaashiikana na'akajee na sacerdotekana , nasouktakalaka nümüin : — Nnojoishi niain aluwataain waa'u . Nia nümüiwa aluwataaka waa'u César .
45011005	Grace	Müsia aka joo maa'ulu yaa . Eesü na'akajee na judíokana eekai nükatalüin chi Maleiwakai nünainmüin . Aneekünüshii naya nütüma Maleiwa sünainjee anamiain nia namüin , nnojotsü sünainjeejatüin kasa anasü naa'inrakat . Müleka süneekünüleje wayuu sünainjee tü kasa anasü saa'inrakat , nnojotsüje che'ojaain anamiainjachin Maleiwa wamüin .
66017002	Sin	Na aluwataashiikana sainküin mmakat süpüshua , kaainjalashii naya süka nashatüin tü kasa mojusü saa'inrakat tü jietkat . Akaajaa tü manoujainsatkalüirua sainküin mmakat , kaainjalashii sünain nashatüin tü kasa mojusü saa'inrakat , süka saainjirapü'üin naya kasa mojusü ” , nümakalaka chi aapieekai tamüin .
45012010	Recommendation	Anakaja müleka aijiraale jia jüpüla , süka pawalaawainapain jia . Nnojo yaletüin jukuaippa su'upala wayuu , shia jii'iyata nojut napüshua na juwalayuukana .
45008014	Faith	Chi wayuu eekai jüüjüüin nümüin chi Naa'inkai Maleiwa , shiimüin sünain nüchoin Maleiwa .
66012003	Description	Ee'iyataasü joolu'u wane kasaya keemasü ma'i chaa sirumatu'u , wane kayuushi miyo'ushaata ma'i sünain ishoin ma'i nüta . Ponotooshi saa'in wayuu chii'iya . Akaratshisü nikii je poloosü nu'uwa . Je saa'u tü akaratshisükat nikii , eesü kotse jo'uuchen .
45008017	Faith	Nüchon wane wayuu , kapatseinjachi nütüma . Akaweenia wayakana nütüma Maleiwa , saa'u nüchooinapain waya . Eejeerü wama'ana süpüshua tü kasa anasü anaajuushikat nütüma chi Maleiwakai napüla na nüpüshikana . Je wanaa nümaa Cristo , eejeerü wama'ana süpüshua tü kasa anasü naapüinjatkat chi Maleiwakai nümüin . Watüjaa aa'uchi sünain müliain paala Cristo . Je wayakana , saa'u müliain waya sünainjee wanoujain nünain , meena'aya joo waya maa aka naa'in sünain anashaateenain ma'i waya no'ulu'u Maleiwa so'uweena wane ka'i .
54005017	Recommendation	na laülaashiikana Na laülaashiikana napüleerua na anoujashiikana sulu'u tü outkajaaleekat , saa'u tütüin naya sünain ekirajaa wayuu sünain nünüiki Maleiwa , anasü shipiantünüle nawalaajia saa'u tü na'yataainkat .
46008007	Sin	Otta ja'aka jia anoujashiikana cha'aya Corinto , eeshii eekai nnojoyüliain katsüin naa'in sünain anoujaa . Isayülia nachiki nayaawatüin saa'u sünain nnojolüinjatüin kasajatüin wane maleiwayaasükat nümüin wane anoujashi . Je müleka nikeere tü aapajuushikat sümüin tia maleiwayaasükalüirua , yarütteerü naa'in sütüma saa'u pülain shia naashin , süka sotoyülü'inya naa'in tü maleiwayaasü nünoujapü'ükalüirua anain paala .
43015002	Grace	Akaajasa müleka nnojorule jaa'inrüin kasa anasü , meena aka jia saa'in tü sütünakalüirua wunu'u ashottünakat nütüma chi aa'inmajüikai saaliijee machonwaa . Alu'ujasa chi aa'inrakai kasa anasü , wuleerü naa'in nütüma Maleiwa süpüla nuuntüinjatüin naa'inrüin waneepia kasa anasü , maa aka tü wunu'u anaatünakat ma'i atüna süpüla ayatüinjatüin kachoin .
60005003	Recommendation	Nnojo jülanaain ma'i sünain aluwatawaa na juwalayuukana , shia jaa'inra tü anasükat waneepia no'upala süpüla nashatuinjatüin tü jukuaippakat .
52004013	Recommendation	Tawalayuwaa , tacheküin joolu'u süpüleerua jütüjaain saa'u tü alateetkat nüntapeena Cristo . Müleka jütüjaale saa'u tia , ouktüle wane jüpüshi , nnojoleena müin aka jia naa'in na manoujainsaliikana mamülialuuin nütüma Cristo wanaa sümaa mojuin naa'in ouktapa wane napüshi .
58011029	Description	Otta na wayuu Israelkana , süka shiimüin nanoula nünain Maleiwa , nountüin nalatüin pasanainpünaa sünain tü palaakat maa aka soo'opünaa mma jososü , tü kanüliakat Palaa Ishosü . Otta tü surulaat Egiptoje'ewatkalüirua , nnojotsü nountüin nalatüin . Kettüshii naya , shimiralüin tü palaakat .
44007020	Description	“ Je su'unnaa ma'i tia , jemeishi Moisés . Otta nia , anashi ma'i no'ulu'u Maleiwakai . Eeshi Moisés nama'ana na kachoinkana nia so'u apünüin kashi .
58005002	Grace	Je chi laülaashikai napüleerua na sacerdote judíokana , saa'u müin aka nia saa'in wayuu süpüshua , nnojoiyaaje maainjalain . Nuuntüin kamaneein nia sümüin tü wayuu eekai saa'inrüin wane kasa mojusü eekai matüjaajuuin saa'u sünain mojuin tü saa'inrakat .
45013012	Recommendation	Saa'u sülü'ülüin nükalia Cristo , juu'ulaa suulia aa'inraa kasa mojusü , maa aka tü saa'inrakat wayuu sa'akapünaa piyuushi . Shia anaka alu'u müleka yapale jia süpüla eejirawaa sümaa tü mojusükat sünainmüin aa'inraa tü anasükat . Nnojo maa'in jaa'in sünain emi'ijaa . Nnojo jiperüin . Nnojo ju'luwajiraain jukuaippa sümaa wayuu jierü otta wane jierü nümaa wane toolo . Nnojo jüchunjain aa'in saa'u wayuu sünain jü'ülüjaain .
49006009	Recommendation	Otta jiakana laamakana , anakaja müleka kojutule jütüma na jipiuunasekana , maa aka naa'in nayakana kojutüin jia natüma . Je nnojo müliain naa'in jütüma shii'iree noonooin sümaa jünüiki . Soto jaa'in chi Maleiwakai chakai iipünaa sünain nnojolin kachekalain nia na'aka na anoujashiikana . Nia nalaamainka na piuunakana otta jia laamakana .
45012015	Recommendation	Müleka talatüle naa'in wane wayuu ja'aka , talata jaa'in wanaa nümaa . Je müleka mojule naa'in wane wayuu ja'aka , moju jaa'in wanaa nümaa .
45002005	Sin	Manoujüinyeesalii jia sünain nnojolüin jaapaain tü nümakat chi Maleiwakai süpüla jükatalaain suulia jaainjala . Sükajee tia , müle'oleejeeria ma'i naashichin chi Maleiwakai jümüin , süka lotüin nukuaippa süpüla süsaleenain jia jaainjala nütüma so'uweena tü ka'i kasalajaneetkat o'u saainjala wayuu nütüma .
44014019	Violence	Shiasa'a joo nantapaatakalaka wane judíoinnua chejeechikü Antioquíajee , tü chakat Pisidia , otta Iconiojee , na anaa a'wanaje'erüin naa'in na wayuukana noo'omüin Pablo nümaa Bernabé . Na'ina'atkalaka Pablo süka ipa , je süka ouktayaain nia natüma naashin , najaraittakalaka nia nojutüin anouipa'amüin suulia tü pueulokat .
43013021	Description	Süchikijee nümüin Jesús tüü , antajaasü wane shapashapataa aa'in nümüin . Nümakalaka namüin na nikirajüinkana : — Shiimüin tü tamakat jümüin : Naapeechi ekii taya wane ja'akajee .
48003022	Faith	Ashajünüsü sulu'u tü nüchikimaajatkat Maleiwa süchiki wayuu süpüshua sünain süchepchiain naya kaainjalaa . Otta chi eekai niyaawatüin saa'u sünain nnojolüin nuuntüin anajiraain nia sünainjee tü naa'inrakat niakai nümüiwa , taashishi nia süpüla anoujaa nünain Jesucristo . Je tü kasa anasü aküjünakat achiki paala sümaiwa nütüma Maleiwa sünain pansaain nünüiki , aapünüsü maa'ulu yaa sümüin wayuu süpüshua eekai sünoujain nünain Cristo .
66011007	Violence	Shiasa süchikijee kettaain naküjain nünüiki Maleiwa , eweeteechi chi wanülüü sulu'ujeejachikai tü Ishikat . Amutteechi naa'u na piamashiikana sünain ouktaleeinya naya nütüma , süka katsüin ma'i nia noulia .
58003014	Faith	Jiakana a'yataajiraakana wamaa nümüin Cristo , anakaja jüchecherüle jaa'in sünain anoujaa nünain waneepia süpüla ka'ikat süpüshua , maa akaapü'ü jukuaippa paala ju'ttaiwa'aya sünain anoujaa .
45008010	Faith	Wayakana , saa'u wayuuin waya , we'reeria tü ouktaakat saaliijee kaainjalaa . Otta müshi'iya joolu'u , saa'u wamaaichipain Cristo , nümaainjana waya Maleiwa waneepia sükajee anajiraainapain waya nümaa .
44007052	Sin	Nnojoishi eeichin wane na'akajee na nünüikimaajanakana Maleiwa eekai nnojolin müliain natüma na jutuushikana . No'uta aa'inna na eekai naküjain süpülainpüshi nüntüin chi Nüchepchiakai Maleiwa , chi aa'inrakai nümüin waneepia tü nüchekakat , chi anii jaapüinkain ekii sünain ju'utirüin naa'in .
48005021	Sin	je maa aka eperuwawaa . Chi eekai aa'inrüin kasa eekai müin aka tia , müichia nnojolin ekerolüin nüma'anamüin Maleiwa eere nuluwataain . Shia tü tamapü'ükat paala jümüin .
43012036	Faith	Anasü müleka jaapawaatüle joolu'u tü shiimüinkat eeiwa'aya shia süpüla nüpüshinjanain jia Maleiwa chi aapakai shia jümüin — nümakalaka Jesús namüin . Kettaapa nünüiki namüin , o'unüshi anujulaain noulia .
58003002	Faith	Naa'inrüin Jesús waneepia süpüshua tü nuluwataakat anain chi kaneekajalakai nia , maa akaapü'ü Moisés paala nümaiwa na'aka na nüpüshikana Maleiwa .
56003006	Grace	Talatüsü ma'i naa'in chi Maleiwakai sünain naapüin chi Naa'inkai wamüin nünainjee Jesucristo chi O'tte'erüikai waya .
44004036	Description	Je eeshi wane no'uluku na wayuukana oikküshiikana mma , kanüliashi José . Eesü wane suwala'ata nünülia natüma na Aluwataaushikana , Bernabé . ( Tü Bernabé makat , “ amüliajüikai wayuu ” malu'ulu . ) Je nia , wane wayuu nuu'uliwo'u Leví , cheje'ewai sulu'u tü mmakat Chipre .
48006009	Recommendation	Je sükajee tia , anakaja makulajaainre waa'in sünain aa'inraa tü anasükat sümüin wayuu . Müleka ayatüle waya sünain tia , walaajeena waya nütüma chi Maleiwakai so'uweena wane ka'i .
48002019	Faith	Süka tatüjaain saa'u tü nuluwataakat anain Moisés sünain nnojolüin anajiraain taya sütüma , müshi aka ouktakai taya suulia saa'u nnojolüin kasain saamüin tamüin süpüla anajirawaa nümaa Maleiwa . Je taashiichipa taya joolu'u süpüla taa'inrüinjatüin tü nüchekakat chi Maleiwakai tapüleerua .
66011001	Recommendation	Saapünakalaka tamüin wane koushat emiriijia . Je chi Maleiwakai , nümakalaka tamüin : “ Pu'una chamüin Jerusalénmüin sünainmüin tü a'waajüleekat taya , pimiriijaiwa tü a'waajüleekat oo'ulaka tü a'ajüleekat . Je piyaawaja na wayuu chakana a'waajüin taya .
66014004	Description	Naya na nnojoliikana yarüttüin aa'in sütüma ama'üjawaa sümaa jieyuu . Wulesü naa'in , süka ichein naya waneepia nünain chi Anneetchonkai soo'opünaa tü alatakat namüin . Je saa'u taashiinapain naya nütüma Maleiwa sa'akajee wayuu , kee'ireesü naa'in süpüshua tü nüchekakat napüleerua je tü nüchekakat chi Anneetchonkai napüleerua .
66009007	Description	Je sukuaippa tü kaashapakalüirua , müsü aka saa'in sukuaippa ama eekai yapain süpüla atkaayaa . Sünain nekii , eesü wane kasa müsü aka saa'in kotse oorole'eya shia . Je no'upünaa , müsü aka saa'in su'upünaa wayuu .
60002016	Recommendation	Eesüja'a süpüla jümüin tamüin : “ Saa'u taashiinapain waya suulia waainjala nütüma Cristo , müleka moonooinre waya sümaa nünüiki chi sülaülashikai mma sünain aa'inraa kasa mojusü , nnojoleerü kasalajanain shia ” . Tamüshii paala jia : Saa'u taashiinapain jia suulia kaainjalaa , juuntüin joolu'u ji'yataain nümüin Maleiwa süka süpüshua jaa'in .
54004010	Faith	Je joolu'u , a'yataashii waya süka süpüshua waa'in , süka watüjaain naa'u chi Maleiwa katakai atüma so'u wayuu sünain nuuntüin nu'tte'erüin wayuu süpüshua . Chi eekai nünoujain nünain Cristo , shiimüin nu'tte'enneechin nütüma .
58010029	Sin	Je maa'ulu yaa , ¿ jameechi chi eekai ni'rüin wayumüin nümüin chi Nüchonkai Maleiwa ? ¿ Jameechi chi eekai nnojolüin kasajatüin nümüin tü nüsha Cristo amülakat süpüla süla'ajaanüin saainjala wayuu saashin tü pütchi e'itaanakat wapüla nütüma Maleiwa ? ¿ Jameechi chi eekai mojuin nünüiki nümüin chi Naa'inkai Maleiwa anamiakai ma'i ? Alana'aleejeeria ma'i sünain mojuin tü süsalajeejatkat nümüin suulia tü alatakat nümüin chi judío kaainjaraikai paala sümaiwa .
43020021	Grace	— Kasataalejese anain jia — nümakalaka namüin nüchikua . — Maa aka tayakai ajütünüin sa'akamüin wayuu nütüma chi Tashikai , akaajaa jiakana , tajütüin joolu'u jia — nümakalaka namüin .
65001016	Sin	Na ekirajüliikana sünain alawaa , saa'u nnojolüin talatüin naya sümaa tü naa'inrakat Maleiwa , keke'eralii naya nümüin . Naa'inrüin waneepia tü kasa mojusü nachekakat ne'e namüiwa sümaa na'waataain sulu'u . Müleka kamaneere naya sümüin wane wayuu , süpülajatü ne'e nakaaliijünüin nayakana namüiwa sükajee tia .
66006015	Description	Otta tü wayuukolüirua süpüshua , anujulaasü shia saa'upünaa tü uuchikat , sulu'upünaa tü ipakalüirua . Anujulaashii na sülaülashiikana mma , na laülaayuushiikana , na sülaülakana surulaat , na washinnuukana , na yalayatshiikana , je napüshua na achepchieekana oo'ulaka na laülaayuukana namüiwa .
66021008	Sin	Otta na kaainjaraliikana , ojutüneena naya sa'akamüin tü siki makat aka saa'in laa eekai sa'ajünüin alu'u ‘ azufre ’ . Ojutüneena napüshua , makana aka na naa'uwakana saa'u anoujaa , na manoulakana , na yarüttakana aa'in , na o'unaliikana wayuwa'in , na a'luwajiraakana nakuaippa sümaa wayuu jierü otta wane jierü nümaa wane toolo , na ouutshiikana , na kamaleiwaseyaakana , je napüshua na aküjüliikana alawaa . Katateena naya toulia sünain müliain naya sa'aka tü sikikat waneepia ” .
44022016	Recommendation	Je joolu'u , nnojo kajain pükua , pütamaapa , puwoutisaajitpa otta puchunta nümüin Maleiwa motüinjatüin naa'in paainjala je nu'lojooinjatüin shia puulia ’ .
66009008	Description	Je tü na'walakat , müsü aka saa'in su'wala jieyuu . Je tü naikat , müsü aka saa'in sai kannajapüt .
55002024	Recommendation	Je saa'u nüchepchiain pia Maleiwa sümaa pütüjain süpüleerua ekirajaa wayuu , anakaja müleka kamaneere pia namüin na pikirajakana sümaa nnojolüin pütkaain namaa sünainjee natüjain pi'rüin .
51002005	Faith	Mayaashije nnojolin taya jümaain maa'ulu yaa , jülüjashii jia taa'in . Talatüsü taa'in süka taapüin jüchiki sünain jüchecherüin jaa'in sünain anoujaa nünain Cristo , sümaa wanaawajiraain jaa'in sünain ji'yataain nümüin .
60003012	Sin	Naa'inmajüin Maleiwa waneepia chi wayuu eekai aa'inrüin tü anasü nüchekakat nüpüleerua , je naapüin nünüiki wanaa sümaa nüchuntüin nümüin . Akaajasa chi wayuu eekai masütaajuin sünain aa'inraa tü mojusükot , a'ürülaajeechi Maleiwa nümüin saaliijee tia ” .
53002013	Faith	Tawalayuwaa , jia aishiikana nüpüla chi Senyotkai , aapüshi analu'ut taya jaa'u waneepia nümüin chi Maleiwakai . Süpülapünaa saainjünüin tü mmakat , aneekajuushitüjüli'iya jia nütüma süpüla ju'tte'ennüinjanain . Je joolu'u saa'u joonooinapain sümaa tü shiimüin nünüikikat chi Maleiwakai , akatannüshii jia nünainmüin nütüma chi Naa'inkai suulia kaainjalaa .
66022011	Recommendation	Je süka sülü'ütchoin ma'i tia ka'ikat , eeshii süpüla nantu'ulaain aa'u na wayuu kaainjaraliikana , na yarüttakana aa'in , sünain ayatüin sünain aa'inraa tü mojusükat . Otta na aa'inrakana waneepia tü anasü nüchekakat Maleiwa napüleerua , antuujeena aa'u sünain aa'inraa tü anasükat ” , nümakalaka chi aapieekai tamüin .
44002038	Faith	Nüsouktakalaka Pedro ne'ipajee : — Jiyaawajaa jümata suulia jaainjala otta juwoutisaajira jümata wane'ewai jukua sünain süchuntünüin nünülia Jesucristo jaa'u shiyaawase jünoujainapain nünain . Je chi Maleiwakai , moteerü naa'in jaainjala otta nüjüteechikalaka chi Naa'inkai süpüla ekeroloo sulu'umüin jaa'in .
52005015	Recommendation	Anakaja müleka jüchiaale na juwalayuukana suulia pasalaweejüin na napüshikana natüma . Ja'itaichi aa'inrüin wane juwala tü mojusükat jümüin , anakaja müleka jaa'inrüle tü anasükat nümüin shi'ipajee otta sümüin wayuu süpüshua .
45001027	Sin	Mataaja'a na tooloyuukana sünain noo'ulaain suulia atunkirawaa sümaa na'wayuuse , süka kee'ireein naa'in tü mojusükat namaa eekai toolojiraain wanaa namaa . Ama'üjiraashii na tooloyuukana . Je süsalashii naya tia nütüma Maleiwa .
50002018	Recommendation	Je anakaja müleka talatüle jaa'in wanaa tamaa ja'itashi taya o'utinnüin aa'in .
44003019	Recommendation	Jiyaawajaa jümata suulia jaainjala otta juuyantaa jümata nünainmüin Maleiwakai suulia tü kasa mojusü jaa'inrakat süpüla nülanaainjatüin jaainjala juulia . Je sükajee tüü , meena aka jüsanatkai jaa'in nütüma
66021025	Description	Je süka nnojoleerüin tü piyuushikat cha'aya , jutateerü tü so'ukat tü pueulokat waneepia sa'wai je so'uka'i .
43006054	Faith	Otta chi eekai niküin tü te'irukukat sümaa nüsüin tü tashakat , ee'iranajaweerü naa'in süpüla eeinjachin nia nümaa Maleiwa süpüla ka'ikat süpüshua , je taso'ire'ereerü naa'in so'uweena tü ka'i süsaleetkat o'u saainjala tü manoujainsatkalüirua .
43019011	Sin	Nüsouktakalaka Jesús ni'ipajee : — Müleka nnojorule kaawain pünüiki nütüma Maleiwa , nnojoishije pia laülaain toulia . Je sükajee tia , chi alana'aleekai sünain kaainjalain , nia chi aapakai tekii pümüin — nümakalaka Jesús .
59002017	Faith	Mayaasüje müin nünüiki chi anoujashikai naajüin sünain “ Anoujashi taya nünain Cristo ” nümüin , nnojotsü kasain anain apüla tü nünoulakat nu'upala Maleiwa , süka nnojolüin naa'inrüin tü kasa anasü nüchekakat chi Maleiwakai nüpüleerua .
45008003	Sin	Tü nuluwataakat anain Moisés , nnojotsü suuntüin sujuittirüin waya suulia tü ouktaakat , süka wale'eru'uin tü kaainjalaakat . Chi taashikai atüma waya , nia Maleiwa . Nuluwataain Jesucristo chi Nüchonkai , sünain wayuuin nia maa aka waya kaainjaraliikana . Sünainjee naapajiraain nikii süpüla ouktaa saa'u waainjala , süsalashi nia tü waainjalakat nütüma Maleiwa .
60003014	Recommendation	Ja'itairü ji'rüin müliaa sütüma wayuu e'rülü wayumüin saa'ujee jaa'inrüin tü anasü nüchekakat Maleiwa jüpüleerua , anata'aleeshiija'a ma'i jia nütüma . Nnojo mmolüin jia sheema , nnojo jüshapajaain aa'in saa'u .
51003021	Recommendation	Otta jia kachooinshiikana , anakaja müleka jikirajüle na jüchooinkana süka anakat akuaippa suulia jashichijüin naya jümüin otta suulia mojujain naa'in sütüma jünüiki .
66018002	Sin	Owoorolaashi nia sünain emetuluin nünüiki sünain maa : “ Ajuttüsü tü pueulo kanüliakat Babilonia , tü kojutkat sütüma wayuu manoujainsat . Yüütü'üleesia shia . Shipiasü yolujaa ne'e , je shipiasü wuchii eekai nülerajüin Maleiwa .
62002022	Sin	¿ Jarai chi wayuu alaaka ? Nia chi ayouktakai Jesús sünain niain Cristoin Nüneekajalakai Maleiwa . Je süka niyouktüichipain chi Nüchonkai Maleiwa , niyouktüin chi Maleiwakai wanaa nümaa , chi Nüshikai Jesús . Watüjaakalaka naa'u sünain ekirajülin alawaa süka niain wane chi ni'ipolokai Cristo .
46011027	Sin	Jülüja jumaala jaa'in jukuaippa sünain jükotchajaain süpüla jiküin tü pankat oo'ulaka jüsüin tü asüüshikat süpüla sotüinjachin jaa'in chi Senyotkai . Wanaa sümaa jiküin tü pankat , müleka nnojorule kojutüin jütüma nukuaippa Cristo sünain ouktaa , kaainjalashii jia nuulia sükajee tia . Je wanaa sümaa jüsüin tü asüüshikat , müleka nnojorule kojutüin jütüma tü nüshakat , kaainjalashii jia nuulia .
59002020	Faith	Maa'inyüü tü jülüjakat jaa'in . Taküjeerü joolu'u jümüin nüchiki Abraham chi watuushikai süpüla jiyaawatüinjatüin saa'u sünain nnojolüin kasain anain apüla tü sünoulakat wane wayuu nu'upala Maleiwa müleka nnojorule saa'inrüin tü kasa anasü nüchekakat chi Maleiwakai süpüleerua . ¿ Kasa anajiraaka anainjee Abraham nümaa Maleiwa ? Shia süka naapüin Isaac chi nüchonkai nümüin süpüla nu'utajachin naa'in saa'u tü a'ajüleekat .
43018003	Description	Nüntakalaka joo Judas eemüin Jesús sümaa wane surulaalüirua je wane suwaariase tü a'waajüleekat Maleiwa ajütünakana natüma na fariseokana je natüma na laülaashiikana na'akajee na sacerdote judíokana . Kajapulu'uyaa müshii chajaruuta oo'ulaka kasimo'uyaa müshii süpüla nanaküin tü wopukot .
53003003	Grace	Akatsa'a watüjaain aa'u sünain nikeraajüinjatüin chi Maleiwakai tü naa'inrüinjattüjütkalia ja'aka . Katsüinjeerü jaa'in nütüma sümaa jaa'inmajünüinjanain suulia sümalajaain tü jünoulakat .
44007021	Description	Noo'ulaapa nia anouipa'a na kachoinkana sütümajee tü naa'inrakat chi Faraónkai , chi laülaashikai sulu'u Egipto , süntakalaka nünain tü nüchonkat . Je tüü , shipijakalaka nia maa aka naa'in wane eekai süchoin ma'i .
66008005	Description	Shiasa mapa , najapatakalaka chi aapieekai tü shimechakat siki süka tü iitakat sünain nü'itüin mmakat süka . Sümachetaakalaka shiyaa juya sümaa sütüttaain . Akutkujaa müsia tü mmakat .
66018003	Sin	Na kepiapü'ükana cha'aya , kaainjaralii napüshua . Nayouktüin chi Maleiwakai süpüla o'unaa süchiirua tü maleiwayaasükat natüma . Je naainjirapü'üin kasa mojusü tü wayuukolüirua sainküin mmakat süpüshua süka tü maleiwayaasükat . Na aluwataashiikana sainküin mmakat süpüshua , kaainjalashii naya wanaa namaa na kepiakana cha'aya sulu'u tü pueulokat . Je na oikkaaliikana sainküinjee mmakat süpüshua , washinnuushii naya sünainjee tü shiyalajakat tü wayuu sulu'ukot tü pueulokat noulia ” .
44026021	Violence	Shiaja'a ne'e taa'inrakaja'a tüü , tü anuu nata'ülirüin anainjee taya na judíokana cha'aya sulu'u tü a'waajüleekat Maleiwa otta no'uteein anainjee taa'in .
55004004	Sin	Nnojoleerü kasajatüin namüin tü shiimüinkat , süka shiaitpain ne'e kapülain naa'in tü aküjalaakat .
43006064	Faith	Eeshii ja'aka eekai nnojolüin nanoujain tanain mayaasüje jaapajüin tanüiki ” , nümakalaka Jesús namüin . Nümüsü tüü süka nütüjaatüjülü'inya saa'u paala sünain eein wayuu nnojolüinjatkat anoujain nünain je jaralinjachin chi wayuu aapüinjachikai nikii .
43013026	Description	Nüsouktakalaka Jesús nümüin : — Nieechi chi tacholotitkai amüin pan shiroku tü shirakat asalaa — nümakalaka . Nücholotirakalaka joo tü pankat sünain naapüin shia nümüin Judas , chi nüchonkai Simón Iscariote .
54006020	Recommendation	Timoteo , anakaja taso'irüle paa'in sünain paa'inmajüin tü pütchi shiimüin ekirajünakat anain pia suulia pikiraja'alayaain pütchi naatajatü . Anakaja nnojorule kasajatüin pümüin tü shikirajakat anain tü wayuu mojutkat atüma Maleiwa . Jalia pia suulia kapülainjain paa'in tü alawaa nekirajakat anain na wayuukana , mayaasüje na'waataain sulu'u kekiin ma'i naya saa'in namüin .
44017005	Violence	Nayasa'a na judío eekai manoujain , achunjasü naa'in sütümajee ne'rüin wainma wayuu sünain anoujaa . Nakotchojookalaka nanainmüin wane wayuuirua , tü wayuu warai müsükat ne'e , süchi'rakat mmapa'a . Shiasa'a naainjala , nashüküjakalaka saa'in tü wayuukalüirua sulujutkat tü pueulokat . Nashutakalaka saa'u nipia Jasón sünain achajawaa nüchiki Pablo nümaa Silas shii'iree nayu'leein naya shi'ipamüin tü wayuukalüirua .
62005016	Sin	Süka jütüjaaitpain saa'u shii'iranajaain jaa'in , anakaja jüchuntüle naa'u wane juwala müleka kaainjarale nia . Müleka naa'inrüle kasa mojusü , kaainjalaichipa süka tia . Eesü aainjalaa eekai ouktajachin sütüma . Nnojoishi taluwataain jia sünain achuntaa saa'u . Akaajasa müleka naa'inrüle aainjalaa eekai nnojolin ouktajachin sütüma , anashii jüchuntüle naa'u . Je chi Maleiwakai , nükaaliijeechi chi juwalakai süpüla anaawainjachin nia nümaa nüchikua .
43013020	Faith	Shiimüin tü tamakat jümüin : Chi eekai kamaneein namüin na eekai tajünalain , kamaneeshi tamü'inya . Je saa'u kamaneein tamüin , kamaneeshi nia nümüin chi kajünalakai taya'aya ” , nümataalakalaka Jesús namüin na nikirajüinkana .
58012028	Faith	Shiimüin sünain pülashin chi Maleiwakai süpüla saja'lajaainjatüin nütüma kasa süpüshua , maa aka saja'lajaain kasa süpüshua sütüma wane siki . Je sükajee tia , anakaja kojutüle nia watüma sümaa waa'inrüin tü talatakat atüma naa'in . Je anakaja müleka waapüle analu'ut nümüin sümaa wa'waajüin nia waneepia , süka waneekuushin nütüma süpüla waluwataainjanain wanaa nümaa so'uweena wane ka'i .
44019013	Description	Shiasa'a naainjala wane judíoirua waraittawaishii sünain ayujaa yolujaa süle'eru'ujee wayuu , noo'ulaküin joolu'u nachuunajüin nünülia chi Senyotkai Jesús sünain tü ayujaakat . Müshii naya sümüin tü yolujaakat : “ Saa'u nünülia Jesús , chi nüküjakai achikü Pablo , tamüsü pia sünain pujuittajatüin ” .
44015040	Grace	Je yaakaija'a Pablo aneeküin Silas süpüla nümawaa . Je süchikijee ne'itaanüin natüma na anoujashiikana najapulu'u chi Senyotkai süpüla anainjatüin nakuaippa nütüma , ojuittüshii naya yalejee .
63001008	Recommendation	Jalia jia suulia sümalaja'alaain tü ji'yataakat apüla saaliijee jüüjüwaa namüin na ni'ipolokana Cristo . Jüchechera jaa'in sünain anoujaa tü shiimüinkat , süpüla juwalaajüneenain jia so'uweena wane ka'i nütüma Maleiwa saa'u tü kasa anasü jaa'inrakat .
66011006	Violence	Je e'itaanüshii naya nütüma Maleiwa süpüla nata'ülüinjatüin tü juyakat suulia sü'itüin süma'inru'u naküjüin nünüiki . Je e'itaanüshii naya nütüma süpüla na'wanajaainjatüin tü süchikalüirua sünain ishain je süpüla najütüinjatüin ayuulii je müliaa sünainmüin wayuu sainküin mmakat eepünaakai jeratuain nachekakat .
44008021	Sin	Nnojoishi pia eeinjachin apashii sünain tü a'yatawaakat süka wayuuin pia nnojoishi pansaain aa'in nu'upala chi Maleiwakai .
43017010	Faith	Je saa'u püpüshin naya , tapüshi tayaka'iya . Je süka nanoujain tanain , na'waajüin ma'i taya .
45003012	Sin	Nnojoishi jamajachin chi Maleiwakai namüin na wayuukana napüshua , süka shiain jülüjüin naa'in tü mojusükat waneepia . Nnojotsü wayuu eekai saa'inrüin tü anasükat . Nnojotsü waneesüyaakaleje .
50002003	Recommendation	Tü kasa anasü jaa'inrakat sümüin wayuu , nnojo jaa'inrüin shia süpüla ju'waajüneein süka oo'ulaka süpüla ju'waataainjanain sulu'u sümaa pülayaain jaa'in suulia wayuu . Je nnojo yaletayaain jukuaippa su'upala wayuu . Shia anaka alu'u kojutule napüshua na juwalayuukana jütüma .
66001013	Description	Je pasanain sünain tü ramparakalüirua , te'rakalaka wane müshi aka saa'in wayuu . Kashe'inyouleshi nia . Je nuluuwainpünaa , eesü wane kuluulu oorole'eya .
66022003	Faith	Je yala sulu'u tü pueulokat , nnojotsü kasain nülerajüin Maleiwa . Tü eekat sulu'u tü pueulokat , shia niinase chi Maleiwakai oo'ulaka chi Anneetchonkai , eere na'waajünüin natüma na anoujashiikana ,
60004007	Recommendation	Otta jiakana joolu'u , sükajee sülü'ülüin tü ka'i saja'lajaainjatkat o'u tü kasa we'rakat maa'ulu yaa , anakaja müleka laülaale jaa'in süpüla eeinjatüin jaa'in sünain achuntaa nümüin Maleiwa .
44014026	Grace	Je yalejee o'otooshii naya sulu'u anua chai nakua Antioquíamüin , tü pueulo eejeejanale ne'itaanüin paala najapulu'u chi Maleiwakai süpüla anainjatüin nakuaippa nütüma sünain tü a'yatawaakat , tü anuu nekeraajüitpain joolu'u .
46007028	Recommendation	Otta müleka ka'wayuusere nia , nnojotsü kaainjalaain tia . Maa'aya aka wane jierü eekai ma'wayuusein , müleka ka'wayuusere shia , nnojotsü kaainjalain . Tamüshii jia süka koo'omüinjüin jümüin tü müliaakat müleka jüchajaale ka'wayuusee .
49006012	Sin	Nnojoliishii waya atkaashiin sümaa wayuu . Atkaashii sümaa tü yolujaa mojulaasükalüirua , tü aluwataakat saa'u tü manoujainsatkalüirua sainküin mmakat , je saa'u tü wayuukolüirua sa'akakat piyuushi sütüma saainjala , aainjinnakat kasa mojusü sütüma yolujaa .
59001005	Recommendation	Je müleka eere ja'aka eekai che'ojaain nümüin kekiinjachin nia wanaa sümaa süntüin tü müliaakat nünainmüin , anakaja müleka nüchuntüle nümüin Maleiwa soo'opünaa tia . Naapeerü nümüin , nnojoleerü na'alijirüin shia nuulia , süka naapeein ma'i shia . Nnojoleechi niyoujain nia sünainjee achuntaa .
52005019	Recommendation	Jalia jia suulia mache'eyaajüin suulia nünüiki chi Naa'inkai Maleiwa jümüin .
58009002	Description	Je sulu'u tü a'waajüleekat , tü akumajünapü'ükat natüma , kataüjiasü wane kuluulu süpüla akatalaa pasanainpünaa . Je sünülia tü palajatkat paü eere nikerolüin palajana chi sacerdote judíokai , “ Nü'ütpa'a Maleiwa ” münüsü . Je yaa sulu'u , eesü wane rampara aküjünakat achiki paala nütüma Maleiwa oo'ulaka müsia wane meesa e'itaanakat aa'u tü pan a'waajiakat Maleiwa . Shiasa tü paü shiinalu'usükat , “ Nümülatu'u Maleiwa ” münüsü .
66003018	Recommendation	Tachuntajatkalaka joo jümüin sünain jiyalajüinjanain toulia tü che'ojaakat ma'i jümüin . Je tü taapeetkat jümüin , meerü aka shia jümüin ooro ojojünakat süka siki süpüla sujuittajatüin tü shi'yarülakat . Meerü aka shia jümüin ashe'inyüü kasuutot ja'atajatkat suulia japülijain jia sütüma mashe'inyüü . Meerü aka shia jümüin wunu'u o'upinasee o'yotünakat sulu'u tü jo'u ma'ülasükat süpüla ko'uinjanain jia jüchikua .
62005013	Faith	Jia anoujakana nünain Jesucristo sünain niain chi Nüchonkai Maleiwa , tashajüin jümüin tüü süpüla jütüjaainjatüin saa'u sünain shii'iranajaain jaa'in süpüla eeinjanain jia weinshi nümaa Maleiwa .
43007018	Faith	Chi wayuu eekai nikirajüin shii'iree kojuteein nia sütüma wayuu , ekirajüshi süka pütchi nüle'eru'ujeejatü ne'e . Otta tayakai , ekirajüshi süpüla niainjachin kojutüin chi kajünalakai taya . Je sükajee tia , jütüjaweechi aa'u taya sünain shiimüin tanüiki waneepia . Müichia taya nnojolüin aküjain alawaa .
47004007	Grace	Nüneeküin taya chi Maleiwakai süpüla nii'iyatüin sünain nükajeejatüin niakai nümüiwa tü yalayalaakat , süka nütüjaain saa'u takuaippa sünain matsüin taa'in tamüiwa . Nia alana'aleeka sünain pülain nümüiwa .
45012019	Recommendation	Müleka su'utünüle aa'in wane jüpüshi , nnojo kee'ireein jaa'in pasalawaa . Shia anaka alu'u juu'ulaale chi uwomuyuukai najapulu'u Maleiwa süpüla niainjachin süsalaa atüma nia . Anuu tü nümakat chi Maleiwakai soo'opünaa tia , ashajünüsü paala sümaiwa sünain müin mayaa : “ Süsalainjatü wayuu tatüma tayakai süka tayain pasalaainjachin atüma wayuu ” .
43008054	Faith	Nüsouktakalaka Jesús namüin : — Müleka “ wayuu anamia taya ” tamüle ne'e , matüjaaja'a aa'ulu müleka shiimüinre je müleka alawaalein . Nia a'waajaka taya chi Tashikai , chi Jümaleiwasekai jaajüin ,
45014020	Recommendation	Jalia jia jümalaje'erajayaa tü naa'inrakat Maleiwa ja'aka . Watüjaa aa'ulu sünain nnojolüin yarüttüin waa'in sütüma wane kasa wekakat . Otta müleka kaainjarale wane wawala watüma sünainjee tü kasa wekakat , mojusü tü waa'inrakat sükajee tia .
43019040	Description	Nashakatirakalaka joo müliashii sünainjee tü kuruusakat . Noko'olokoloko nia süka wane kuluulu kojutsü kanüliasü “ lino ” . Je tü wunu'ukot jemetakat eejuut , e'itaanüsü sümaa tü kuluutkot . Shia sukuaippaka'aya wayuu judío tia süpüla e'itawaa saamaka .
58010034	Faith	O'unüshii jia nanainmüin na eekai püreesain süpüla jümüliajüinjanain naya . Otta jiakana jüpüshua , wanaa sümaa shime'raanüin aa'u tü jükorolokot sütüma wayuu , ayatsia talatüin jaa'in nümaa Maleiwa , süka jütüjaain saa'u sünain saapüneerüin jümüin tü nüküjakat achiki paala jümüin sünain pansaain nünüiki . Je tü naapeetkat jümüin , alana'aleesia ma'i sünain anain suulia tü jükorolo amülouikat .
44013023	Grace	“ Sa'akajee nuu'uliwo'u chii , ni'itaain Maleiwakai wane wayuu süpüla o'tte'eraa wayakana nuu'uliwo'ukana Israel , maa aka tü nümatüjütkat paala süka wane nünüikü pansaasü . Je chi wayuukai , nia Jesús .
46002009	Faith	Shia tü ashajünakat achiki paala sulu'u tü karaloukta nüchikimaajatkat chi Maleiwakai : “ Tü kasa anasü yapatüjütkat nütüma chi Maleiwakai napüla na aikana apüla nia , nnojotsü aküjünüin achiki paala sümüin wayuu , je nnojotsü e'nnüin sümaa sütüjaanüin aa'u sütüma wayuu ” .
45008011	Grace	Jütüjaa aa'uchi chi Maleiwakai sünain niain oso'ire'erüin naa'in Jesús süchikijee ouktaa . Meena'aya jiakanaya . Saa'u eeichipain chi Naa'inkai Maleiwa sulu'u jaa'in , ja'itairü ji'reerüin tü ouktaakat , ayateena nümaa Maleiwa waneepia .
45008016	Faith	Nükaaliijain waya chi Naa'inkai sünain ayaawataa saa'u sünain nüchooinapain waya .
48006007	Recommendation	¿ Kaseerü naa'inraka chi Maleiwakai nümüin chi wayuu mache'ekai süchiirua tü mojusükat ? ¿ Nnojoleerü cheje eera jamajatüin nümüin ? Jamüsüja'a shia , jülüjeerü naa'in süpüshua . Chi aa'inrakai tü kasa anasükat , walaajeechi nütüma . Otta chi aa'inrakai tü kasa mojusükat , nnojoleechi walaain nütüma .
45011022	Grace	Nnojo motüin jaa'in sünain kamaneein ma'i jümüin chi Maleiwakai müleka nnojorule jiyouktüin tü na'anasiakat . Alu'ujasa müleka jiyouktüle nia , nuu'ulaajeena jia maa aka naa'inrakat paala naka na judíokana eekai kaainjalain .
59005007	Recommendation	Tawalayuwaa , anakaja jüchecherüle jaa'in su'unnaa tü müliaa ji'rakat süma'inru'u ja'atapajüin nüle'ejüin Cristo . Maa aka wane apünajüi sünain a'atapajaa sü'itüin tü juyakat je sünain nnojolüin süshapajaain naa'in süma'inru'u kachoin tü nu'ttiakat ,
55001016	Grace	Niaja'a ne'e Onesíforo nümüiwa nnojoika ayüülajüin taya . Kasataalejese nümüliajüin Maleiwa nia sümaa tü nüpüshikalüirua saa'u tia . Kamaneeshi nia tamüin mayaainje püreesain taya .
62002028	Faith	Tachonniwaa , jia aishiikana tapüla , anashii ayatüle jia sünain wanaawajiraain jaa'in nümaa Cristo , süpüla talatüinjatüin waa'in wapüshua niitaapa nüchikua , suulia japülijain waya nu'upala nüntapeena .
48005016	Recommendation	chi Naa'inkai Maleiwa Tamüshii paala jia : Suulia kale'eru'uin jia süchiki kaainjalaa , anakaja müleka jüüjüüle jia waneepia nümüin chi Naa'inkai Maleiwa .
54001015	Grace	Anuu wane pütchi shiimüin süpüla kapülainjatüin saa'in wayuu süpüshua , müsü mayaa : “ Antüshi Jesucristo sa'akamüin wayuu süpüla nu'tte'erüinjatüin shia süka kaainjalain süpüshua ” , müsü . Otta müshia tayakai , alana'aleepü'üshi taya sünain kaainjaralin suulia wayuu süpüshua .
49006010	Faith	Alü'ütsü joolu'u süpüla keraain tü tashajakat jümüin . Anakaja müleka katsüinre jia waneepia sükajee nütsüin chi Senyotkai akaalinjakai jia .
46010012	Recommendation	Nnojo ju'waataain sulu'u jukuaippa sünain nnojoleenain jaa'inrüin kasa mojusü jaajüin . Jalia jia , kaainjalashii taa jia maa aka na judíokana paala sümaiwa .
58010014	Grace	Sünainjee naapajiraain nikii Cristo süpüla ouktaa , anajiraainapa nümaa Maleiwa waneepia na wayuu ala'ajaanakana oulia naainjala . Wwatua ne'e naapajiraain nikii süpüla ouktajachin nia .
43010031	Violence	Na laülaayuu judíokana , naapaakalaka ipa nachikua süpüla na'ina'alüinjachin nia .
46011003	Description	Ayatshia taya joolu'u ekirajüin jia sünain jamüinjatüin ju'waajia chi Maleiwakai sulu'u tü outkajaaleekat . Chi laülaakai saa'u wane jierü , nia chi su'wayuusekai . Je chi laülaakai naa'u chi su'wayuusekai , nia Cristo . Oo'ulaka chi laülaakai naa'u Cristo , nia Maleiwa .
58011036	Violence	Eeshii eekai mee'erapalain sümaa na'yaatünüin . Püreesashii naya sümaa kapüin süka kaleena .
58006019	Faith	Je sükajee tia , watüjaa aa'uchi nia sünain nüikkale'erüin nikii süpüla tü wamakat nümüin . Maa aka tü kachueera ajapulu'ujiakat anua , akaajaa nünüiki Maleiwa sünain sajapulu'uinjatüin waa'in . Ja'itaichi chain chi Maleiwakai iipünaa , nnojoishi wattain woulia . Müichia nnojolin anujulaain nia woulia , süka nu'unüichipain Jesús nümülatu'umüin süpüla nüsouktüinjachin nümüin waa'u , maa aka chi laülaashikai napüleerua na sacerdote judíokana paala sulu'u tü a'waajüleekat chi Maleiwakai sünain nikerolüin nünainmüin waneemüin sa'ata tü kuluulu sütaüjiakat tü paükat . Nia Jesús chi sacerdote mülo'ushikai süpüla ka'ikat süpüshua maa aka naa'in Melquisedec sünain ni'yataain nümüin Maleiwa .
49005011	Recommendation	Anakaja müleka nnojoliire wanaawain jaa'in namaa na wayuu sa'akakana tü piyuushikat , süka maamüin sümüin wayuu tü naa'inrakat . Shia anaka alu'u müleka jaa'inrüle tü anasükat natüjaaiwa na wayuukana saa'u sünain kaainjalain naya .
59004011	Recommendation	Tawalayuwaa , juu'ulaa suulia mojuu anüiki namüin na juwalayuukana . Müleka jiyoujüle tü naa'inrakat chi juwalakai je süsalain nia jütüma , jiyoujainja'a mmata tü nuluwataakat anain Maleiwa sükajee tia . Shiimüinja'a nnojolüin jikeraajüin shia .
66021021	Description	Otta müsia tü shirousekalüirua tü polookat piammüin so'u , aainjuushi wane'ewai sükua süka wane kaa'ürüi . Je tü kaaye pasanainpünaakat sünain tü pueulokat , aainjuushi süka ooro anasü , jorottokalaka ma'i shia maa aka saa'in rouya .
58003006	Faith	Alu'ujasa Cristo , saa'ujee naa'inrüin tü aluwataanakat anain , alana'aleeshia sünain kojutüin nütüma chi Maleiwakai , süka laülaain nia nütüma napüleerua na nüpüshikana sünainjee Nüchoin nia . Je wayakana , waya nüpüshika'aya maa'ulu yaa müleka wachecherüle waa'in sünain anoujaa sümaa nnojoliin mmolüin waya seema tü müliaa we'rakat .
45012009	Recommendation	Nnojo aiyaain wayuu jüpüla , shiimüinjatü alin jüpüla . Jiyoukta tü mojusükat süpüleerua jaa'inrüinjatüin tü kasa anasükat .
66011013	Violence	Akutkujaa müsia joo tü mmakat sümaa sujuttüin miichi wainma mmolu'umüin sütüma , waneesüwai sünainjee poloosü miichi sulu'u tü pueulokat . Ouktüsü wayuu wainma sütüma , maa aka 7.000 . Je na wayuu apütaakana sünain katüin no'u , eimolojooshii naya sütüma tü ne'rakat je nee'iyatakalaka nujut chi Maleiwakai chakai iipünaa .
48003020	Description	Otta chi Maleiwakai sünain naashajaain paala sümaiwa nümaa Abraham , aashajaajiraashi nümaa . Nnojoishi aashajaain nümaa nüka wane pütchipü'ü .
43019010	Description	— ¿ Jamüshi ko'utaka'a pia toulia ? ¿ Nnojotsü pütüjaain aa'u sünain laülaain taya süpüla tajütüinjachin pia je süpüla tachitirüinjachin pia sünain kuruusa süpüla ouktaa ? — nümakalaka Pilato nümüin .
44008032	Description	Tü shi'ipakat tü ashajuushi naashaje'erakat , shia tü makat mayaa : “ O'uninnüshi nia süpüla o'utünaa aa'in maa aka nu'uninnakai wane anneerü sulu'umüin tü aüjaaleekat süpüla o'utünaa aa'in . Maa aka naa'in wane anneerü ma'yalajüin najapulu'u chi aüjakai noi , müshia niakai , nnojoishi asouktüin naa'ujiraa namüin na o'utakana naa'in .
44013021	Description	Nachuntakalaka na watuushikana wane wayuu süpüla aluwatawaa naa'u sulu'u tü mmakat . Ni'itaakalaka Maleiwakai Saúl , chi nüchonkai Cis , namüin . Wane wayuu nia Benjamín e'irukuchi . Je chii , eeshi sünain aluwatawaa naa'u süpüla pienchi shikii juya .
56001010	Sin	Pütüjaa aa'ut sünain wainmain wayuu yala na'aka na anoujashiikana eekai nayouktüin tü shiimüinkat . Ayatshii wainmain na judíokana cha'aya sünain müin aka naa'in sünain nayouktüin tü shiimüinkat . Kaashajaaralii ma'i naya , e'ike'erülii wayuu süka nanüiki .
44010012	Description	Eesü su'uluku mürüt koo'uisükat yaa sulu'u , otta su'uluku tü kasa lemtüsükat mmolu'u , otta su'uluku tü wuchii waawatsükat iipünaa . Eesü su'uluku süpüshua'ale'eya yaa sulu'u .
43017022	Grace	“ Tee'iyatüitpa sünain kojutüin naya tatüma , maa aka kojutüin taya pütüma paala sümaiwa , süpüla wanaawajiraainjatüin naa'in , maa aka wayakana sünain wanaawajiraain waa'in .
55001013	Faith	Pütüjaaitpa aa'u sukuaippa tü kasa anasü pikirajüinjatkat anain , süka paapüitpain süpüshua tü pütchi shiimüin tekirajakat anain tayakai . Je pütüjaaichipa aa'u taya sünain taikkale'erüin taa'in sünain anoujaa je sünain alin tapüla tawalayuu sükajee sa'aniraaitpain takuaippa nümaa Jesucristo . Anakaja joolu'u müleka puushikajaale süchiirua takuaippa .
43002006	Description	Je yala eejatü aippiruasü tünaasha malu'usat , sütapü'ükat tü wüin süpülajatkat naa'inrüin tü kasa wuleinjatkat akajee nakuaippa nu'upala Maleiwa . Je tü tünaashakat , kettatsü maa aka aippirua pasaana wüin sulu'u waneesia .
46015034	Recommendation	Anakaja müleka japüire jia saa'u tü kasa mojusü jaa'inrakat , süka eeyülüinya wayuu eekai manoujain nünain chi Maleiwakai ja'aka . Juu'ulaa jumaala suulia kaainjalaa je suulia jüüjüüin jia namüin na ekirajüliikana sünain alawaa süchiki tü oso'irawaakat aa'in sütüma wayuu .
49004002	Recommendation	Anakaja müleka nnojorule pülayaain jaa'in noulia na juwalayuukana . Jümüliaja eekai mojuin naa'in . Nnojo jukulajaain aa'in sümaa akaalinjirawaa . Jaa'inra tü anasükat ni'ipajee chi juwalakai eekai ni'rülüin wayumüin jümüin , saa'u alin jia jüpüshua nüpüla chi Maleiwakai .
65001023	Recommendation	Je müleka eere ja'aka eekai kale'eru'uin süchiki kaainjalaa , anakaja müleka jüchiajaale nia suulia tia süpüla nnojolinjachin süsalain nia nütüma Maleiwa süka tü siki matüjainkat oyokujawaa . Jükaaliija jümaala na juwalayuukana napüshua eekai kaainjalain süpüla najuittüinjanain suulia . Otta jalia jia yarüttajayaa aa'in sütüma tü kasa mojushaatakat naa'inrakat .
45008028	Grace	Watüjaa aa'uchi chi Maleiwakai sünain nünaatüin waneepia süpüshua tü kasa alatakat namüin na wayuu aikana apüla nia , süpüla koo'omüinjatüin namüin sütsüin tü nanoulakat sütüma tü alatakat namüin , maa aka eekai mojuin otta eekai anain . Naya na nüneekakana süpüla tü kasa naa'inrüinjattüjütkalia paala sümaiwa .
45016019	Recommendation	Talatashaatasü ma'i taa'in , süka ji'nnaajünüin sünain joonooin sümaa nünüiki Maleiwa . Anakaja kekiire jia süpüla jütüjaainjatüin saa'u tü kasa jaa'inrakat , müleka anale , müleka mojule , süpüla jiyouktüinjatüin tü kasa mojusükat sünain jaa'inrüin tü anasükat waneepia .
58009004	Description	Je yaa sulu'u tü paükat , eesü wane a'ajülee wunu'u jemeta eejuut , o'oojiruushi süka ooro . Eesü wane juraskeerü süpüla sotüinjatüin naa'in wanaa sümaa ni'itaain paala chi Maleiwakai tü pütchikat namüin . Oorole'eya sütoutajee . Je sulu'u tü juraskeetkat , eeshi wane pachiishichon oorole'eya kalu'ukai süpüshi tü eküülü kanüliakat “ maná ” münüin nekakat paala na natuushikana . Eesü tü nuwaraaratsekat Aarón awü'itkat paala sümaa julaa . Je eesü tü piamasükat ipa makat aka saa'in taapüla ashajünakat anain paala tü pütchi e'itaanakat nütüma Maleiwa napüla .
45003027	Faith	Nnojo ju'waataain sulu'u joonooin sümaa tü nuluwataakat anain Maleiwa , maa aka taküjaitpain jümüin sünain nnojoliin anajiraain wayuu nümaa Maleiwa sünainjee naa'inrüin tü nüshajakat Moisés . Watüjaa aa'ulu sünain shiain sümüiwa anajiraain anainjee waya tü wanoulakat nünain Jesús .
43014010	Faith	¿ Jamüsü nnojotka'a pünoujain tanain sünain sa'aniraain takuaippa nümaa chi Tashikai je sünain sa'aniraain nukuaippa tamaa ? — nümakalaka Jesús nümüin Felipe . Aashajaashi joo Jesús namüin napüshua : “ Tü pütchi taküjapü'ükat jümüin , nnojotsü pütchi ne'e tale'eru'ujeejatü . Je tü kasa anasü taa'inrapü'ükat , tountüin taa'inrüin süka sa'aniraain nukuaippa chi Tashikai tamaa .
44016022	Violence	Shiasa'a na wayuukana eejanakana nama'ale'eya na sülaamainkana tü wayuukat , napashajaakalaka Pablo je Silas . Shiasa'a na akumajüliikana sükuaippa kasa , naluwataakalaka sünain saakatünüin tü nashe'inkat süpüla na'yaajünüinjanain süka wunu'u .
43013034	Recommendation	“ Otta müsia joolu'u , tü taluwataainjatkat anain jia , kasa jeket . Taluwataain jia joolu'u sünain aijiraainjanain jia jüpüla wane'ewaire jukua maa aka alin jia tapüla .
47005001	Grace	Koo'omüinsü wamüin sütsüin waa'in süka watüjaain saa'u tü eekat wapüla süchikijee ouktaa . Mayaasüje saja'lajaweerüin tü we'irukukat ouktapa waya , aapüneerü wamüin wane'ewai wakua wane akuaippaa jeket maja'ttiasat , süpüla eeinjanain waya nümaa chi Maleiwakai waneepia chaa iipünaa . Nnojoleerü aapünüin wamüin sütüma wayuu , nieechi Maleiwakai aapaka .
43012044	Faith	Naashajaakalaka Jesús nüchikua sümaa emetuluin nünüiki : “ Chi wayuu eekai nünoujain tanain , nnojoishi tayain ne'e nünouja anain tamüiwa , nünouja anainchiya chi kajünalakai taya .
44009013	Description	Nüsouktakalaka Ananías sütüma tü münakat nümüin : — Senyotkalee , chi wayuukai , taapüin nüchikü sütüma wayuu wainma sünain wattain saalin kasa mojusü naa'inrakat namüin na wayuu anoujashiikana pünain chakana sulu'u Jerusalén .
55003002	Sin	Eejeerü wainma wayuu eekai kapülain naa'in nakuaippa ne'e namüiwa , eekai kachiiruain naa'in tü washirüükat , eekai na'waataain sulu'u nakuaippa , eekai ne'rüin wayumüin sümüin wayuu , eekai moonooloin sümaa nanüiki nashi je nei , eekai matüjain aapaa analu'ut , je eekai mojutüin Maleiwa natüma .
45005009	Grace	Sotoyoosüje jaa'in tü taküjakat jümüin süchiki süsaleerüin saainjala wayuu nütüma Maleiwa so'uweena wane ka'i . Otta wayakana , mayaainje kaainjalain waya paalainka , anajiraainapa waya joolu'u nümaa Maleiwa sünainjee tü nüshakat Jesús amülakat sünain ouktüin saa'u waainjala . Je sükajee tia , o'tte'ennüshii waya nütüma Cristo . Müinaya waya nnojoliin süsalain waainjala nütüma .
45014014	Sin	Saa'u sa'aniraaitpain takuaippa nümaa chi Wasenyotsekai Jesucristo , tatüjaa aa'ut sünain shiimüin nnojolüin yarüttüin waa'in sütüma wane kasa wekakat . Otta müleka mojushiire nümüin wane juwala ekaa wane eküülü , anakaja müleka nnojorule niküin shia .
54004006	Faith	Otta piakai Timoteo , müleka pikirajüle na puwalayuukana waneepia sünain tü taküjakat pümüin , talateerü ma'i naa'in Jesucristo chi kaneekajalakai pia süpüla a'yatawaa nümüin . Otta na puwalayuukana , natüjaajeechi aa'u pia sünain ichein pia sünain tü pütchi shiimüin ekirajünakat anain pia .
