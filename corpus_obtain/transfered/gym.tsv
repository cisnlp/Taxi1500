62003016	Faith	Akwa nikwe ja taredre ño kwärikwäri abko Jesukristokwe mikani gare krörö nie : Jesukristo käkwe ja biani müre ketadre nikrä , ye kwrere nikwe ja taredre kwärikwäri angwane , ni rabadre biare krüte ni mräkä kräke arato .
43013001	Grace	Yebti bieta Pascua jatabara nüke angwane , Jesukwe kä mikarekä kä nebtä amne , rikareta kä käinbti niara Rün känti , ye abko kä nükanina abko nämanena gare Jesuye angwane , nitre jen Jesukwe nämane kä nebtä abko Jesu näma tarere , ye abko tareba täte jökrä kwe .
58003017	Sin	¿ Amne nire kräke Ngöbö moto namani romon kä gre ketebu ? Ye abko nitre israelita käkwe ja mikani ngite Ngöbö rüere , ye mden abko ngwäkä namani kitanintbe tementa kwäräkwärä kä kaibete .
60001014	Recommendation	Käne mun ngämi tödeke Ngöböbti angwane , mun tö namani kukwe kämekäme nuein abko erere munkwe nuenbare , akwa mtare abko , mun nena Ngöbö ngäbriänkäre amne munta Ngöbö mike täte , aisete mun nämane nüne käne , ye kwrere munkwe ñan nüna mda .
45011032	Grace	Ne aisete , ni jökrä rabadre tödeke Jesubti amne rabadre ruentari tare Ngöböye , käkwe dianditari , abkokäre Ngöbökwe ni jökrä israelita ya , ñakare ya tuanimetre ja dokwä mike ribi amne ñan Ngöbö kukwei Jesubtä mikadre täte kwetre abko Ngöbökwe nuenbare kore , akwa ye köböire abko ni israelita ya , ñakare ya akwa Ngöbö rabadre ngwen ruentari tare jae amne rabadre dianintari , abkokäre Ngöbökwe nuenbare kore .
66006006	Description	Angwane jändrän ketabkä , ye ngätäite Ngöbö kukwei jaraba krörö tie : Makwe mrö gaka kä jökräbti temen . Yebtä abko ngwian ganaindre köböiti abko biandre jökrä trigo kilo kratibe btä . Erere arato , ngwian ganaindre köböiti abko bti sebada kökadre kilo krämäbe jökrä , akwa olibo köi amne uba döi , ye abko makwe ñan juan ngwarbe jire chi , nieba kore kwe abko jaraba tie .
59004010	Recommendation	Abti bika tidrä ni Dänkien ngwärekri munkwe amne niarakwe mun mikadi ütiäte ja ngwärekri .
44017031	Grace	ñobtä ñan angwane mtare Ngöbökwe köbö kitanina kukwe ükatekäre kuin era metre ni jökräbe , aisete Ngöbökwe ni dianinkä iti , köböire niarakwe kukwe ükadite ni jökräbe . Ni ye abko ni ngite Ngöbö rüere ya , ñakare ya abko niedi metre kwe ni jökrä kräke . Ni ye mden abko krütani akwa , Ngöbökwe mikaninta nire , niarakwe ni ye dianinkä sribi ye nuenkä bä mikakäre , niebare Pablokwe .
43019002	Description	Angwane Jesu bä rabadre jrei kwrere , abkokäre nitre rükä käkwe kri tukwä sribebare koronare abko mikani kwetre Jesu dokwäbti , bti dän bä tain drüne kitani kwetre Jesubtä mikakäre yakrä jae .
54005014	Recommendation	Mden kisete ni merire merire bati bati , kän brare krütani abko käkwe ja mikata gure , ngäbäkre ngibia kwe amne ju ngibia kuin kwe jakrä . Ne kwrere meri ye ñan kädriedre blo rüekwe abko ie ti tö .
43014011	Faith	Ye abko , tita ketetibe ti Rünbe amne ti Rünta ketetibe tibe , ye mika era munkwe ; akwa ne ñan raba neme era munkrä ne ngwane , sribi kri ñan tuabare nuenta tikwe , yebtä ti kukwei mika era munkwe .
66020014	Violence	Yebti gata ara amne kä nakebtä kitaba ñukwä jutrate kä Timonbti juankäre ngwarbe . Ñukwä jutra kä Timonbti ne känti abko nita krüte bobukäre .
58009026	Description	Ye abko , jändrän kämika nämane käre ni ngite ütiäre , ye kwrere Kristokwe nuendre , ye ngwane kä dätebare kena Ngöbökwe abti kä nüke mtare Kristo krütadre bäre bäre ni ngite diankakäre mento nibtä ; akwa ye kwrere nakaninkä ñakare . Kä mrä ne ngwane Kristo nükani , käkwe ja biani müre ketadre batibe amne kärekäre rabai ütiäte Ngöbö ngwärekri . Kristo ara jire käkwe ja biani müre ketadre au ni ngite diankakäre mento nibtä .
44013018	Description	Abti ni mräkä kirakira käkwe nünabare blo kä gre ketebu jire kä kaibete , akwa Ngöbö moto namani romon ñakare jötrö kräke .
46011033	Recommendation	Ne aisete ti mräkätre tikwe , mun rika gätäre mrökäre ni Dänkien ngatani ngwiankrä töre jae angwane , munkwe ja ngibia ngäbti kwärikwäri , abti munkwe mrö kweta ketetibe gwaire jökrä .
66006012	Violence	Yebti ni Kordero kwrere ye käkwe munkwata täräkwata ketakakrä diankaba bä tikäre angwane , tikwe mikaba ñäräre angwane , dobo rababa nakaenkä kri krübäte kä temenbtä , rababa tuen tie amne ñänä abko bä rikwitaba iko jökrä . Bäsi dän drüne , ye kwrere jire ñänä bä rababa . Sö abko bä rikwitaba tain bürere däri kwrere rababa tuen tie .
58011035	Violence	Mdakäre abko , meri ruäre käkwe tödekani Ngöböbti abko köböire mräkä krütanikrütani abko Ngöbökwe mikaninta nire . Ni ruäre abko nämane tödeke Ngöböbti , aisete mika nämane ja tare nike angwane , ñan tikadreteta , ie tö namani , ñobtä ñan angwane Ngöbökwe niaratre mikadita nire bobuta abko rabadre bäri kuin nämane nütüre , aisete nämane biare krüte .
44016037	Violence	Akwa Pablo käkwe niebare krörö mda guardiatreye : Nun nibu ne abko romanobo , akwa nunkwe ja mikani ngite ya , ñakare ya abko ngwianintari ñakare , akwa nun kwata metaba ja ngwärekri jökrä , bti nun kitaba ngite kä teri nete . ¿ Abti mtare nitre kritobore tö nun tikaiteta tiebe ya ? Akwa ñakare kore . Nitre kritobore ye ara jire jata nun tiketeta au abko ie nun tö , niebare Pablokwe ietre .
45013009	Recommendation	Ye abko Kukwe Biani Ngöbökwe Moiséye käta niere krörö : Ma gure ne ngwane , makwe ñan ja mika gure bati bati ni mdabe , makwe ñan ni kämika , makwe ñan go , makwe ñan jändrän ni jenenankwe ribe jae . Ye abko , kukwe ketetibe mda munkwe mikadre täte ne ngwane , kukwe jökrä biani nuendre nie Ngöbökwe ye rabadre bare munye . Kukwe keteti mda ye abko krörö : Mata ja tarere au , ye kwrere makwe ni mda mda tare arato ,
62003003	Faith	Ye abko nire nire tö ja tuai Jesube , käta ngibiare ngäbti kisere , ni ye abko tä ja ngibiare bäri kukwe käme ngäniene nünakäre deme , Jesukristo kuin deme ye kwrere .
45007022	Faith	Akwa ti töite nete abko Kukwe Biani Ngöbökwe Moiséye ye tä nebe tuen kuin nuäre nuendre tie ,
50004004	Recommendation	Ti mräkätre , käre munkwe ni Dänkien käi ngwian bäri nuäre jabtä . Käre munkwe käi ngwian bäri nuäre jabtä tita niereta mda munye .
66001012	Description	Ye btäräbe ti rikwitateba angwane , ni näma blite abko tikwe tuaba angwane , oro dätebare ñotra gräre näma krä kükü , btä ti okwä rababa .
58003018	Sin	Mdakäre abko , ¿ nire ñan rükadre kä jadükakrä Ngöbökwe känti niebare ie Ngöbökwe ? Ye abko , nitre israelita käkwe Ngöbö kukwei mikani ñakare täte . Nitre ye mden abko ie Ngöbökwe ñäkäbare kore .
43010008	Sin	Ni jökrä nükani ti känenkri ja Ni Dianinkä Ngöbökwe niere abko nitre ni ngökaka amne gokä , akwa obeja era metre tikwe abko käkwe kukwei nuani ñakare .
60002018	Recommendation	Mdakäre abko , mun klabore ni mda mdakwe , ye abko käkwe mun bkänkä kukwei mika täte jökrä amne munkwe mika ütiäte jae arato . Ye abko mun bkänkä moto kuin amne moto jäme , ñan ye aibe munkwe kukwe mikadre täte kore , akwa mun bkänkä moto kämekäme ye kukwei mika täte munkwe arato ,
44006013	Description	Angwane ni mdara jire känäbare blitakäre ngwarbe kwetre Esteban rüere , käkwe niebare krörö : Käre ni ne tä ñäke blo ju deme blitakrä Ngöböbe noko rüere amne tä ñäke blo Kukwe Biani Ngöbökwe Moiséye rüere arato .
47005018	Faith	Sribi jökrä , ye abko sribi Ngöbökwe amne Ngöbö ara jire käkwe ni mikani ja mäketa jabe Kristo köböire . Erere arato , ni jökrä käkwe ja mäkädreta Ngöböbe , ye abko tikwe mikadre gare ni mda mdaye abko sribi ye mikani ti kisete kwe abko krörö :
59005010	Recommendation	Mdakäre abko , ti mräkätre tikwe , nitre Ngöbö kukwei niekä kirakira nämane blite ni Dänkien käbti , ye dokwäre ja tare nikani kri kwetre , akwa jändrän jökrä ngibiabare bätärekä kwetre , ye munkwe ngwianta töre jae amne munkwe nüna niaratre kwrere ,
44002021	Faith	Akwa nire nire käkwe ja di kärädre ni Dänkienye rabakäre dianintari , ni ye abko Ngöbökwe dianditari , nieta kore Ngöbökwe abko tikani Joelikwe , niebare Pedrokwe .
66007012	Faith	krörö : ¡ Amen ! Ni jökrä raba Ngöbö demaine amne käikitekä amne , Ngöbö aibe töbtä kri amne ni jökrä raba kuin niere kärekäre ie . Erere arato , Ngöbö aibe mika ütiäte jae amne niara aibe di kri jändrän jökrä bti ta . Ye aisete Ngöbö nikwe ye aibe abko mika ütiäte kri kärekäre ni jökräkwe . Abko kore se . ¡ Amen ! abko angeletre rababa niere kore .
60003003	Recommendation	Akwa munkwe ñan ja däte bätäkä ngwarbe ngrabare ja bä mikakäre nuäre amne , munkwe ñan ngwian gate ja dokwä sökakrä bätäkä ngwarbe ja bä mikakäre nuäre . Erere arato , munkwe ñan jändrän orore tuäretuäre mika ja ngrabare ja bä mikakäre nuäre amne ütiäte amne , munkwe ñan dän kuinkuin ütiäte krikri kita jabtä ja bä mikakäre nuäre ngrabare .
55001008	Faith	Ne aisete ma ñan raba ja gaire jire chi blitakäre ni Dänkienbtä . Erere arato , tita ngite ni Dänkien Jesukristo kukwei diribtä , nebtä ma ñan raba ja gaire , akwa kukwe kuin Jesukristobtä , ye kräke makwe ja tare nikadre tibe gwaire Ngöbö diebti .
43017019	Description	Tita ja mike jenena nünakäre makrä amne sribikäre makrä , ye kwrere niaratre rabadre mikani jenena makrä nünakäre deme amne sribikäre makrä .
66003002	Recommendation	¡ Ne aisete mokrere jabti munkwe amne munta dre dre nuene , yebtä munkwe töbika kuin ja käne ! Kukwe ruäre kuinkuin munta nuene , akwa kitera neme munye , ye känentarita ja dibti ja käne , tita niere munye , ñobtä ñan angwane sribi nuenta munkwe Ngöbökrä , nin munta nuene täte jökrä tuen tie .
66016004	Description	Yebti angele nimäkäre käkwe Ngöbö mätä kri näma blatote ye ianteba ñö krikribti amne ñö okwä kiakiabti . Angwane ñö amne ñö okwä ye rikwitaba därire jökrä arato .
45005002	Faith	Nikwe tödekani bti angwane , niarakwe ni mikani krötö Ngöbö moto kuin ye ken amne mtare Ngöbö moto kuin täte jökrä nikrä amne Ngöbökwe ni mikadita bäsi ja kwrere , ye nita ngibiare kisere abko käita neme nuäre nibtä .
49005005	Sin	Ye ñobtä ñan angwane nire nire käta ja mike gure bati bati bätäkä ngwarbe amne tä kukwe mda mda nuene kämekäme bätäkä ngwarbe amne jändrän jenena ie töta nebe jakrä , ye abko jändrän ngwarbe mikata ngöböre kwe jae kwrere . Nitre ye btä Kristo amne Ngöbö tä gobrane abko ngätäite nitre jändrän kore nuenkä ñan rabadi nüne abko ti tö nibi niei metre munye .
58011008	Faith	Abraham abko Ngöbökwe käräbare nüne Canaán angwane , Ngöbö kukwei mikani täte kwe , aisete kä biandre Ngöbökwe ie , ye känti nikani ñobtä ñan angwane tödekani Ngöböbti kwe . Mden kisete nämane nüne , ye känti kä mikaninkä kwe , bti rikadre mdente ñan nämane gare ie , akwa nikani .
49005018	Recommendation	Mdakäre abko , munkwe ñan dö kwaka ña dröbakäre , ñobtä ñan angwane ni döre abko käta nebe jäme dokwäbti amne , tä nebe diän krübäte , aisete munkwe ñan dröba . Akwa köbö kwatirekwatire munkwe Ngöbö Üai tuametre nüne täte jökrä jabtä .
61002002	Sin	Nitre ye käkwe kukwe gaidre nuendi , akwa ye jiebti ni kwati näin . Ye köböite abko ji era metre ni Dänkienkwe abko rüere ni kwati käkwe ñäkädi blo .
49002018	Faith	Ne aisete Kristo köböire ni ñakare israelitare amne ni israelita abko raba niken jäme nebe ni Rün ngwärekri Ngöbö Üai itibe köböire .
44021025	Recommendation	Akwa nitre ñakare israelitare käkwe tödekani Jesubti abko kräke nunkwe kukwe ükaninte ño , ye erere nunkwe juanina kräke abko krörö : Ngri biani ngöbö ngwarbe mikakrä ütiäte ñan kwetadre kwetre . Ngri därie amne jändrän kämikani köbti ñan kwetadre kwetre arato . Mdakäre abko , ñan ja mikadre gure bati bati kwetre . Ne abko nunkwe tikani kore kräke , aisete kukwe ne aibe mikadre täte kwetre . Abko kore se , niebare Santiagokwe Pabloye .
44005003	Sin	Abtä Pedrokwe ñäkäbare krörö ie : ¿ Ananías , ñobtä makwe Satana turimetre nüke ja töibtä amarebti , ngwian biani kä ütiäre mae abko makwe dianinkä ruäre ta jae , abti ma tö nibi Ngöbö Üai Deme ngökai yere ?
49004014	Recommendation	Ni jökrä tödekaka Kristobti rabadre nebe ünän täte kore , ye ngwane abko ni ñan töi rabadre ngäbäkre kiakia kwrere mda . Ni ngäbäkre kiakia kwrere abko ie kukwe mda mda dirita niken angwane , töita nikwite jötrö kukwe mda mda ye jiebti , abti mrä nitre ni ngökaka käta kukwe dirire blo abko ie tätre ja ngökamna . Amne bäsi ru mrenbti juankata nebe mürekwe nekwäre sekwäre , ye kwrere jire tä nakenkä nitre ngäbäkre kiakia kwrere yebtä . Ye kwrere nikwe ñan nünandre mda .
46006009	Sin	Abtä ti tö mun mikai mokre abko krörö : Jesu jatadita abti Ngöbö rabadi gobrane , ben ni kukwe käme nuenkä ñan rabadi , ye garera munye . Munkwe ñan ja ngökamna , ñobtä ñan angwane Ngöbö rabadi gobrane , ben ni ja mikaka gure bati bati ñan rabadre jire . Erere arato , ni jändrän ngwarbe mikaka ngöböre jae , ni gure akwa tä ja mike gure tiebetiebe ni mdabe amne , ni bikaka merire merire , ni merire bikaka brare brare amne ni brare bikaka merire jae kwärikwäri amne ni gokä , ni käbäre amne ni dröbaka , ni blitaka ngwarbe ni mda mda rüere amne , ni jändrän diankaka ni mda mdakän , ye käkwe ñan nünandre kärekäre Ngöböbe .
58010025	Recommendation	Mdakäre abko , nitre tödekaka Jesubti käta gätäre abko känti ni ruäre ñan tä kwen gätäbtä , ye kwrere nikwe ñan nuendre , akwa Jesukristo ni Dänkien jatadita abko köböi nükerate ja ken , ye gadre nikwe angwane , ari ja ükekrö bäri gätäbtä amne , ari ja die mike kwärikwäri näin gätäbtä .
51003005	Sin	Ne aisete kukwe kämekäme mdei tä munye , ye kite jökrä temen munkwe abko krörö : munkwe ñan ja mika gure bati bati ni mda mdabe amne , mun merire brare käkwe ñan kukwe nuen kämekäme jabtä kwärikwäri . Mun tö rabai bäri ni mda mike jabe , ye munkwe kita temen . Erere arato , kukwe kämekäme tä mun töibtä amne mdeita nebe krübäte munye , ye munkwe kita temen amne munkwe ñan jändrän jökrä ribe kabre krübäte jae , ñobtä ñan angwane ni tö jändränye kabre kore abko käta jändrän ye mike ngöböre jae Ngöbö täte aisete .
52005008	Faith	Akwa nitre tödekaka Jesubti tä nekete kä ngwen yekri amne nikwe kukwe kämekäme bätäkä ngwarbe nuendre ñakare nitre dröbaka ye kwrere . Akwa ari töbike kuin ja käne kukwe kämekäme rüere . Erere arato , ari tödeke kwatibe Jesubti amne , ni rükä käta jändrän ribi mike ja mäträbti ja ngibiakäre , ye kwrere ari ja tarere kwärikwäri ja ngibiakäre . Ne kwrere arato , ni Dänkien Jesu jatadita ni diantarikäre , ye ngäbti abko ari niara ngibiare kisere , ño ni rükä käta sobro balinkwatare ribi mike ja dokwäbti ja ngibiakäre ye kwrere .
55001007	Grace	ñobtä ñan angwane Ngöbökwe ja Üai biani nie , ni die mikakäre nüne dite niarakrä amne , ni mda mda tarekäre , erere arato töbikakäre kuin ja käne . Ngöbö ñan tä ni mike kä jürä ngwen jabtä .
62002004	Sin	Akwa nire nire käkwe niedre : Ngöbö nena gare tie , niedre kwe , akwa kukwe biani Ngöbökwe nuendre nie abko mike ñakare täte ne ngwane , ni ye abko tä ni ngökö jirekäbe amne Ngöbö Kukwei era metre gare ñakare ie .
50002002	Faith	Ye mden kisete , munkwe kä mikadre bäri nuäre tibtä , abkokäre munkwe nüna krörö : Munkwe ja töi mika ja näre jökrä . Munkwe ja tare ruäre kwärikwäri . Munkwe nüna jäme jökrä jabe kwärikwäri . Erere arato , jändrän ketetibe btä munkwe töbika gwaire jökrä .
43007030	Description	Yebtä ni ruäre tö rababa Jesu kain ngite , akwa niara müre ketadre abko käi ngämi nüke , aisete nitre ye käkwe ñan kise mikaba jire chi btä .
54006018	Recommendation	Mdakäre abko , ni ngwian bkänkä krikri ye käkwe ñan ja mika käbäre , amne jändrän kuin nuen kabre kwe ni mda mdakrä ngwian kwetre yebti .
43018030	Description	Angwane nitre israelita ji dokwäte käkwe nieba : Ni ne ja mike ngite ñakare , akräke nun ñan jatadre ngwena jire chi müre ketadre mae nete , nieba kwetre .
45014006	Faith	Ni ruäre abko tö köbö ruäre mikai jenena ütiäte jae , ye abko tä mike ütiäte jae ni Dänkien mikakäre ütiäte jae . Erere arato , ni ruäre käta kuin niere Ngöböye , bti tä jändrän jökrä kwete , ye abko tä kwete Ngöbö mikakäre ütiäte jae . Mdakäre abko , ni ruäre ñan tä ngri kwete , ye abko tä ja üke bäin ngri yeye , akwa tä nuene Ngöbökrä , käta kuin niere Ngöböye amne tä mike ütiäte jae arato .
45012012	Recommendation	Erere arato , Ngöbökwe jändrän kuin nuendi munkrä , ye abko munkwe käi ngwiandre nuäre jabtä , akwa mun raba ja tare nike angwane , munkwe nünandrekä dite jabtä amne ja tare nika yebtä munkwe ñan ngra ngradre akwa , munkwe blitadre janknu Ngöböbe .
44024023	Description	Abti Félikwe nitre rükä dänkien juani Pablo kiteta ngite kä teri akwa , kä biandre ruäre dikakakrä Pabloye amne Pablo kukwe muko , ie kä biandre nüke basare Pabloye niara die mikakäre , niebare Félikwe .
46013007	Description	Nita ni mda mda tarere angwane , nita juto biare jändrän jökrä ni rüere kaen ngäbti ni mda mda ngibiakrä amne , nita tödeke janknu Ngöböbti amne ni mda mdabti . Erere arato , nita ni mda ngibiare bätärekä jändrän jökräbtä amne nita di krüte ñakare jändrän jökräbtä .
47004013	Faith	Ngöbö Kukwei käta niere krörö : Tikwe tödekani kwatibe Ngöböbti abko erere tikwe blitabare btä , abko tä tikani kore Ngöbö Kukweibtä . Ye mden kwrere , nun abko käta tödeke kwatibe Ngöböbti , abtä nunta blite Jesubtä , käta sribire ,
52005014	Recommendation	Mdakäre abko ja mräkätre , nire nire btä kä krene sribire , yebtä munkwe ñäkä ietre amne , nire nire moto ulire abko munkwe die mika kä mikakäreta nuäre btä . Erere arato , nire nire di krüte abko munkwe die mika . Erere arato , mun ñan moto raba romon jötrö jötrö ni mda mdakrä .
66016010	Description	Yebti angele nirikekäre käkwe Ngöbö mätä kri näma blatote ye ianteba ni jändrän kri krübäte kwrere näma gobrane yebti . Angwane kä gobrankrä kwe , ye känti kä rababa iko jökrä . Ye ngwane kukwe taretare nakaninkära nibtä , abtä ni jökrä rababa ja tare nike kri , kä rababa ja tüdrä kwete be tute ja tare nikabtä .
48006016	Grace	Angwane nünandre ño Jesukristo köböire tita niere , ne kwrere mun mden mden tä nüne , mun yebtä abko kä jäme Ngöbökwe raba amne mun jökrä raba ruentari tare Ngöböye . Erere arato , nitre tödekaka Jesubti , yebtä kä jäme Ngöbökwe raba amne raba ruentari tare Ngöböye .
44018025	Faith	Erere arato , Ji ni Dänkienkwe diribarera kuin ie amne , kä namani nuäre btä kukwe kuin Jesubtä dirire kuin era metre . Akwa kukwe diribare Juan Bautistakwe aibe nämane gare ie .
46010031	Recommendation	Ne aisete , munkwe mrö ya , munkwe tomna ña ya , munkwe dre dre nuen , erere munkwe nuen jökrä Ngöbö rabadre käikitaninkä abkokäre .
62002027	Recommendation	Akwa Jesukristo käkwe Ngöbö Üai Deme mikani nüne munbtä , ye abko tä kukwe jökrä Ngöböbtä amne Kristobtä dirire munye amne , kukwe dirita Ngöbö Üaikwe munye , ye abra era metre amne tä ni ngökö ñakare . Ye aisete , ni mdakwe diridre munye ye abko ñakare ütiäte munkrä , aisete Ngöbö Üai käkwe diribare ño munye Kristobtä , ye kwrere munkwe nüna ketetibe Kristobe .
59002026	Faith	Ne aisete , mrä ti bike kukwe bä mike krörö : Ni üai ñakare nibtä angwane , nita nebe ngwäkäre , ye kwrere arato Ngöböta itibe nita mike ütiäte jae , akwa nita jändrän kuinkuin nuene ñakare ni mda mdakrä , ye ngwane nita tödeke ñakare metre bti .
44027035	Description	Niarakwe ñäkäbare kore , ye btäräbe ban diani kwati kisete kwe , bti kuin nieba kwe btä Ngöböye ni jökrä okwäbti , bti rikaba kwete mda .
44015020	Sin	Akwa kukwe krörö tikadre täräbtä juandre kräke abko rabadre dbe ruen tie : Käne , jändrän jökrä bianta ngöbö ngwarbeye mikakäre ütiäte jae , ye abko ñan kwetadre kwetre amne ñan ja mikadre gure bati bati kwetre , niedre ietre . Erere arato , jändrän müre nötaninkä köte därie ngöi , ye ñan kwetadre jire kwetre , niedre ietre . Mräkäre abko jändrän därie ñan kwetadre kwetre arato abko aibe niedre ietre ,
44023003	Sin	akwa Pablo käkwe ñäkäbare tare mda ie : ¡ Mata ja bä mike kuin ! Ngöbökwe ti ngie mikadi ma rüere . Mata täkänintbe yete , ye tö kukwe ükaite tibe Kukwe Biani Ngöbökwe Moiséye yebti bä amarebti , ¡ ye ñobtä Kukwe Biani Ngöbökwe Moiséye abko rüere ma tö nibi ti mete yere ! niebare kwe Ananíaye .
45008001	Description	Akwa mtare , ni jökrä tä tödeke Kristo Jesubti abko Ngöbökwe ñan kitadre ngite jire chi mda amne ñan mikadre ja ngie nuen jire chi ,
52005009	Grace	Nikwe nünandre kore , ñobtä ñan angwane ñan Ngöbökwe ni dianinkä ja ngie nuakäre akwa , niarakwe ni dianinkä jen jakrä ni diantarikäre ni Dänkien Jesukristo köböire .
66020008	Violence	näin ni ngökö kä jökräbti temen nebebe kä ñäre jökrä amne käkä Gog amne Magog angwane , ni ükadikrö kwati kwe rükäre Ngöbö rüere . Ye abko , mren ümain kwrere jire ni rabadi ja ükaninkrö rükäre Ngöbö rüere .
46006011	Grace	Käne , mun ngämi tödeke Jesubti , känenkri mun ruäre nämane nüne kore , akwa mtare Ngöbökwe mun ngite dianinkära munbtä , käkwe mun mikani jenena nünakäre deme amne metre jakrä amne mun ñakare ngite mda ja ngwärekri niebare kwe munbtä amne mun kani ngäbti kwe ni Dänkien Jesukristo käbti amne Ngöbö Üai Deme köböire .
55001012	Faith	Ne mdenbtä abko , tita ja tare nike mtare , akwa yebtä ti ja gaire ñakare , ñobtä ñan angwane ni gare kuin tie , bti tita tödeke . Jesukristo di kri bti tita tödeke , aisete niara jatadita , ye ngäbti abko ti ngibiadi kuin kwe ño tikwe ribebare ie ye kwrere .
49006018	Faith	Erere arato , munkwe blita kärekäre Ngöböbe amne , Ngöbö Üai köböire munkwe ja di ribe Ngöböye amne munkwe jändrän kärä kärekäre ie arato . Erere arato , munkwe mokre käre jabti , akwa mun ñan rante blitare Ngöböbe , käkwe blita käre ben nitre deme deme kwe ye kräke .
52001001	Grace	Mun gätäkä Jesu käbti tä nekete ni Rün Ngöbökri amne ni Dänkien Jesukristokri käta nüne juta Tesalónicate , ye ie ti Pablo , Silvano amne Timoteo käta köbö ngwentari . Ngöbö raba ja moto mike kuin munkrä amne , mun raba nüne jäme Ngöbö diebti , ie nun tö .
50004005	Faith	Mun abko moto jäme ni mda mdakrä , ye rüka gare ni jökräye munbtä . Ni Dänkien nükerate ja ken ,
46011026	Faith	Ne aisete , ni Dänkien jatadreta , ye ngibiare kwärä munkwe ban kweta amne munkwe uba döi ña angwane , ni Dänkien krütani ni täte amne ni kräke abko mun tädi bä mike batire batire abti ni Dänkien jatadi nüketa .
59005015	Faith	Ye abko , tödekadre kwatibe Ngöböbti kwe , käkwe blitadre Ngöböbe ni bren ye kräke angwane , ni bren ye jatadita mobe amne rabadita kuinta Ngöbö diebti . Erere arato , nane ja mikani ngite kwe Ngöbö rüere , köböite tä bren ne ngwane , Ngöbökwe ngite ye diandikä mento btä arato .
55001003	Faith	Timoteo , ti mräkätre kirakira käkwe sribibare era metre Ngöbökrä , ye kwrere tita sribire kräke amne , ja ruen ngite ñakare tie Ngöbö ngwärekri . Tita blite dibire rare Ngöböbe angwane , mata nüketa töre tie angwane , tita kuin niere ie makrä .
66006016	Description	kä rababa niere krörö ngitioye amne jäkwataye : Ngöböta täkänintbe kürä gobrankräbti amne ni Kordero kwrere mätä kri , se ngäniene nun üke ja täni amne jakwe nunbti temen ,
66002017	Description	Ye abko , nitre gätäkä ti käbti tä nüne juta keta küküte kä Asiate , ye olo tärä aisete , Ngöbö Üai tä dre niere , ye ie olo ketate kwe . Kira Ngöbökwe mrö kädianta mana biani kwetadre nitre israelitaye nünakäre . Angwane mtare nire nire käkwe ja tare nikadre tödekabtä tibti , käkwe ti rükandrete ñakare abko ni rüe ganainkä kwrere abko ie mana tä ükani tiebe abko tikwe biandi kwetadre ie . Erere arato , tikwe jä ngwen bürere biandi ie nänkrä kä käinbti amne jä yebtä abko ni käi btin tädi tikani abko gare ñakare ni mda mdaye , akwa nire nire ie tikwe jä ye biandi , aibe ie ni käi btin ye rükadi gare .
61002003	Sin	Mdakäre abko , nitre bikaka Ngöbö kukwei dirikä ye abko tö rabadi krübäte ngwianye , käkwe kukwe ngwarbe tandi ngwian diankakäre munkän . Akwa kira Ngöbökwe niaratre mikadre ja ngie nuen abko köböi kitanina Ngöbökwe kräke , ye erere niaratre käkwe ja ngie nuadi kri amne ñan kwäräbedre kwetre .
53002011	Sin	Ne aisete Ngöböta niaratre töi kwite ngwarbe , ni ye rabadre kukwe ngwarbe mike era jae abkokäre .
45002024	Sin	Ye mden kisete , Ngöbö Kukwei tä tikani krörö mabtä : Mun israelita ye mden köböite nitre ñakare israelitare tä ñäke blo Ngöbö rüere . abko tä tikani Ngöbö Kukweibtä mun israelitabtä .
55003008	Sin	Nitre kukwe dirikä blo ye käre tä ja mike kukwe metre Jesubtä rüere , sukia nibu kädian nämane Janes btä Jambres namani Moisés rüere ye kwrere . Nitre ye töita ngwarbe kukwe kämekäme aibebtä amne tä tödeke ñakare mda Ngöböbti .
66003019	Recommendation	Nire nire tareta tikwe abko btä tita mäträre töi diankäre . Ne aisete , munkwe ja di mikata kri kärekäre nünakäre ja di ngöibti tikrä amne , munkwe kukwe käme kita jökrä temen amne munkwe ja mäkäta Ngöböbe amne tibe .
45005001	Faith	Nikwe tödekani Jesukristobti ye köböire ni ngite ñakare mda niebarera Ngöbökwe , aisete nita ja mäketa jäme Ngöböbe ni Dänkien Jesukristo köböire .
54004016	Recommendation	Mata nüne ño , yebtä makwe töbika kuin ja käne amne , kukwe diri makwe , yebtä makwe töbika kuin ja käne arato . Ye erere makwe ja ngibia au ne ngwane , ni kwati ma kukwei nuaka abko Ngöbökwe dianditari siba mabe gwaire .
44026011	Violence	Mdakäre abko , nitre tödekaka Jesubti käkwe ñäkädre blo Jesu rüere , abkokäre ti nämane mike ja tare nike krübäte . Ne abko sinagoga kwatirekwatire te ti nämane nuene kore angwane , ti moto nämane nebe romon krübäte kräke , aisete ti nämane niken mobe juta mda mdate ni menteni ngätäite nitre tödekaka Jesubti ye jiebti .
48005019	Sin	Ni mda mda töi kämekäme abko erere mdeita neme ie käta nuene , ye abko tä nüke gare kuin btätre , aisete kukwe krörökrörö nuenta kwetre : tä ja mike gure bati bati , tätre kukwe kämekäme nuene jabtä kwärikwäri ja mikakäre nuäre amne , kukwe gaidre kri abko tätre gaire ñakare jire chi nukro kwrere .
46003007	Grace	Ne aisete ni nura nökaka amne ni ñö metakaka nurabti abko sribikä ja kwrere . Akwa Ngöbö abko käta nura mike niren , aisete Ngöbö aibe ütiäte .
46001007	Faith	Ngöbökwe ja di biani kore munye , aisete munta ni Dänkien Jesukristo köböi ngibiare ngäbti angwane , munta Ngöbö die mdei nike ñakare mda .
66014002	Description	Yebti ñö ngöta nebe kri , ye kwrere jire kä ngö rababa ruen kä käinbti tie . Erere arato , unsuni ngöta nebe krikri ja dibti , ye kwrere kä ngö rababa ruen tie . Mdakäre abko , ni kwati rababa arpa kabre täke gwaire jökrä abko kwrere jire kä ngö rababa ruen tie .
44010043	Faith	Jesu ne mdenbtä abko nitre Ngöbö kukwei niekä kirakira käkwe blitabarera angwane , niebare krörö kwetre : Nire nire ngite kukwe käme nuenbtä abko käkwe tödekadre Jesubti angwane , Ngöbökwe niara ngite diandikä btä Jesu köböire , niebare kwetre , Pedro namani niere .
45002007	Faith	Ni ruäre rabadre käikitaninkä Ngöbökwe amne rabadre mikani ütiäte jae Ngöbökwe amne tö rabai nüne kärekäre Ngöböbe , abtä ja töi mikani kwatibe jändrän kuin nuene kärekäre Ngöbökrä , ni ye abko Ngöbökwe mikadi nüne kärekäre .
66001004	Grace	Nitre gätäkä Jesu käbti kä keta kükü te kä Asiate , kräke ti Juan tä köbö kuin juen krörö : Ngöbö tä nire amne Ngöbö nämanena nire amne arabe jatadi , erere arato üai ni kükü tä kürä gobrankrä Ngöbökwe ye ngwärekri , erere arato Jesukristo käta kukwe niere era metre Ngöböbtä amne niara aibe nükaninta nire käne amne niara tä gobrane jrei jökrä kä nebtä bti ta -- niaratre käkwe ja moto mika kuin munkrä amne mun mika nüne jäme kwetre , ie ti tö . Jesukristo käta ni tarere amne ja därie ianinte krusobtä kwe angwane , ni tikaninte kwe , ni nämane ngite Ngöbö rüere ye ngäniene .
44019004	Faith	Abtä Pablokwe niebare mda ietre : Ni jökrä kä nämane kukwe kämekäme kite jökrä temen amne nämane Ngöbö mike täte , ye bä mikakäre Juan nämane ni ngökö ñöte . Akwa ni mdara jire jatani niara jiebti abko bti tödekadre , niebare kwe . Ni ye abko Jesu ara , btä blitabare kore Juankwe , niebare Pablokwe ietre .
61002009	Violence	Ngöbökwe nitre nünanka era metre ye dianintari kore , ye mden kwrere ni jökrä nünanka era metre Ngöbökrä abko Ngöbökwe diandretari ño kukwe taretare ngäniene , ye abko gare kuin Ngöböye . Erere arato , nitre kukwe nuenkä kämekäme Ngöbö rüere abko Ngöböta ngibiare jenena mikakäre ja ngie nuen kä mrä , akwa mtare tätre mike ja tare nike arato .
58011016	Grace	ñobtä ñan angwane kä bäri kuin , ie niaratre tö namani amne , kä bäri kuin ye abko tä Ngöbö känti kä käinbti . Ye mden kisete , nitre ye nämane Ngöbö tikwe niere Ngöböye , yebtä Ngöbö nämane ja gaire ñakare , ñobtä ñan angwane juta namanina ükaninte biare kräke Ngöbökwe .
54004007	Recommendation	Akwa kukwe kirakira diän diän amne kukwe mda mda mikanintbe ngwarbe , ye ie makwe ñan olo mika . Akwa makwe dre dre nuendre nünankrä deme Ngöbö ngwärekri , ye jiebti ma rankwa bäri ,
66020009	Violence	Angwane nitre rükä kwati ye rikaba mobe käkwe ja ükakröba jökrä juta deme Ngöbökwe bäre temen amne juta Jerusalén tarebare Ngöbökwe ye bäre temen , ni ye juankäre ngwarbe , akwa batibe ñukwä kä käinbti jataba timonkwäre käkwe ganinkä jökrä se kwrere .
44010048	Description	Bti Cornelio amne mräkä kwekwe amne kukwe muko kwekwe btä Ngöbö Üai Deme nükani , ye Pedrokwe ngökamna jökrä ñöte Jesukristo käbti ni mda mdaye . Erere ngökanintre ñöte kwetre , bti Pedro rabadre nüne köböbu , köbömä mda bentre abko ribebare kwetre Pedroye .
45002019	Grace	Abtä nitre ñakare israelitare , ie Ngöbö gare ñakare abko ma raba niken jie ngwena Ngöböye , ruen mae . Erere arato , nitre ie Ngöbö gare ñakare abko okwäte ma raba kä trä tikekä ngwiankäre Ngöböye , ruen mae .
62002025	Grace	Ye abko , nikwe nünandre kore ketetibe bentre angwane , nikwe nünandi kärekäre ben , ye mden abko Jesukristokwe köböi mikani nie .
59003017	Description	Akwa kukwe töbtä era metre tä kite Ngöbökri abko bäri käta ni mike nüne kuin deme Ngöbö ngwärekri amne tä ni mike nüne jäme . Erere arato , ni motota nebe kuin ni mda mdakrä amne nita nebe nuäre töi diandre . Erere arato , ni mda mda tä nebe ruentari tare nie amne ni jökrä nita kaen ngäbti ja kwrere jökrä amne , kore nita kukwe era erere niere amne nita jändrän kuinkuin nuene ni mda mdakrä .
43003035	Faith	Ni juani Ngöbökwe abko Ngöbö Odei amne , Ngöböta ja Odei tarere amne jändrän jökrä mikani gare kwe ie .
61003009	Grace	Ne aisete , ni Dänkien käkwe köbö mikaninta , akwa ñan tä ja kukwei mike täte jötrö abko ni ruäre tä nütüre ni Dänkienbtä , akwa ni jökrä kukwe nuenkä kämekäme Ngöbö rüere , ye abko käkwe tödekadre jökrä Jesubti amne ñan rikadre ja tare nike Ngöbö okwä bäre mento , ie Ngöbö tö , aisete tä köbö kite bätärekä ja käne rükakäreta , ye abko munkwe ngwian töre jae .
46007007	Grace	ñobtä ñan angwane ni jökrä rabadre kaibe ti kwrere abko rabadre bäri kuin , tita nütüre , akwa ni itire itire , ie Ngöböta ja di bien jene jene , aisete ni jökrä ñan raba neme kaibe ti kwrere .
46014001	Recommendation	Ja taredre kwärikwäri , ye jiebti mun rankwa kisere janknu . Erere arato , Ngöbö Üai di bätäkä ngwarbe , ye känäntari munkwe jakrä , akwa Ngöbö Üai di Ngöbö kukwei niekäre , ye abko bäri känäntari munkwe ,
47004006	Grace	ñobtä ñan angwane kena dekä Ngöbökwe kä ne dätebare angwane , kä nämane iko jökrä angwane , Ngöbökwe niebare : Kä trä raba ngwen , niebare kwe , ye erere kä trä namani , aisete Ngöbö ye ara käkwe kä trä kwe mikani trä ngitiekä ti töibtä angwane , kukwe kuin Kristobtä mikani gare tie . Ngöbö trä dirare bä nuäre tä trä ngitiekä Jesukristobtä , ye abko tikwe mikadre gare ni mda mdaye , abkokäre Ngöbökwe kä trä tikaninkä ti töibtä .
44018024	Description	Kä ye ngwane abko , ni israelita nükani iti juta Efesote . Niara abko kädian nämane Apolos . Akwa Apolos ye abko ni juta Alejandríabo abko nämane blite kuin amne ja töitikani kuin Ngöbö Kukweibtä kwe arato .
58013012	Grace	Ye kwrere arato , Jesu krütani ni ngite diankakäre mento nibtä ja därie köböire ni mikakäre deme Ngöbökrä angwane , krütani juta Jerusalén bäre mento .
56002015	Recommendation	Kukwe ye abko , makwe diridre . Makwe ni mda mda die mika kukwe ne mike täte . Erere arato , Ngöbö diebti makwe ñäkä ni kukwe kämekäme nuenkäye , ñobtä ñan angwane Ngöbökwe ma mikani ji dokwäte , aisete makwe ñan ni mda tuemetre ma mike ngwarbe jae .
62004009	Grace	Ngöböta ni tarere ye abko bä mikani krörö kwe nie : Nikwe nünandre kärekäre Ngöböbe , abkokäre Ngöbökwe ja Odei itibe juani kä nebtä . Ye kwrere Ngöböta ni tarere abko bä mikani kwe nie .
43017024	Grace	Tata tikwe , nitre ja töitikaka tibe amne ni mda mda käkwe tödekadi tibti , ye makwe biani tie , aisete ti tädre mdente , ye känti tädre siba tibe , ie ti tö . Amne makwe ti mikani ütiäte kri , käkwe ja di kri bä nuäre biani tie , ye niaratre käkwe tuadre arato , ie ti tö , ñobtä ñan angwane kä ne däte ngämi , känenkri ma nämane ti tarere aisete .
45003016	Sin	Nitre ye abko tä jändrän jökrä juen ngwarbe amne tä ni mda mike ja tare nike .
58004014	Faith	Mdakäre abko , Jesu Ngöbö Odei ye ara jire tä ni blitaka Ngöböbe ni mda mda diäre dänkien kri nikwe abko nikani nünenta kä käinbti , aisete ari tödeke kwatibe janknu bti .
61001017	Grace	Nun näma ngitio demenbti ni Dänkien Jesube angwane , Ngöbö ni Rün käkwe ni Dänkien mikaba ütiäte kri abko trä rababa bä nuäre , ye nunkwe tuaba . Erere arato , kä ye känti Ngöbö kukwei jaraba krörö kä käinbti nunye : “ Ni ne abko ti Ngobo tikwe . Niara tare kri tikwe . Niara käi nuäre kri tibtä ” , nieba Ngöbökwe kä käinbti , ye abko kukwe nuaba ja olo jenbti nunkwe arato .
46012011	Description	Di jökrä bätäkä ngwarbe ne abko Ngöbö Üai itibe ye ara käta bien nie , akwa tä ütiä kärere ñakare nie . Ngöbö Üai töta neme ja di biain ño ño nie , ye erere tä dräire ni tödekaka Jesubti itire itire bti .
66008012	Description	Yebti angele nibkäkäre käkwe drü jükaba angwane , käta ñäkänintbe ketamä ñänänte amne söte abko keteti rikaba ngwarbe amne muketa ñäkänintbe ketamä abko keteti rikaba ngwarbe arato . Ne aisete , kä keteti näre ñänänte amne söte abko rikwitaba iko jökrä amne muke keteti näre rababa iko arato . Ye mden kisete , ñänä okwä krä kwä kä ngwenbti kä trä rababa ñakare . Erere arato , ñänä okwä krä kwä deo kä trä rababa ñakare arato .
44018017	Violence	Angwane ni nämane mikani sinagoga dänkiene kädian nämane Sóstenes , ye neketaninte nitre griegoye amne nikanintre mete ja käne kwäräkwärä se kwrere gobran Galión ngwärekri . Akwa Galión abko namani töbikaire ñakare amne namani kwekbe jirekäbe .
43010039	Violence	Abtä nitre israelita ji dokwäte tö rababa Jesu kain ngite bobukäre , akwa Jesu gitiaba kän .
47004016	Faith	Ne mden kisete , nun naente ñakare sribi nuene Ngöbökrä . Nun ngrabare ye abko kite niken ngwarbe janknu mentokwäre , akwa nun üai abko Ngöböta kwite bäri btin köbö kwatirekwatire .
43012003	Description	Angwane María jataba kri ngwäri rä bäne kä nardo ngwena bäsi botea ötare jire . Nardo ye abko ütiäte kri amne ñan nämane mritani jire ñöbe abko María jataba ngwena , bti Jesu mikakäre ütiäte Maríakwe nardo ye kekaba Jesu ngotobti , bti Jesu ngoto rötabata ja dokwä drüenbti kwe . Angwane kä rä rababa bäne jökrä gwita temen nardo ye kisete .
58011009	Faith	Erere arato , Abraham nämane tödeke Ngöböbti , aisete Ngöbökwe kä köböi mikani ie , ye känti nünabare ni menteni kwrere kwe ju nuäre ngwiandre te . Isaac amne Jacob , ie Ngöbökwe kä ye köböi mikani ja kwrere Abrahambe arato , käkwe nünabare ju nuäre ngwiandre te arato .
50003017	Recommendation	Ti mräkätre , nikwe nünandre ño abko erere tikwe nünanba mun okwäbti , ye kwrere mun jökrä käkwe nüna . Erere arato , nunkwe nünabare ño mun okwäbti , ye kwrere ni mda mda tä nüne ya abko munkwe mika ñäräre kuin abko erere munkwe nüna arato .
48006002	Recommendation	Ye abko , kukwe mun itire itire kwe , ye ie munkwe kötä mika gwaire jökrä ja die mikakäre kwärikwäri kärekäre köbö kwatirekwatire . Munkwe ja die mikadre kore ne ngwane , nikwe nünandre ño ükaninte Kristokwe ye mikadi täte munkwe .
59002024	Faith	Ye mden kisete , ñan nita tödeke jirekäbe Ngöböbti aibe köböire ni ngite ñakare Ngöböta niere nibtä , akwa nita jändrän kuinkuin nuene ni mda mdakrä nita tödeke metre Ngöböbti bä mikakäre abko köböire ni ngite ñakare mda Ngöböta niere nibtä arato . Mden erere nuenbare Abrahamkwe , yebtä munkwe töbika kuin ja käne .
45009014	Faith	¿ Ne aisete , Ngöbö abko kukwe ükatekä blo nikwe niedre ya ? ¡ Ñakare jire !
45014001	Recommendation	Mdakäre abko , kukwe diribare Jesukwe mröbtä , yebtä töbikata jene jene . Akwa kukwe ye mikakäre era abko ni mräkä di braibe käta ngri kwete ñakare , ni ye abko munkwe ka ngäbti kuin amne tä töbike ño , yebtä munkwe ñan kita ngite ,
66012007	Violence	Yebti rüba krörö mda kä käinbti : angele Miguel btä angele mda mda käkwe rüba mökata amne angele üai käme kwekwe rüere .
49004026	Recommendation	Erere arato , mun moto raba romon , akwa munkwe ñan ja mika ngite amne mun moto romon , ye ben ngöi mun ñan rika kibien
60003009	Recommendation	Ye abko , ni mdakwe kukwe nuen blo mun rüere angwane , munkwe ñan kukwe nuenta blo btä ja dokwäre . Erere arato , ni mdakwe ñäkä taretare munbtä angwane , munkwe ñan ñäkäta taretare btä ja dokwäre amne munkwe ja di kärä kräke Ngöböye jirekäbe , ñobtä ñan angwane Ngöbökwe mun käräbare jakrä ja di biankäre munye Kristo köböire , aisete munkwe ñan ja ngie mika .
43008029	Grace	Ni ti juanka ye abko tä tibe amne ti Rün tä ti mikete ñakare kaibe , ñobtä ñan angwane dre tuen kuin ie abko erere tita nuene , kä mikakäre nuäre btä , aisete ñan tä ti mikete kaibe . Abko kore se , nieba Jesukwe ietre .
49006014	Recommendation	Ye aisete , nitre rükä käta koria mäkete dime ja mrökarabtä ja mikakäre biare rükäre , ye kwrere munkwe kukwe era metre Ngöbökwe mäkäte jabtä rükäre Satana rüere . Erere arato , nitre rükä tä jändrän ribi mike ja mäträbtä ja ngibiakrä , ye kwrere munkwe nünandre era metre Ngöbökrä ye abko käkwe mun ngibiadre mun rüe Satana ngäniene .
66001020	Description	Amne muke kwä kükü tä ti kise ruenkri makwe turi , erere arato ñotra grä orore krä kükü makwe turi , ye abko tä dre bä mike abko tä tiebe , aisete ñan nibi nüke gare mae , ye abko ti bike niere mae abko krörö : ñotra grä orore krä kükü , ye abko nitre gätäkä ti käbti juta keta kükü känti kä Asiate abko bä mikata amne , muke kwä kükü ye abko angeletre ni kükü tä nitre gätäkä ti käbti juta keta kükü ngibiabtikä abko bä turi kore makwe abko nieba kwe tie .
58002009	Grace	Akwa Jesu nämane nüne kä nebtä angwane , Ngöbökwe mikani bäri bobre angele ngwä abko nita tuen . Akwa mtare Ngöbökwe mikanina bäri ütiäte kri käikitadrekä ni jökräkwe , ñobtä ñan angwane Ngöbö moto kuinbti niarakwe ja tare nikani amne krütani ni jökrä kräke amne ni jökrä täte .
50002013	Grace	Munkwe nuendre , ñobtä ñan angwane Ngöböta sribire munbtä mun töi mikakäre biare sribi kuin nuenkäre amne , Ngöböta sribire mun mikakäre dite sribi kwe ye ngwiankäre bare .
43015011	Grace	Ye abko , munkwe kä ngwiandre bäri nuäre gwaire jabtä tibe amne kä nuäre rabadre täte jökrä munbtä , abkokäre tita blite kore munbe .
54001001	Description	Ti Pablo käta tärä ne tike mae Timoteo . Ti ne abko Kristo Jesu kukwei ngwianka . Ngöbö ni Diantarikä amne Kristo Jesu , bti nita tödeke ye käkwe ti mikani ja kukwei ngwianka . Sribi tikwe ye köböire makwe tödekani Jesubti , aisete ma abko ti ngobo tikwe kwrere Timoteo . Ngöbö ni Rün nikwe btä Kristo Jesu ni Dänkien raba ja moto mike kuin makrä amne ma raba ruentari tare ietre . Erere arato , ma raba nüne jäme niaratre diebti , ie ti tö .
54002009	Recommendation	Mdakäre abko , ni merire merire abko käta Ngöbö mike ütiäte jae , ye rükadre gare ni jökräye , abkokäre ñan ja ngwä kita kwetre ni mda mda okwä mikakäre ja jiebti , akwa ja ükate kuin era metre kwetre , ie ti tö . Amne ñan ja dokwä söka bätäkä ngwarbe kwe , ni mda mda okwä mikakäre ja jiebti . Erere arato , ñan jändrän orore orore kitadre bäri ja ngrabare , ñan jändrän tuäre tuäre amne dän ütiäte ütiäte kita kwetre jabtä .
43002015	Violence	btä Jesu okwä rababa . Angwane Jesukwe kö känänba ruäre , bti kö ye mäkäteba kwe , bti rikaba nitre ye juentari jökrä obeja amne nbi kwekwe ben gwaire ju blitakrä Ngöböbe ye bäre mento se kwrere . Amne nitre ngwian kwitakakwitaka abko kän ngwian kitakaba jökrä tementa kwe se kwrere . Erere arato , mesa bti ngwian näma mikani ye kwitakaba jökrä temen kwe kän .
49002010	Grace	ñobtä ñan angwane Kristo Jesu köböire Ngöbö ara jire käkwe ni dätebare kuin bä nuäre . Amne nikwe sribi kuin nuendre kärekäre ni mda mda die mikakäre abko Ngöbökwe ükaninte kira , ye kwrere nikwe nuendre , abkokäre Ngöbökwe ni dätebare kore Kristo köböire .
60004012	Recommendation	Ti mräkätre tare tikwe , ñukwä jutra ngire tä ni kukwe tare , ye kwrere jire munta ja tare nike tödekabtä Jesubti , yebtä munkwe ñan töbika krübäte dikaro , ñobtä ñan angwane kukwe ye abko rabadi bare kore , aisete ñan raba tuen bä jene munye .
66019007	Recommendation	Ni Kordero kwrere kitera ja mike gure amne meri bati abko käkwe ja dätenirira rabakäre ben abko ie dän kuin lino trä ngitiekä bini kitakrä jabtä ja mikakäre gure . Ne aisete ari kä ngwen nuäre jabtä amne ari kä ngwen juto jabtä amne ari niara käikitekä . Nitre deme jen Ngöbökwe käkwe sribi kuin era metre nuenbare Ngöbökrä . Sribi kuin era metre , ye abko dän kuin lino abko bä mikata kore .
49006017	Recommendation	Amne munta dianintari , ye abko jändrän ribi mikata ja dokwäbti ja dokwä ngibiakrä rüe ngäniene ye kwrere . Amne Ngöbö Kukwei abko tä ngitra kwrere Ngöbö Üaikwe . Ngöbö Kukwei yebti munkwe rü , nitre rükä tä rüre ngitrabti ye kwrere . Jändrän jökrä rükrä ye munkwe dian kisete rükrä jae diablu amne üai käme kwe ye rüere .
44007024	Violence	Akwa nikani nebe mräkä känti angwane , ni Egiptobo nämane iti ni israelita ngötikekä , btä Moisés okwä namani . Abtä Moisés nikani , käkwe ni Egiptobo ye kämikani ni israelita dokwäre .
53003013	Recommendation	Akwa mun mda mda abko ñan raba dräre sribi kuin nuene .
46016013	Faith	Angwane mun abko käkwe ñan dikaka okwä kware amne munkwe nünanka dite tödekabtä ni Dänkienbti . Erere arato , munkwe ja die mika kri nünenkä dite Satana rüere .
44007043	Sin	Akwa ju mikani chi abko te ngöbö ngwarbe kä Moloc nämane , aibe mun nämane niken ngwena jabe kwäräkwärä . Erere arato , jändrän dätebare muke bä kwrere munkwe ngöbö ngwarbe Renfán bä mikakrä , aibe mun nämane niken ngwena arato . Ngöbö ngwarbe sribebare kore munkwe ja kise jenbti abko mun namani mike ütiäte jae . Ye mdenbtä abko tikwe mun juandi ja ngie nuen mobe kä kaibete kä Babilonia bäre mento , nieta Ngöbökwe . Ye abko tä tikani kore Ngöbö Kukweibtä .
53002015	Recommendation	Ye mden kisete ja mräkätre , nunkwe kukwe diribare gwärere munye amne , nunkwe tikani täräre munye , ye munkwe ñan käikwitakata jire chi jabti amne , munkwe ketate dime ja kisete , ie nun tö .
47005005	Grace	Amne Ngöbö ara jire käkwe ni dätebare nünakäre kärekäre jabe , aisete Ngöbökwe ni ngrabare btin köböi mikani nie , yebtä ja kukwei mikadi täte jökrä kwe bä mikakäre abko ja Üai Deme biani kwe nie .
54002011	Recommendation	Mdakäre abko , ni merire merire käkwe ni Ngöbö kukwei dirikä ye kukwei nuadre kä bube amne rabadre juto biare kukwe ye mike täte .
54005019	Recommendation	Mdakäre abko , ni ni Ngöbökwe jie ngwianka käta ja mike ngite abko ni itibe jata niere angwane , makwe ñan kukwe mika era . Akwa ni nibu , ni nimä käkwe kukwe arabe nie mae angwane , kukwe ka ngäbti makwe .
45016016	Recommendation	Akwa mun abko käkwe ja demain era metre kwärikwäri Ngöbö käbti abko tita niere munye . Ja mräkätre jökrä tä gätäre Kristo käbti nere temen tä köbö kuin juen mun jökrä kräke .
66018019	Description	Rabadi ulire abko bä mikakrä niaratre käkwe dobro mnü kitadi ja dokwäbti amne rabadi müen amne ngrente krikri be , kä rabadi ñäke ja dibti krörö : ¡ Aingwaree juta kri , ma bobre jakän ! Nitre nünanka ma känti abko jändrän bkäne kabre , ye köböire nun ru ngwianka mrenbti namani jändrän bkäne kabre arato , akwa batibe Ngöbökwe ma junina ngwarbe jökrä , rabadi niere .
62003001	Grace	¡ Anchinaa ! Ngöbö ni Rün nikwe käta ni tarere kri krübäte tuen munkwe abko krörö : ni abko Ngöbö ngäbriänkätre ara niarata niere nie mtare . Ye abko , nitre kä nebtä tä nüne Ngöbö rüere , ie Ngöbö gare ñakare , aisete ni abko Ngöbö ngäbriänkätre ñan tä nüke gare ietre arato .
60005005	Recommendation	Erere arato , nitre unbre unbre tä ji ngwianka mun bati bati käne , ye munkwe kukwei mika täte . Erere arato , ja moto jämenbti mun jökrä käkwe bika tidrä jabtä kwärikwäri amne munkwe ñan bika kri jabtä , akwa munkwe ja mika ütiäte jae kwärikwäri , ñobtä ñan angwane Ngöbö Kukweita niere krörö : Nire nire käta bike kri abko rüere Ngöbö motota nebe romon . Akwa nire nire käta bike tidrä Ngöbö ngwärekri abko kräke Ngöböta ja moto mike kuin , abko nieta Ngöbö Kukweibtä .
45003004	Faith	¡ Ñakare jire ! ¡ Ngöbökwe ñan ja kukwei kitadre jire chi temen ! Ni jökrä rabadre ni ngökö , käkwe ja kukwei kitadre temen , akwa Ngöbö abko käre tä kukwe niere , erere tä mike täte jökrä . Ne aisete Ngöbö Kukwei käta niere krörö : Ma kukwei abko raba mikani era Ngöbö amne mata kukwe ükete nikrä angwane , ma kukwei era metre rükadi gare mabtä , abko tä tikani Ngöbö Kukweibtä .
44009014	Violence	Mdakäre abko , nitre tödekaka mabti tä nüne nete abko järikadre ngite kwe Jerusalén , abkokäre tärä käräbare kwe nitre blitaka Ngöböbe ni mda mda diäre dänkienye , ye erere tärä biandi ie mikakäre ütiäte . Yebti jatani nüke nete . ¿ Se abko ti rikadre ño känti se ? niebare Ananíakwe .
61002001	Sin	Akwa ni ja bä mikaka Ngöbö kukwei niekä nämanena kira nitre israelita ngätäite , ye kwrere arato rükai mun ngätäite . Niaratre ye abko töi käme , abkobti kukwe bäri blo diridi tiebe kwetre munye abko köböite ni ruäre käkwe ni Dänkien Jesu tuadimetre . Ni Dänkien käkwe nitre ja bä mikaka dirikä kwrere kökanintarita , akwa niaratrekwe rükandite . Niaratre käkwe diridi blo munye , ye dokwäre abko Ngöbökwe niaratre mikadi ja ngie nuen bäri jötrö .
43005018	Violence	Nebtä abko bäri nitre israelita ji dokwäte tö rababa Jesu müre ketai mda , ñobtä ñan angwane köbö jadükakrä ye abko Jesu ñan namani mike ütiäte jae , namanintre nütüre . Bärire mda abko , Ngöbö abko ja Rün jakwe Jesu rababa niere , yebtä abko Jesu näma ja mike Ngöböre abko dokwäre tö rababa Jesu müre ketai .
46011002	Faith	Ti mräkä , käre tita töre munye amne kukwe diribare tikwe munye , erere munta mike täte jökrä , yebtä tita mun käikitekä .
44002025	Faith	Ngöbökwe niara mikadita nire , yebtä abko jrei Davikwe tärä tikani krörö kira : Ti nämane ti Dänkien tuen käre ja ken tibe . Niara tä ti ken ti küde ruenkri ti die mikakäre , aisete tikwe ñan kä jürä ngwiandre jire jabtä .
60001023	Grace	ñobtä ñan angwane mun därebareta bobukäre . Mun meye amne mun rün tä krüte , yekri mun därebare käne , akwa Ngöbö Kukwei nire amne tä kärekäre , ye köböire mun därebareta .
59005016	Recommendation	Ne aisete , munkwe ja mikani ngite Ngöbö rüere , ye munkwe nie jae kwärikwäri , bti munkwe blita Ngöböbe jakrä kwärikwäri angwane , Ngöbökwe mun mikadita kuinta , ñobtä ñan angwane ni tödekaka kwatibe Ngöböbti käta blite Ngöböbe ja di käräkäre ie , ye köböire abko Ngöböta jändrän kri nuene .
43006047	Faith	Ne aisete , ti bike kukwe era erere niere munye : Nire nire käkwe tödekadre tibti ye abko käkwe nünandi kärekäre Ngöböbe .
43014018	Grace	Mdakäre abko , ti bike nikenta , akwa mun ñan rabadre uli kwrere nete , ñobtä ñan angwane ti jatadita rabakäre munbe .
45003002	Grace	¡ Jänri , ye abko ütiäte kri ! Kukwe keta kabre btä ye ütiäte , ñobtä ñan angwane käne Ngöbökwe tödekani nitre israelitabti , käkwe ja Kukwei biani ietre .
49006005	Recommendation	Mdakäre abko , mun klabore käkwe mun bkänkä kukwei mika täte ja töi kuinbti . Erere arato , munta sribire Kristo ara jire kräke raba ruen munye , käkwe mun bkänkä mika ütiäte jae amne munkwe jürä ngwian era metre , munkwe Kristo mikadre täte ye kwrere .
45002004	Grace	Ngöbö bäri moto kuin abko mata mike ngwarbe jae angwane , mata dre dre nuene btä Ngöböta neme romon ñakare jötrö makrä . Akwa makwe kukwe kämekäme kitadre temen amne makwe tödekadre bti , abkokäre Ngöböta ja moto mike kuin makrä , käta ma ngibiare raire , ¿ ye abko mata gain ñakare ?
62005014	Faith	Mdakäre abko , nita krötö Ngöbö ken kukwe ribere ie , ye ngwane ni raba kukwe ribere jäme ie , ñobtä ñan angwane , Ngöbö tö dreye nikrä abko erere nita kärere ie , ye ngwane tä ni kukwei kaen ngäbti ja moto kuinbti .
45015013	Faith	Angwane Ngöbö tödekakrä nikwe ye käkwe kä mika bäri nuäre munbtä amne mun mika nüne jäme kwe , munta tödeke bti ye ngwane . Erere arato , Ngöbökwe jändrän kuin nuendre mda munkrä , yebtä munkwe ja töi mika ngibiare bätäre Ngöbö Üai Deme di kri ye köböire .
43019041	Description	Yebti Jesu müre ketaba krusobtä , ye ken abko nura nämane nökani kabre angwane , kä ye känti abko kä muani btin jäkwatate ni doboi mikakrä näma kwati abko te ni doboi mika ngämi abko näma yete ,
66019020	Violence	akwa ni jändrän kri krübäte kwrere ye kaba ngite amne ni ngöbö ngwarbe ngwarbe kukwei niekä käkwe sribi kri ñan tuabare nuenbare abko kaba ngite arato . Ni ngöbö ngwarbe kukwei niekä käkwe sribi kri ñan tuabare nuenbare , yebti abko ni kwati ngökani kwe amne , nitre yebtä abko ni jändrän kri krübäte kwrere ye kä tikani . Erere arato , ni jändrän kri krübäte abko bä sribebare ngöbö ngwarbere abko mikani ütiäte kwetre , yebtä abko ni jändrän kri krübäte kwrere btä ni ngöbö ngwarbe kukwei niekä kaba ngite , ye abko ñukwä jutra ngitiekä asufrebe , ye te kitaba nire jökrä ja tare nikakäre .
45012020	Recommendation	Ne aisete , nikwe Ngöbö Kukwei mikadre täte krörö : Ma rüe , ie mrö raba angwane , makwe buka . Erere arato , tomna raba ie angwane , makwe tomna bian ie . Yebtä abko rabadre ja gaire amne ngwäre kwata rabadre tain bürere jökrä ie ja gaibtä , abkokäre makwe nuen kore . abko tä tikani Ngöbö Kukweibtä .
51003016	Recommendation	Erere arato , Ngöbökwe mun mikani töbtä , yebti munta dirire jae kwärikwäri amne munta mäträre jabtä kwärikwäri arato angwane , Kristo kukwei kuin , yebtä munkwe töbika kärekäre . Erere arato , munkwe Ngöbö käi ngwian nuäre jabtä , käkwe salmos , himno nie käre Ngöböye amne , ka mda mda Ngöbö käikitakakrä , ye munkwe nie Ngöböye arato angwane , Kristo kukwei kuin , yebtä munkwe töbika kärekäre .
51003019	Recommendation	Erere arato , mun brare gure gure abko käkwe meri munkwe ye tare amne , munkwe ñan mika ene ja kisete amne munkwe ñan bätä ngwian btä .
54005016	Recommendation	Meri kän brare krütani , ye abko nane nitre tödekaka Jesubti ngätäite mräkä merire tärä kän brare krütani amne tä nüne kaibe , ne ngwane mräkä kwekwe käkwe die mika . Ne kwrere nitre tödekaka Jesubti mda mda rabadre meri mda mda kän brare krütani amne ngibiaka ñakare ye die mike , sribi ñan rabadre kabre dikaro nitre tödekaka Jesubti kräke abkokäre .
62005011	Grace	Kukwe era metre niebare Ngöbökwe niara Odeibtä abko krörö : Ngöböta ni mike nüne kärekäre niara Odei köböire .
62005012	Faith	Ye aisete , nire nire tä tödeke Ngöbö Odei Jesukristobti , ni ye abko rabadi nüne kärekäre Ngöböbe , akwa nire nire ñan tä tödeke Ngöbö Odei Jesukristobti , ye käkwe ñan nünandre kärekäre Ngöböbe .
43008036	Grace	Ne aisete Ngöbö Odei käkwe mun tikadrete ne ngwane , mun rabadi tikaninte era metre .
49003013	Faith	Ye mden kisete abko tita ja tare nike munkrä , akwa kukwe yebtä mun ñan raba ulire amne mun ñan di krüta abko ti tö ribei munye , ñobtä ñan angwane ja rabadre ruen bäri ütiäte munye , abkokäre tita ja tare nike kore munkrä .
45016018	Sin	ñobtä ñan angwane niaratre ñan tä sribire ni Dänkien Kristokrä akwa , tä sribire au jakrä , käta ñäke nuäre nuäre dirikäre , ye käta nitre mokrere ñakare jabti ngökö , aisete munkwe mokre jabti .
45001029	Sin	Ye erere tätre kukwe diän diän nuene bätäkä ngwarbe , amne kukwe bätäkä ngwarbe blo blo tätre nuene . Erere arato , tätre töbike kaibe jändrän kuinbtä jakrä amne töita jändrän ngututure aibebtä . Erere arato , jändrän ni mdakwe abko ie töta nebe bäri kabre jakrä amne , ni ni mda kämikaka , ni ngüdrekä ngwarbe , ni ni ngökö ngwarbe , ni diän diän amne ni blitaka ngwarbe ni mda rüere .
55001014	Recommendation	Kukwe kuin era metre Jesubtä mata dirire , yebti abko makwe kukwe ngwarbe ngwarbe krai . Ngöbö Üai Deme tä nüne nibtä abko diebti makwe kukwe ngwarbe krai .
48006008	Faith	ye kwrere nire nire töibtä kukwe kämekäme tä amne mdeita neme ie , erere tä nuene , ye abko nura nökata kwrere amne ye ütiäre abko rabadi kärekäre Ngöbö bäre mento , ye abko nura ngwä ötata kwrere . Akwa nire nire käta kä bien Ngöbö Üaiye ja jie ngwiankrä , erere tä näin Ngöbö Üai köböire , ye ütiäre abko rabadi nüne kärekäre Ngöböbe .
46010009	Recommendation	Bämäkäre abko , nitre israelita käkwe kukwe nuendre käme Ngöbö rüere angwane , ni Dänkien käkwe mikadre ja ngie nuen ya , ñakare ya abko nitre ruäre tö namani gai . Abtä Ngöbökwe tbi juani , käkwe kwetani , abtä namanintre bren tbibti amne krütani . Ne aisete munkwe ñan töbika amne nikwe ñan ja gadre Kristobe , nitre israelitakwe nuenbare ye kwrere .
46013005	Recommendation	Nita ni mda mda tarere angwane , ñan nita ñäke diän diän ni mdaye mikakäre ja gaire amne ñan nita jändrän kuin känene kaibe jakrä . Erere arato , nita ni mda mda tarere angwane , ñan nita nebe romon jötrö ngwarbe ni mdakrä amne ñan ni mätäta neme kärekäre ja dokwäre ni mdabtä .
66009009	Description	Amne jändrän ribi ribi jiero kwrerekwrere näma mikani mäträbtä ngibiakäre rüe ngäniene amne , kareta krati krübäte jäkäta niken mdäkwe rübtä ngöta nebe krikri , ye kwrere jire tröda ye ngike ngö rababa ruen nikenkä käinta .
43015022	Sin	Ye abko , ti ñan rükadre blite bentre Ngöböbtä akräke kukwe nuenta kwetre , yebtä rabadre ngite ñakare . Akwa ti nükanina blite Ngöböbtä bentre , aisete niaratre ja mike ngite ñakare abko ñan raba niere jire chi jabtä .
51004005	Recommendation	Angwane nitre tödekaka ñakare Kristobti , ye okwäbti munkwe nüna töbtä amne , kä tädre munye blitakrä bentre Kristobtä angwane , munkwe blita btä amne , munkwe ñan kä juan ngwarbe ta .
45006006	Faith	Ne aisete , ni ngämi tödeke Jesubti , känenkri ni nämane töi ngitiekä kukwe kämekäme aibebtä , ye abko Kristo metani krusobtä angwane , Ngöbökwe ni töi kämekäme ye metani gwaire krusobtä ben kwrere , ni töi kämekäme juankäre ngwarbe , kukwe käme ñan rabadre ni dänkiene mda ni ngrabare yebti , nikwe ñan ja töi kämekäme mikadre täte mda abkokäre .
62003010	Sin	Nire nire Ngöbö ngäbriänkä amne nire nire diablu ngäbriänkä tä nüke gare krörö nie : Nire nire ñan tä jändrän kuin nuene ni mdakrä amne ñan tä mräkä tarere , ni ye abko ñakare Ngöbö ngäbriänkä .
45008007	Sin	Akwa nire nire tödekaka ñakare Jesubti töi kämekäme abko mdeita nebe ie , aisete tä nakwen janknu jiebti . Ni ye abko tä ja rüere Ngöböbe , ñobtä ñan angwane kukwe biani Ngöbökwe nuendre nie , ye niara ñan tö mikai täte amne , niara di ñakare kukwe ye mikakäre täte arato .
44002026	Faith	Ne aisete kä juto tibtä amne kä nuäre tibtä Ngöbö käikitakakäre . Mdakäre abko , ti krüte angwane , Ngöbökwe ti ngätä ngibiadi kuin , yebti tita tödeke ,
46010020	Sin	Akwa nitre ñakare tödekaka Jesubti käta jändrän kämike kukwadre jändrän kädianta jirekäbe ngöbö ngwarbe yeye , ye abko ñan tä bien Ngöbö era metre yeye , akwa era metre tä bien üai käme bikaka ngöböre yeye abko tita niere , aisete munkwe ñan ja getadre jire chi üai kämenbe , ie ti tö ,
44013001	Description	Nitre gätäkä Jesu käbti nämane juta Antioquíate , ye ngätäite nitre Ngöbö kukwei niekä nämanena amne nitre Ngöbö Kukwei dirikä nämanena abko kädian nämane krörökrörö : Bernabé , Simón ( Simón ne mden abko kädian nämane Chen arato ) , Lucio juta Cirenebo amne Manaen . Manaen ne abko rirabare gwaire jrei Herodes Antipabe . ( Jrei Herodes Antipas ne abko käkwe gobranbare Galilea ) . Angwane Saulo nämane arato .
49005006	Recommendation	Ne aisete ni mda mda jata kukwe ngwarbe dirire kore , ye ie munkwe ñan ja ngökamna , ñobtä ñan angwane nitre ñan tä Ngöbö Kukwei mike täte kore , käta kukwe nuene kämekäme , ye dokwäre Ngöbökwe mikadi ja ngie nuen kri krübäte .
56001011	Sin	Nitre ye abko kada ketadre dirikätre era metrekwe , ñobtä ñan angwane kukwe ñan diridre jire , ye abko tätre dirire ngwarbe . Ye mden känti ni kwati käkwe ja töi kwitaninta ngwarbe kwäräkwärä mräkä kwekwe ben ngöi . Erere arato , tätre dirire blo ngwian diankäre jae ni ngökabti .
43013011	Sin	Jesukwe nieba kore , ñobtä ñan angwane nirekwe kitadi ngise ye abko näma gare kuin ie , aisete nieba kore kwe Judas Iscariotebtä .
43010001	Sin	Yebti Jesukwe nieba mda : Ti bike kukwe era erere niere munye . Ni obeja ngibiaka era metre abko käre tä ni mda mikete jukwebtä obeja ngibiare deo jakrä . Ye mden kisete , obeja ngibiaka ye tä nüke angwane , ni jukwe ngibiaka tä jukwe tike ie angwane , obeja ngibiaka ye tä niken obeja kä deke kratirekratire ja täritäri . Niara kukwei gare obejaye , aisete obeja kwe tä niken jiebti amne tä niken ngwena ki bäre mento mikä känene . Akwa ni obeja ngibiaka ñakare era metre abko tä nakwen kibti ta , ñobtä ñan angwane niara abko gokä , aisete tä kite tiebe kibti ta . Akwa ni obeja ngibiaka era metre bkänä abko tä nüke jukwebtä obeja kwe kärere .
61002015	Sin	Erere arato , nitre dirikä blo nikani ji kuin metre Ngöbökwe bäre mento , aisete niaratre tä näin ngwarbe nianinte amne , Beor ngobo Ngöbö kukwei niekä kädian nämane Balaam tö namani kukwe nuein blo ngwian ganainkrä jae , ye kwrere jire nitre dirikä blo tä näin .
44014005	Violence	Abtä nitre israelita tödekaka ñakare Jesubti amne nitre ñakare israelitare käkwe ja töi mikani kwatibe nitre gobrankabe Pablo amne Bernabé mikakäre ja tare nike amne kämikakäre jäbti .
43021017	Description	Yebti bämäkäre Jesukwe niebata mda Pedroye : Simón , Jonás ngobo , ¿ mata ti tarere era metre ya ? nieba kwe ie . Jesukwe kukwe arabe ngwiantariba bämä jire ie , abtä moto rababa ulire , käkwe nieba Jesuye : Ti Dänkien , kukwe gare jökrä mae , aisete ma tare kri tikwe , ye gare kuin mae , nieba kwe ie . Abtä Jesukwe nieba mda ie : Nitre tödekaka tibti tä obeja kwrere , ye makwe buka , nieba kwe ie .
66021027	Sin	Akwa jändrän kämekäme ñan rikadi jire chi nebe juta yete amne , ni diän diän amne ni ni ngökaka ñan rikadi jire chi yete arato ; akwa nire nire käkwe nünandre kärekäre Ngöböbe abko käta tikani tärä ni Kordero kwrere yebtä , ni ye aibe abko rikadi nüne juta yete abko angelekwe mikani tuare tie .
66017004	Sin	Meri tuaba tikwe ye abko btä dän ütiäte kri bä mikibare näma amne dän tain näma btä . Erere arato , meri ye käkwe ja dätebare kuin jändrän ororebti , jä tuäretuäre bti amne perlabti . Meri ye kisete abko baso orore näma arato . Baso yete abko jändrän kämekäme Ngöbö rüere btä ni mätä kri Ngöbö rüere amne jändrän ngwarbe käme nuen näma niarakwe kä mikakrä ngwarbe jabti abko näma basote kwe . Ye abko meri näma töbike kore amne näma nüne kore Ngöbö rüere abko bä mikata baso yebtä .
51003014	Recommendation	Akwa jändrän jökrä kuin , ne bti ta abko munkwe ja tare kwärikwäri , ye köböire abko munkwe ja mäkädi era metre jabe kwärikwäri .
43012023	Description	Angwane Jesukwe nieba mda ietre : Kä kitani Ngöbökwe ti Ni Kä Nebtä Ngobo mikakäre ütiäte abko käi nüra .
45002022	Sin	Erere arato , meri ni mdakwe ñan mikadre ja ken , mata dirire nitre ñakare israelitareye , amarebti ma ara jire käta meri ni mda mdakwe mike ja ken kän . Mdakäre abko , ngöbö ngwarbe tä neme tuen käme krübäte mae amarebti jändrän ütiäte ütiäte tä ngöbö ngwarbe juete abko mata goire .
45007008	Sin	Akwa Kukwe Biani Ngöbökwe Moiséye käta niere kore , ye käkwe kä biani ti töi kämeye , aisete jändrän bätäkä ngwarbe ni mdakwe , ie ti tö rababa jakrä . Käne Kukwe Biani Ngöbökwe Moiséye ye arabe käkwe kä biani kukwe kämeye ti kite kukwe kämekäme bätäkä ngwarbe jiebti . Akwa Kukwe Biani Ngöbökwe Moiséye ye gare ñakare nie angwane , kukwe kämekäme abko käme Ngöbö ngwärekri gare ñakare metre tie .
44026017	Grace	Angwane nitre israelita btä nitre ñakare israelitare , ngätäite ti bike ma juen akwa , tikwe ma ngibiadi niaratre ngäniene .
56003003	Sin	Ngöbö gare ñakare nie angwane , ni töi ñakare , kwrere jire ni nämane nüne amne , ni nämane ja dokwä mike ribi Ngöbökrä . Arato kukwe ngwarbe diri nämane nie abko jiebti ni nämane näin ngwarbe siba amne jändrän kämekäme bätäkä ngwarbe abko mdei nämane nie , erere ni nämane nuene . Mdakäre abko , ni nämane töbike blo ni mda mdabtä amne jändrän ni mdakwe , ie ni tö nämane nebe jakrä . Erere arato , ni nämane bätä ngwen jökrä jabtä kwärikwäri .
54005021	Recommendation	Timoteo , Ngöbö btä Kristo Jesu amne angele dianinkä jakrä Ngöbökwe , ye ngwärekri ti bike kukwe ütiäte niere mae , ne erere makwe nuen abko krörö : Ni ma kukwe muko ya , ñakare ya tä sribire ji ngwianka kwrere , akwa nane kukwe raba kwetre makwe ga angwane , makwe tö dian amne makwe die mika ja kwrere jökrä , ie ti tö .
58010035	Recommendation	Ne aisete , Jesuta mun tarere amne , jatadita mun ngwiankäre kä käinbti tä gare metre munye , ye abko munkwe ñan kita temen , akwa munkwe tödeka kwatibe janknu bti , ñobtä ñan angwane ye ütiäre abko Ngöbökwe jändrän kuin biandi kri munye .
46004002	Faith	Akwa jändrän mikata ni kisete sribikäre kore angwane , ni yebti bkänkäta tödeke abko bä mikadre kwe jabtä .
44009043	Description	Yebti ni sribikä iti nbi kwatabtä kädian nämane Simón nämane nüne arato juta Jopete , ye känti Pedro namani nüne bä raire mda .
46003016	Grace	¡ Akwa mun abko ju Ngöbökwe amne Ngöbö Üaita nüne munbtä , ye gare ñakare munye ya ño amarebti ye !
58010019	Faith	Ne aisete ti mräkätre , mtare Jesu krütani , därie nimianinte nikrä , yebti Kä Bäri Deme Ngöbö känti , ye känti kä jürä ñakare jire chi nibtä niken rabakäre Ngöböbe , ñobtä ñan angwane Ngöbökwe kä biani nie niken niara känti .
43008021	Sin	Bti Jesukwe niebata mda ietre : Ti bike nikenta amne mun abko rabadi ti känentari kisere , akwa mun ngite ye ben gwaire mun krütadre jökrä . Ti näin mdente , ye känti mun ñan raba neme jire ti känti , nieba kwe nitre bariseoye .
51003012	Recommendation	Ngöbö käkwe mun dianinkä jenena jakrä amne mun abko deme amne Ngöböta mun tarere , aisete munkwe nüna krörö : munkwe ni mda mda ngwian ruen bobre jae , munkwe ja moto mika kuin ni mda mdakrä amne , munkwe bika tidrä ni mda mdabtä . Erere arato , munkwe ja moto mika jäme amne munkwe jändrän jökrä ngibia bätärekä ja täritäri .
43012026	Faith	Ne aisete nire nire tö sribire tikrä abko jata ti jiebti amne ti tädi mdente erere , ye känti sribikä tikwe tädi tibe . Erere arato , nire nire käkwe sribidre tikrä , ni ye abko Ngöbö ti Rün tikwe käkwe mikadi ütiäte . Abko kore se , nieba Jesukwe ietre .
54003004	Description	Mdakäre abko , ni ni mräkä jie tike kuin btä ngibiare kuin amne , tä ngäbäkre kwekwe tö den kuin abko erere ngäbäkreta kukwe mike täte , ni ye abko käkwe sribidre ,
52005011	Recommendation	Ne aisete munkwe ja moto mika nuäre kwärikwäri nünakäre dite ni Dänkien Jesukristo kräke amne , munkwe ja mika bäri dite nünakäre ni Dänkien Jesukristo kräke . Ye abko munta nuene , akwa nuen janknu munkwe .
62003011	Recommendation	Mdakäre abko , mun nikani tödeke krire Jesubti angwane , kukwe diribare munye abko krörö : Nikwe ja taredre kwärikwäri abko diribare munye .
46007026	Recommendation	Nita nüne ne näire kukwe taretare tä nakenkä krübäte ni rüere , aisete mun brare kaibekaibe tä nüne ño mtare , ye kwrere munkwe nünandre janknu abko rabadre bäri kuin tuen tie .
43003001	Description	Kä ye ngwane bati , ni bariseo ütiäte kri nämane iti abko kädian nämane Nicodemo . Niara näma sribire Sanedrinbe nitre israelitakrä .
59002025	Description	Ye kwrere arato , meri iti bti kä ngwarbe kädian nämane Rahab käkwe jändrän kuin nuenbare krörö abtä ngite ñakare mda Ngöbökwe niebare : Nitre israelita nikani kä tuenbti tiebe juta Jericó känti angwane , Rahab käkwe kä biani ietre ja gwiriete , abti die mikani kwe ngitieta tiebe ji mdabti . Yebtä abko Rahab namani tödeke metre Ngöböbti bä mikani kwe jabtä angwane , niara ngite ñakare mda Ngöbökwe niebare .
54002015	Faith	Akwa ni merire tä ngäbäkre ngibiare , ye ngwane tödekadre kwatibe kwe Ngöböbti angwane , ni mda mda taredre kwe . Erere arato , nünandre era metre kwe Ngöbö ngwärekri , ye köböire rabadi dianintari Ngöbökwe .
44013017	Grace	Ngöbö ni israelitakwe käkwe ni mräkä kirakira dianinkä jen jakrä , bti ni mräkä kirakira nämane nüne ni menteni kwrere kä jenenante Egipto abko mikani niren kwati kwe . Abti ja di kribti Ngöbö ara jire käkwe ni mräkä dianinkäta kä Egiptote mento .
44015008	Grace	Amne ni jökrä töi ño gare jökrä Ngöböye . Ngöbö ye ara käkwe niaratre kani ngäbti , ye bä mikakrä ja Üai Deme biani kwe nie , ye kwrere biani kwe ietre arato .
59002011	Sin	ñobtä ñan angwane Ngöbö ara jire käkwe niebare krörö : Mun gure gure käkwe ñan ja mika gure tiebe ni mda mdabe . Erere arato niebare krörö kwe : Munkwe ñan ni mda kämika , niebare kwe . Ye mden kisete , ni gure käta ja mike gure ñakare tiebe ni mda mdabe , akwa ni mda kämikadre kwe , ye ngwane kukwe biani nuendre ye kitata jökrä temen kwe .
43010028	Grace	Amne tikwe obeja tikwetikwe mikadi nüne kärekäre Ngöböbe amne Ngöbökwe ñan juandi ja okwä bäre mento kä ja tare nikakrä ye känti . Erere arato , ni mda di ñakare jire diankakrä ti kisete .
45016020	Grace	Ye abko munkwe nuendre kuin kore , ye ngwane Ngöbö kä jäme bianka nie , ye käkwe Satana mikadi tükarekä jötrö ngwarbe ja ngoto täni munye . Erere arato , ni Dänkien Jesu käkwe ja moto mika kuin mun jökrä kräke .
55003005	Sin	Nitre tödekaka era metre Jesubti , kwrere jire ja bä mikadi kwetre akwa , täditre kukwe nuene kämekäme , yebtä abko Ngöbö di kri mikadi ngwarbe kwetre . Ne mden kisete , kä mrä angwane kukwe jatadi nakenkä tare krübäte kore . Timoteo , ni töi kämekäme ye kwrere ben makwe ñan tö ngwian ja gete jire ,
45012005	Description	Ye kwrere arato , ni itire itire tödekaka Kristobti tä nekete niarakri abko ni kwati , akwa ni abko Kristo ngrabare itibe , aisete nita nekete gwaire jakri ja die mikakäre kwärikwäri .
56003008	Faith	Kukwe ne abra kukwe era metre , aisete nitre tödekaka Jesubti , ye ben makwe blita käre kukwe nebtä , ie ti tö , ñobtä ñan angwane kukwe ne abko kukwe kuin ni jökrä kräke , aisete nitre tödekaka Ngöböbti tädre biare jändrän kuin nuene , abkokäre makwe blita käre ben kukwe nebtä .
59002023	Faith	Angwane Ngöbö Kukwei namani tikani krörö abko namani bare Abrahambtä : Abrahamkwe Ngöbö kukwei mikani era , yebtä abko Abraham ngite ñakare mda Ngöbökwe niebare btä , abko nieta kore abko erere namani bare . Bärire mda abko Abraham abko Ngöbö kukwe muko nieta Ngöbö Kukweibtä arato .
59002001	Faith	Ti mräkätre tare tikwe , munta tödeke ni Dänkien Jesukristo bä nuärebti . Mun ye abko käkwe ñan ni iti mika bäri ütiäte ni mdakrä .
45003013	Sin	Mdakäre abko , ni krütani doboi mikani , bti jue diandrekäta amne rä kure , ye kwrere jire ni töi käme abko erere blitata käme kwe . Erere arato , ni tüdrä abko tä blite ngwarbe ni mda mda ngökakäre . Tbi tu krübäte käta ni mike bren , ye kwrere jire ni ñäke taretare krübäte käta ni mda mda juen ngwarbe .
49005028	Recommendation	Kristo käkwe ni tarebare kore , ye kwrere arato ni brare brare käkwe meri kwe taredre . Amne niara tä ja ngrabare tarere au , ye kwrere meri kwe taredre kwe , ñobtä ñan angwane nire nire käta meri kwe tarere , ni ye abko tä ja tarere au .
45009030	Faith	Ye kwrere Ngöbökwe nitre ñakare israelita diandretari kwati abko niebare kwe akwa , nitre israelita braibe rabadre dianintari abko Ngöbökwe niebare kira , ¿ sebtä abko nikwe dre niedre ? Niaratre abko ngite ñakare mda niebare kwe , ye abko nitre ñakare israelitare nämane känentari ñakare jakrä , akwa tödekabtä Jesubti niaratre ngite ñakare mda niebare kwe btätre amne kadre ngäbti kwe abko Ngöbökwe mikani gare ietre .
54003009	Faith	Mdakäre abko , kukwe era Jesubtä mikani gare nie Ngöbökwe kata ngäbti kwe amne , tödekata bti metre ; ñan bikata ni tödekaka Jesubti kwrere kwe abko mikadre sribire .
54006002	Recommendation	Akwa nane ni klabore ye bkänkä käta tödeke Jesubti arato ne ngwane , ñan bkänkä mikadre ngwarbe kwe jae , ñobtä ñan angwane niara ja mräkäre Jesu käbti arato . Akwa bäri sribi kuin kwe bkänkäkrä , ñobtä ñan angwane tä niaratre mräkä Jesu käbti die mike amne tä tare kri kwe arato aisete . Kukwe ne abko makwe diri amne nuemna nitre klabore tödekaka Jesubti yeye .
45003003	Faith	Yebti ¿ dre rakadrekä mda ? Nitre israelita ruäre käkwe Ngöbö kukwei mikadi täte , niebare kwetre Ngöböye . Abti ja kukwei kitaninta temen kwetre . ¿ Yebtä abko Ngöbökwe ja Kukwei mikadi täte niebare ni mräkä israelita kirakiraye , ye Ngöbökwe kitadita temen niaratre kwrere arato ya ?
43019034	Violence	Akwa ni rükä iti käkwe Jesu däkäteba bukobti kronante ta . Ye btäräbe däri amne ñö betakaba Jesu kronante ta .
43015012	Recommendation	Angwane ti kukwei mikadre täte munkwe abko krörö : Tikwe mun tarebare , ye kwrere munkwe ja tare kwärikwäri .
45006013	Recommendation	Munkwe ñan kä bian mda ja ngrabareye kukwe kämekäme nuenkäre , akwa ni krütani mikaninta nire Ngöbö diebti käta töi ngitiekä jändrän kuin nuenbtä , ye kwrere munkwe ja mika Ngöbö kisete angwane , mun ngrabare ye munkwe mika jökrä Ngöbö kisete jändrän kuin nuenkäre niarakrä ,
58010039	Faith	Akwa ni abko ñan tä rikakäreta ja jiebti , aisete Ngöbökwe ñan ni gadrekä , akwa ni abko tödekaka Jesubti , aisete ni ne abko rabadi dianintari nünakäre kärekäre Ngöböbe .
45011026	Grace	Akwa kukwe ye rabadi bare kore angwane , nitre israelita rabadi dianintari , erere rabadi dianintari jökrä abko rakadikä kore tä gare nie , ñobtä ñan angwane Ngöbö Kukweita blite krörö btä : Ni Diantarikä tä Siónte abko jatadi nitre israelita dentari , ye käkwe Jacob mräkä ngite Ngöbö rüere diandikä jökrä btä .
52002015	Violence	Kira abti kä nüke mtare nitre israelita tä ni juani Ngöbökwe blitakäre bentre kämike abko krörö : Nitre israelita abko käkwe ni Dänkien Jesu müre ketani . Ye kwrere Ngöbö kukwei niekä kira müre ketani kwati kwetre arato . Erere nun juanintari kä ye känti kwetre arato . Yebtä Ngöbö moto ñakare nuäre kräke amne , niaratre tä ja rüere ni jökräbe abko krörö :
58010026	Sin	Nikwe kukwe ye mikadre täte , ñobtä ñan angwane Ngöbö Kukwei era metre Jesubtä garera nie , yebti ta ni tädre ja mike ngite janknu ja töi jenbti Ngöbö rüere , ye ngwane jändrän mda ñakare jire kämikadre Ngöböye ni ngite diankakäre mento nibtä abko rabadre ütiäte Ngöbökrä .
49002006	Grace	Amne Kristo ben gwaire Ngöbökwe ni mikanina nire amne , kä bäri ütiäte kri kä käinbti känti Ngöbökwe Kristo mikani dänkiene , ye känti ni mikanina täkänintbe Kristo Jesu ben gwaire .
49004025	Recommendation	Ne aisete mun nämane ni ngökö ye käkwe ñan ni ngöka mda , amne munkwe kukwe era erere nie jae kwärikwäri mun mräkäbe , ñobtä ñan angwane mun abko tä ni itibe kwrere Jesubtä aisete .
48002005	Faith	Akwa kukwe kuin era metre Jesukristobtä rabadre kärekäre munbtä , abkokäre nunkwe ñan ja tuametreba töi kwitadre jire chi ja mräkätre yeye .
46014013	Recommendation	Ne aisete , Ngöbö Üai diebti nire nire käkwe blitadre kukwe jenenanbti angwane , Ngöbö Üai käkwe ja di biandre mae kukwe ye kwitakäre mun kukwere , munta dre niere rükadre gare munye abko munkwe kärä Ngöböye .
44009001	Violence	Kä ye ngwane abko , Saulo namani jadüke ñakare , gata käbä mike nitre ja töitikaka ni Dänkien Jesukwe rüere , aisete Saulo nikani ni blitaka Ngöböbe ni mda mda diäre dänkien ye känti ,
43017013	Description	Mtare ti bike nikenta ma känti Tata , akwa ti tä kä nebtä angwane , nitre ja töitikaka tibe biani tie makwe abko kräke tita ja di kärere mae . Yebtä abko kä nuäre kri tibtä , ye kwrere kä rabadre bäri nuäre btätre abko tita kärere mae kräke .
60004013	Recommendation	Akwa Kristo käkwe ja tare nikani ño , ye kwrere munta ja tare nike gwaire ben , ye abko munkwe käi ngwian nuäre jabtä , Kristo jatadita ja di kri bä nuärebti angwane , kä rabadre bäri nuäre munbtä niarabe gwaire abkokäre .
44011006	Description	Akwa jändrän yete abko dre nämane ti tö rababa tuai , käkwe mikaba ñäräre kuin angwane , jändrän ñakare dbe kwetadre nikwe aibe näma te abko krörö : Jändrän ngwarbe ngoto kräbkä kräbkä bätäkä ngwarbe näma te . Erere arato , jändrän ngwarbe känsenta bätäkä ngwarbe näma te . Mdakäre abko , jändrän yorekä tementa amne nukwä bätäkä ngwarbe näma te arato , btä ti okwä rababa .
51003008	Recommendation	Akwa mtare kukwe krörökrörö kite jökrä temen munkwe : mun moto romon , mun mätä ni mdabtä amne kukwe mikatbe kämekäme ni mda mda rüere amne mun ñäke ngwarbe diän diän ni mda mdabtä amne , mun ñäke diän diän ye kite jökrä temen munkwe .
44018003	Description	Pablo abko jändrän kwata sribekä jure , ye kwrere niaratre nämane sribere arato , aisete Pablo namani nüne niaratrebe sribikäre ketetibe bentre .
45006012	Sin	Ye mdenbtä , mun ngrabare mden krütai , ye ie munkwe ñan kä bian kukwe kämekäme nuenkäre mda Ngöbö rüere .
53003012	Recommendation	Ni ye kwrere kwrere abko käkwe sribi jäme mrökrä jae abko nun tö niei ie amne , nunta mikamna sribire ni Dänkien Jesukristo käbti .
44007009	Sin	Ni ruai mrö känekäne Jacobokri abko namanintre mokrere etba Josébe , käkwe José rürümoinbare angwane , bkänkä nikani ngwena Egipto . Akwa Ngöbö nämane Josébe ,
44011028	Description	Nitre ye abko , iti kädian nämane Agabo . Bati nämane gätäbtä angwane , namani nünaninkä krö amne , Ngöbö Üai Deme köböire niebare krörö kwe : Nitre romanobo tä gobrane , ye käntikänti mrö nikadi kri krübäte kä ngrabare temen , niebare kwe . Ye erere bkänä , emperador Claudio nämane gobrane angwane abko mrö nika namani krübäte kä ngrabare temen .
44020036	Description	Pablokwe blitaba ünän jökrä kore , bti rababa ngukudokwäbti temen , käkwe blitaba Ngöböbe ja mräkätre näma ben yete yebe .
48005024	Faith	Nire nire nena Kristo Jesukwe abko käkwe kukwe kämekäme ni töibtä ye mikanina jökrä krusobtä Kristobe gwaire amne , kukwe kämekäme mikanina jökrä temen nikwe .
59001002	Recommendation	Ti mräkätre tikwe , ñongwane erere mun raba ja tare nike bätäkä ngwarbe tödekabtä Jesubti , ye ngwane munkwe kä ngwian bäri nuäre jabtä ,
62001006	Sin	Ne aisete nita ja gete era metre Ngöböbe ni tädre niere , akwa ni tädre ja mike ngite käre Ngöbö rüere kä ikote , ye ngwane nita ni ngökö amne kukwe era metre Ngöbökwe käta nünamna metre nie , ye kwrere nita nüne ñakare .
44010011	Description	Kä käinbti ngitiani , namani tuen ie amne , yete ta dän kwata kri nämane mäkäninte körä kräbkä btä kwärikwäri abko gibianinkä timon , nükani mate dobobtä temen okwäbti .
44002009	Description	Nita nete ne abko , Partobo , Medobo , ni Elambo , ni Mesopotamiabo , ni Judeabo , ni Capadociabo , ni Pontobo tä nete . Erere arato , ni nünanka käkä Asiate tä nete .
51001010	Faith	Amne munkwe nünandre kuin metre ni Dänkien mikakäre ütiäte ni jökrä ngwärekri amne , käre jändrän tuen kuinkuin ni Dänkienye abko erere mun rabadre nuene niara moto mikakäre nuäre abko krörö : Mun rabadre sribi kuinkuin nuene kabre amne Ngöbö rükadre gare ño metre , yebtä mun rabadre töi ngitiekä bäri , ie ti tö , käta kukwe ribere kore Ngöböye .
54001018	Recommendation	Timoteo , ti ngobo tikwe , ma rabadre sribire ja di ngöibti Ngöbökrä , abkokäre tita kukwe nuemna kore mae . Ni Ngöbö kukwei niekä käkwe blitabare mabtä sribi makwebtä , ye kwrere tita kukwe nuemna mae . Erere arato , makwe nüna deme amne , kukwe käme nuen ñakare makwe abtä ja rabadre ruen ngite ñakare mae Ngöbö ngwärekri . Ni ruäre abko ñan tö namani ye nuein mda , aisete nikani ji blobti .
66019001	Faith	Yebti ni kwati kukwei rababa ruen ja dibti tie , kä rababa niere krörö kä käinbti : ¡ Aleluya ! Ngöbö nikwe aibe ni diantarikä , aibe ütiäte kri amne di kri .
49002001	Grace	Mdakäre abko , käne mun ñakare israelitare ngämi tödeke Jesubti , känenkri mun nämane kukwe nuene kämekäme Ngöbö rüere amne mun nämane ja mike ngite Ngöbö rüere . Ye mden kisete , mun nämane ni ngwäkäre kwrere Ngöbö ngwärekri .
46010021	Sin	ñobtä ñan angwane mun ñan raba dö ñaen siä kwatibe te ni Dänkien Jesube amne üai kämenbe . Erere arato , mun ñan raba mröre mun mräkä Jesu käbti ben gwaire Jesu ngatani ngwiandre töre jae niara mikakäre ütiäte jae amne mröre nitre tödekaka ñakare Jesubti ben gwaire üai käme mikakäre ütiäte jae .
49005003	Recommendation	Akwa ni deme Ngöbökwe käkwe nünandre ño , ye kwrere munkwe nüna abko krörö : ja mika gure bati bati bätäkä ngwarbe amne kukwe mda kämekäme meri amne brare ngätäite amne , jändrän jenena ie ni töta nebe jakrä , ye ñan kwandre jire chi mun ngätäite .
56001015	Sin	Ye abko ni deme tödekaka Jesubti , kräke jändrän jökrä kuin deme , ñobtä ñan angwane Ngöbökwe dätebare ; akwa ni ñakare tödekaka Jesubti abko kräke jändrän jökrä käme , jändrän ñakare jire kuin deme kräke , ñobtä ñan angwane niaratre abko töi diän amne , ja ruen ngite ñakare ietre kukwe diän diänbtä .
44009021	Description	Yebtä abko nitre Saulo kukwei nuaka nuaka ñan töi namani krütare btä , kä namani niere : Nitre tödekaka Jesubti , jiebti ni noko nämane näin kisere Jerusalén yete . Erere arato , niara jatani nete nitre tödekaka Jesubti kaen ngite ngwiankäre nebebe Jerusalén biandre nitre blitaka Ngöböbe ni mda mda diäre ye dänkientreye kitakäre ngite . ¿ Se ño abko tä blite kore mtare se ? ni jökrä namani niere kore .
58008006	Description	Akwa Jesu abko ni blitaka Ngöböbe ni mda mda diäre dänkien tä nikwe ye abko sribi bäri kuin biani ie Ngöbökwe amne , niara köböire Ngöbökwe kukwe mdara jire ükaninte btin nikrä abko bäri kuin kukwe ükaninte käne Ngöbökwe Moisés näire yekrä . Amne kukwe ükaninte btin , ye köböire abko jändrän bäri kuin köböi biani nie Ngöbökwe .
50001021	Faith	ñobtä ñan angwane tita nire nünakäre Kristo aibe kräke , akwa ti müre ketadre ye abko rabadre bäri kuin tikrä .
50001006	Faith	Ye abko , Ngöbökwe sribi kuin kömikanintbe munbtä , sribi ye abko niara ara käkwe ngwiandi bare jökrä nebe Kristo Jesu jatadita kä mrä köbö ye näire , ye abko gare kuin tie .
62005020	Faith	Akwa Ngöbö Odei nükani kä nebtä , käkwe ni töi tikani , Ngöbö era metre rabadre nüke gare nie abkokäre , ye garera nie arato . Ye mden kisete , Ngöbö era metre , ben nita nüne ketetibe mtare amne , nita nüne ketetibe Jesukristo Ngöbö Odei ara ben arato . Jesukristo ye abko Ngöbö era metre amne ni mikaka nüne kärekäre Ngöböbe arato abko nena gare nie ti mräkätre .
45012018	Recommendation	Erere arato , munkwe ja die mikadre käre nünakäre jäme ni jökräbe .
58010023	Faith	Mdakäre abko , Ngöbökwe jändrän köböi mikani nie abko ngibiare ngäbti , yebtä ari nünenkä dite jabtä , ñobtä ñan angwane Ngöbökwe ja kukwei mikadi täte metre , aisete jändrän köböi mikani kwe , ye erere rabadi bare , aisete nikwe ñan ja töi mikadre ngwarbe kwäräkwärä amne nikwe tödekadre kwatibe Ngöböbti .
43014027	Grace	Mdakäre abko , kä jäme jen tikwe ti bike mikete munbtä , ye abko ñan nitre nünanka kä nebtä käta kä jäme bien , kwrere jire ti bike bien munye , aisete mun ñan rekwetaka ja jiebti amne munkwe ñan kä jürä ngwian jabtä .
47005006	Faith	Ye mden kisete , nita nebe ulire ñakare nüne ni ngrabare nebti , akwa nita tödeke käre Ngöböbti . Akwa ni ngrabare nebti ni tä nüne kä nebtä angwane , ni tä nüne mente Ngöböye , aisete nita nüne ñakare ni Dänkien Jesu känti .
43012047	Grace	Akwa nire nire käta ti kukwei nuen , akwa ñan tä mike täte amne ñan tä mike era jae , ye kräke tikwe ñan kukwe ükadrete au , ñobtä ñan angwane ñan ti jatani kukwe ükete ni rüere juantarikäre Ngöbö okwä bäre mento , akwa ti jatani ni diantarikäre niaratre ngite ngäniene .
62003012	Sin	Nikwe ja mikadre ngite ñakare Caín tukwe kwrere . Caín abko diablukwe , aisete moto käme diablu kwrere , käkwe etba Abel kämikani , ñobtä ñan angwane Caín moto käme , erere nämane kukwe nuene käme . Akwa Abel abko moto kuin , aisete nämane jändrän kuin nuene , ye dokwäre Caín moto nämane iko kräke amne namani bätä ngwen btä , käkwe kämikani .
66016020	Description	Angwane kä butu mrente amne kä ngitiore krikri mentokwäre abko rikaba ngwarbe jökrä amne rababa tuen ñakare mda amne ,
58011012	Description	Abraham namanina unsunine amne di ñan namanina ngäbäkre ngibiare , akwa Ngöbökwe ngäbäkre köböi mikani ie , ye köböire abko Abraham ngäbriänkä namani kwati krübäte ja täritäri muke käinta se kwrere amne üman mren köräbäre kwrere , aisete ñan raba tanre .
54001017	Faith	Mtare ti tö Ngöbö käikitaikä . Ngöbö abra gobranka kärekäre . Niara krüte ñakare amne tuen ñakare . Ngöbö mda ñakare jire , aisete Ngöbö itibe aibe raba mikani ütiäte kärekäre jae amne raba käikitaninkä . Abko kore se . Amen .
66014007	Faith	kä rababa niere krörö ja dibti : Ngöbö jürä ngwian jabtä munkwe amne niara käikitaka munkwe , ñobtä ñan angwane niarakwe kukwe ükarete ni kräke mikakäre ja ngie nuen abko käi nüra amne , Ngöbö kä käinbti btä kä tementa dätekä amne Ngöbö mren dätekä btä ñö dätekä , Ngöbö ye abko mika ütiäte munkwe abko angele ye rababa niere kore ti okwäbti .
44006001	Description	Kä ye ngwane , nitre tödekaka Jesubti nikani niren bäri kwati mda . Angwane köbö kwatirekwatire nire nire nämane mrö nike abko bti namani mrö dräire . Akwa nitre israelita kukwe griegore tödekaka Jesubti nikani ñäke nitre kukwe hebreore rüere , ñobtä ñan angwane meri kukwe griegore , kän brare krütani abko ñan die mika namani kuin era metre mröbtä köbö kwatirekwatire .
60002021	Grace	ñobtä ñan angwane Kristo käkwe ja tare nikani kore käne munkrä , ye kwrere munkwe ja tare nikadre arato , abkokäre Ngöbökwe mun käräbare jakrä . Ne aisete ja tare nikadre ño , ye abko Kristo käkwe bä mikani käne abko erere munkwe nuendre abko krörö :
53003010	Recommendation	Mdakäre abko , nun nämane mun känti yete angwane , nunkwe kukwe ükateba krörö munkrä : Nire nire ñan tö sribire käkwe ñan mrödre , nunkwe nieba .
43003016	Grace	Ye kwrere ni Kä Nebtä Ngobo rabadi kaninkä käin , ñobtä ñan angwane Ngöbö ara käkwe ni jökrä tarebare kri krübäte , käkwe ja Odei itibe biani müre ketadre kräke , ni jökrä käkwe tödekadre Ngöbö Odei yebti angwane , ñan rabadre ganinte kärekäre Ngöbö okwä bäre mento , akwa nünandre kärekäre kwe Ngöböbe , abkokäre Ngöbökwe juani ,
44019015	Description	Akwa bati ni ni kükü ye nämane ni bren gwiriete üai käme juantarikäre kore angwane , batibe üai käme käkwe niebare krörö ietre : Jesu garera kuin tie amne Pablo abko nire garera tie arato , akwa ¿ mun abko nire amarebti kite ti juentari kore ye ? niebare kwe ietre .
66019019	Violence	Angwane ni jändrän kri krübäte kwrere ye käkwe rükä kwekwe amne jrei kä jökräbti mikabara biare rükäre ni nänkä mdä ngwenbti ye rüere amne rükä kwekwe rüere arato . Nikani rüre ,
44027002	Description	Nun juanba Italia kukwäre angwane , ru juta Adramitiobo näma krati mren köräbti abko jataba niken provincia Asiate mren köräbti abko te nun rankwaba . Angwane abko , Aristarco nünanka juta Tesalónicate , kä Macedoniate ye näma näin siba nunbe abko ben nun rikaba .
58013003	Recommendation	Mdakäre abko , tödekabtä Jesubti ni ruäre tä ngite kä teri , ye munkwe ngwian ruentari tare jae amne munta ngite siba ben raba ruen munye , käkwe die mika . Erere arato , tödekabtä Jesubti ni ruäre mikani ja tare nike kri krübäte , ye munkwe ngwian töre jae amne munta ja tare nike siba ben raba ruen munye , käkwe die mika .
51003017	Recommendation	Angwane munkwe jändrän nuen ya o munkwe blita ya , akwa munkwe nuen jökrä ni Dänkien Jesu käbti , käkwe kuin nie Ngöbö ni Rün nikweye ni Dänkien Jesu köböire .
48006006	Recommendation	Mdakäre abko , kukwe kuin Jesubtä ye nireta dirire munye , ni ye abko munkwe die mika jändrän jökrä kuinkuinbtä arato .
44007005	Description	Akwa Ngöbökwe ñan kä biani jire chi jen jakrä Abrahamye nünankrä . Akwa Abraham krütadre angwane , Abraham bküntre ja täritäri abko ietre Ngöbökwe kä ne biandi jen jakrä , Ngöbökwe niebare Abrahamye . Kä ye ngwane abko , ngäbäkre ñakare Abrahamkwe , akwa Ngöbökwe niebare kore ie .
44007019	Description	Mden kisete jrei ye käkwe ni mräkä ngökani amne ni mräkä kirakira mikani ja tare nike kri kwe , käkwe ngäbäkre brare därebe därebe kitakamna ju bäre meyeye amne rünye kämikakäre .
43020003	Description	Abtä Pedro amne ti rikaba mda Jesu doboi tuen .
44024016	Faith	Aisete ja rabadre ruen ngite ñakare tie Ngöbö ngwärekri amne ni mda mda ngwärekri , abkokäre käre tita nüne kuin metre .
65001013	Description	Erere arato , mrenta nebe romon , tä niken nakwenkä käta niken däi dobrore kämekäme kite jate jate , ye kwrere jire nitre dirikä blo tä kukwe kämekäme gaidre kri ye nuene . Erere arato , muke tä niken mentokwäre amne ñan tä näin metre ta , ye kwrere jire tätre näin , ye dokwäre abko kä bäri iko krübäte , te Ngöbökwe kitadi ngite kärekäre .
48001012	Description	Erere arato , kukwe kuin Jesubtä ye ñan ni mdakwe niebare tie amne ñan tikwe ja töitikani btä ni mda mdabe , akwa Jesukristo ara jire käkwe mikani gare au tie abko rabadre gare bäri munye , ie ti tö .
45007005	Sin	Kukwe kämekäme mdei nämane ni dänkiene angwane , ni kukwe kämekäme nuenkä kwrere ni nämane nüne angwane , Kukwe Biani Ngöbökwe Moiséye ye käkwe ni töi tikani bäri mda kukwe käme nuene ni ngrabarebti . Akwa kukwe käme nuen nämane nikwe , ye ütiäre abko gata aibe nämane nüke nie amne nämane ni mike mente kärekäre Ngöböye .
54002007	Faith	Ni jökräkwe kukwe ne kadre ngäbti , abkokäre Ngöbökwe ti mikani kukwe ye kädriekä amne ngwianka nitre ñakare israelitareye abko kukwe metre Jesubtä diridre tikwe ietre abkokäre . Ne abra kukwe era erere tita niere ; ñan tita ni ngökö .
62003024	Faith	Ngöbökwe kukwe ye biani nuendre nie , ye nire nire tä mike täte abko tä nüne ketetibe Ngöböbe amne Ngöböta nüne ketetibe ben . Ngöbökwe ja Üai mikani nüne nibtä , ye mden köböire abko Ngöböta nüne ketetibe nibe abko tä nüke gare nie .
46010024	Recommendation	Ne aisete , nikwe ñan töbikadre jändrän kuin nuenbtä kaibe jakrä , akwa nikwe töbikadre jändrän kuin nuenbtä ni mda mdakrä .
45012016	Recommendation	Erere arato , munkwe nünandre jäme jabe kwärikwäri amne munkwe ñan bikadre krikri , akwa munkwe ja getadre jäme ni bobre bobre ben amne ja ñan rabadre ruen bäri töbtä ni mda mdabtä munye .
49004031	Recommendation	Mdakäre abko , jändrän krörökrörö munkwe kitaka jökrä mento jabtä : Mun mätä ni mdabtä amne mun moto romon jakrä kwärikwäri , erere arato mun moto ngadaen jötrö amne munta ngrente krikri romone amne munta ñäke ngwarbe taretare ni mda mdaye amne munta ñäke kämekäme bätäkä ngwarbe ni mda mda rüere , ye munkwe kitaka jökrä mento jabtä .
51001025	Faith	Nitre tödekaka Kristobti , ye kräke Ngöbökwe ti mikani sribikä amne Ngöbökwe sribi mikani ti kisete , ye abko ti rikadre Ngöbö kukwei kuin Jesubtä ye mike gare täte jökrä munye , abkokäre sribi ye biani kwe tie .
66001014	Description	Angwane niara dokwä drüen abko ngwen bürere jökrä obeja drüen bätäninte kuin deme kä lana bä ngwen bürere , kwrere jire bä rababa tuen tie amne , nieve ngwen bürere , kwrere jire bä rababa tuen tie amne okwä abko rababa trä ngitiekä ñukwä jutra kwrere jire rababa tuen tie .
47004015	Grace	Kukwe tä nakenkä jökrä kore nunbtä , akwa ye abko kuin munkrä , ñobtä ñan angwane Ngöbö moto kuin rükai gare ni kwatiye mun känti angwane , ni kwati rabadi kuin niere Ngöböye angwane , Ngöbö rabadi käikitaninkä bäri mda .
43006056	Faith	Ne aisete , nire nire jatadre tie , käkwe ti ngätä kwetadre amne nire nire käkwe tödekadre tibti , käkwe ti därie ñadre , ni ye abko käkwe nünandi ketetibe tibe amne tikwe nünandi ketetibe ben arato .
43011027	Faith	Angwane niarakwe nieba mda ie : Jän , ti Dänkien . Ma abko Ni Dianinkä Ngöbökwe amne ma Ngöbö Odei abko rükadre kä nebtä , ye abko tita mike era jae , aisete tita tödeke mabti , nieba kwe Jesuye .
44002042	Faith	Angwane kukwe diribare nitre Jesu kukwei ngwiankakwe , yebtä niaratre namani ja kite köbö kwatirekwatire amne namanintre jändrän jakwe dräire jabti kwärikwäri . Erere arato , namanintre ja ükekrö ju kwatirekwatire te mröre gwaire Jesu ngatani ngwiankäreta töre jae amne blitakäre Ngöböbe .
58001009	Grace	Mata jändrän jökrä kuin tarere amne , jändrän jökrä kämekäme , yebtä ma mätä . Ye mdenbtä abko Ngöbö makwe käkwe ma dianinkä jenena jakrä amne , kä nuäre mikani täte jökrä mabtä abko köböire ma mikani bäri ütiäte kri ma kukwe muko mda mda ngwä , abko Ngöbökwe niebare niara Odei Jesubtä .
44012002	Violence	Angwane Juan etba Santiago abko jrei Herodekwe kämikamna ngitrabti , ye erere Santiago kämikani .
55002016	Recommendation	Kukwe ngwarbe diän diän ütiäte ñakare , yebtä makwe ñan ja kita , ñobtä ñan angwane ni ñäke ngwarbe kore abko käre tä niken kukwe nuene bäri kämekäme mda .
62003015	Sin	Ye abko , nire nire tä bätä ngwen mräkäbtä , ni ye abko ni kämikaka Ngöbö okwäbti amne , ni ni kämikaka käkwe ñan nünandi kärekäre Ngöböbe , ye nena gare munye .
43021015	Faith	Nunkwe mröba ünän jökrä angwane , Jesukwe nieba Simón Pedroye : Simón , Jonás ngobo , ¿ mata ti tarere bäri ni mda mda noko ngwä ya ? nieba kwe ie . Angwane Pedrokwe nieba mda ie : Jän , ti Dänkien . Ma tare kri tikwe ye garera mae , nieba kwe Jesuye . Angwane Jesukwe nieba mda ie : Nitre tödekaka tibti tä obeja ngäbäli kwrere , ye makwe buka , nieba kwe Pedroye .
46012008	Grace	Ni iti , ie Ngöbö Üai käta kukwe töbtä mike gare blitakäre btä amne , ni mdaye abko Ngöbö Üai arabe käta ja di bien kukwe keta kabreta ükaninte ño ño rabadre gare .
44007013	Description	Abti Jacobokwe ngäbriänkä juani mrö kököta bobukäre angwane , Josékwe ja mikaninta gare etbakantreye amne , José mräkä mdenkri nükani gare Faraónye arato .
60003010	Recommendation	Munkwe nünandre kore , ñobtä ñan angwane Nire nire tö nünai kuin amne tö kä tuai nuäre jabtä , ni ye abko käkwe ñan ñäkä taretare ni mda mdabtä amne ñan ni mda ngöka kwe .
44004032	Description	Nitre tödekaka Jesubti nämane kwati , ye abko töi namani ja kwrere jökrä . Angwane jändrän kwekwe abko ñakare namanintre ja mike bkäne kaibe , akwa namanintre ni mda mda mike bkäne siba .
46015003	Grace	Kukwe mikata ütiäte Jesubtä ni jökräkwe diribare tie abko erere tikwe diribare munye abko krörö : Kristo krütani ni ngite Ngöbö rüere ye diankakäre nibtä abko nämane tikani kore Ngöbö Kukweibtä , ye kwrere nakaninkä .
66018024	Violence	Juta yete nitre Ngöbö kukwei niekä abko kämikani . Erere arato , nitre deme Ngöbökwe kämikani amne ni kä jökräbti temen tödekaka Ngöböbti abko kämikani juta yete , aisete Ngöbökwe mikadi ja ngie nuen kore , nieba angelekwe juta Babiloniabtä .
44013048	Faith	Pablo amne Bernabé käkwe blitabare kore , yebtä abko nitre ñakare israelitare btä kä namani nuäre amne Ngöbö kukwei mikani ütiäte kwetre . Angwane nire nire mikani nünakäre kärekäre jabe Ngöbökwe , ye erere käkwe tödekani Jesubti .
66022020	Description	Ti Jesu käta kukwe tikani tärä nebtä niere metre , käta niere krörö : ¡ Ti näinta jötrö kä temenbtä ! abko tita niere . Ti Juan , ti ne abko käta niere krörö ni Dänkien Jesuye : ¡ Amen ! ¡ Jakweta ti Dänkien Jesu ! tita niere Jesuye .
50004009	Recommendation	Angwane tikwe kukwe diriba ño munye , tikwe mun töi dianba ño ño amne munkwe ti kukwei nuaba blite ño ño amne munkwe ti tuaba dre dre nuene , ye kwrere munkwe nuen janknu . Tita jändrän nuemna munye , ne kwrere munkwe nuendre ne ngwane , Ngöbö moto jäme ye tädi käre munbe .
53003015	Recommendation	Akwa munkwe ñan mika ñäräre ja rüe kwrere amne , ni mräkä nikwe töi dian , ye kwrere munkwe töi dian jirekäbe .
51002008	Recommendation	Mdakäre abko , munkwe mokre jabti , ñobtä ñan angwane ni ruäre tä näin kukwe ngwarbe dirire . Kukwe mikanintbe ngwarbe kira abko tätre dirire amne , kukwe ye tä kite üai käme di kri käta gobrane kä nebtä yekri abko tätre dirire mun ngökakäre , aisete munkwe ñan ja ngwian nain ietre ,
50003014	Faith	Ne abko jändrän kuin kä käinbti biandre tie Ngöbökwe Kristo Jesu köböire abko erere ti rabadre bkäne , abkokäre Ngöbökwe ti käräbare nüne kä käinbti ben , aisete tita nakwen kisere jiebti .
56002014	Faith	Jesukristokwe ja biani müre ketadre ni kräke ni kökatarikäre Ngöbökrä , nikwe ñan kukwe diän diän nuendre mda abkokäre . Erere arato , ni ngite kukwe kämente diankakrä jökrä nibtä amne , ni rabadre juta jen kwe amne ni rabadre töbike jändrän kuin nuene , abkokäre ja biani müre ketadre kwe nikrä .
43005024	Faith	Kukwe era erere ti bike niere mda munye abko krörö : Tita blite ye nire nire tä kukwe nuen amne tä ketete ja olote amne ni ti juanka , yebti tä tödeke , ni ye abko tä neme nünenta kärekäre Ngöböbe amne Ngöbökwe ñan juandi kä ja tare nikakrä känti , ñobtä ñan angwane niara ngämi tödeke tibti , känenkri nämane ni ngwäkäre kwrere , akwa tödekabtä tibti nükani nire kena .
66021015	Description	Angwane angele näma blite tibe ye näma nörä orore ngwena krati kisete juta ñäkäkrä , jukwe ñäkäkrä amne ki jutabti ñäkäkrä arato .
50003019	Sin	yebtä abko Ngöbökwe gadikä jökrä amne , jändrän nuenta käi ngwiandre nuäre jabtä kwetre , aibe jiebti tä nakwen . Erere arato , kukwe kämekäme nuenta kwetre abtä rabadre ja gaire kwrere akwa , abkobti jata nebe ruen bäri ütiäte krikri ietre . Jändrän kä nebtä aibebtä tätre töbike .
54003006	Sin	Erere arato , ni tödekaka krire Jesubti ñan mikadre nitre tödekaka Jesubti jie ngwianka , ñobtä ñan angwane nane ni tödekaka krire Jesubti mikadre sribire angwane , rikadre bike kri ño diablu namani bike kri , känti Ngöbökwe mikani ja ngie nuen , ye kwrere ñan rakadrekä , abkokäre ni tödekaka krire Jesubti käkwe ñan sribidre .
65001003	Recommendation	Ti mräkätre tare tikwe , nita dianintari gwaire siba Ngöbökwe , kukwe yebtä bäri ti tö rababa tärä tikai munye , akwa mtare kukwe mdara jire btä tikwe tärä tikadre jötrö munye ruen tie , aisete ti bike tärä tike munye , nebtä ti bike ribere krörö munye : Kukwe kuin Jesubtä ye abko Ngöbökwe biani batibe juta deme kweye abko ñan rabadre kwitani . Kukwe ye dokwäre munkwe rü abko ti tö nibi ribei munye ,
44004002	Description	Niaratre abko namani romon , ñobtä ñan angwane Ngöbökwe Jesu mikaninta nire ne abko käkwe ni krütanikrütani mikadreta nüne arato bä mikani abko Pedro amne Juan namani dirire .
66018005	Sin	ñobtä ñan angwane kukwe käme nuenbare kwetre ye nena kabre Ngöbö ngwärekri kä käinbti angwane , kukwe kämekäme nuenta kwetre , ye abko käinikwitekä ñakare Ngöböbti , aisete Ngöbökwe mikadi ja tare nike jötrö .
43004046	Description	Jesu rikaba nebe juta Canáte kä Galilea yete . Juta Caná känti Jesukwe ñö kwitani uba döire , ye känti rababata . Angwane abko ni näma iti sribikä ütiäte kri jreikrä abko kän ngäbäkre näma bren dikaro juta Capernaúmte .
45012011	Recommendation	Mdakäre abko , sribi jökrä jiebti mun rankwadre kisere , akwa munkwe ñan kä ngwiandre krene jabtä amne munkwe sribidre ja di ngöi jökrä ni Dänkienkrä .
60001008	Faith	Jesukristo abko munkwe ñan tuabare ja okwä jenbti , akwa munta tarere . Erere arato , mtare munta tuen ñakare , akwa munta mike era jae , käta tödeke bti , ye abko käita nebe bäri nuäre munbtä . Jesukristo käita nebe nuäre krübäte munbtä , aisete kukwe ñakare jire mda bti mun raba kä nuäre ye niere ,
62004013	Grace	Mdakäre abko , nita nüne ketetibe Ngöböbe amne Ngöböta nüne ketetibe nibe , ye abko gare nie , ñobtä ñan angwane Ngöbökwe ja Üai mikani nüne nibtä .
43019029	Description	Angwane kä ye känti uba ñöi dime näma kantra chi kwati abko nitre rükä romanobo rikaba , käkwe jändrän dän kukwän kwrere ye mritakaba jökrä uba ñöi dime yete , bti mäkäteba kwetre hisopo krie küdebtä , bti mikaba Jesu kadate kwetre .
51001013	Grace	Ni nämane nüne kä ikote Satana ngoto täni , akwa ye ngäniene Ngöbökwe ni dianintari amne Kristo niara Odei tare kri kwe , ye ie ni mikani gare kwe . Mtare niara Odeita gobrane nibti .
45016017	Recommendation	Ti mräkätre , mräkäre abko kukwe mda ti tö niei munye abko krörö : Ngöbö kukwei kuin Jesubtä diribare munye abko munkwe kani ngäbti , kukwe ye rüere ni mda mda jatai dirire bä jene mun mikakäre rüre jabe kwärikwäri amne mun mikakäre Kristo gibiekäta . Ni ye kwrere ngäniene munkwe nikra kuin ja käne amne munkwe ñan ja geta jire chi bentre ,
45012007	Recommendation	Erere arato , Ngöbökwe ja di biani ni mdaye sribikäre ni mda mda die mikakrä angwane , sribidre kuin kräke kwe . Amne Ngöbökwe ja di biani ni mdaye ja kukwei dirikäre , ye kwrere diri janknu kwe ni mda mdaye .
43016023	Faith	Ye ngwane mentokwäre munkwe ñan kukwe ngwiandretari mda tie , akwa ti bike kukwe era erere niere munye abko krörö : mun tö dreye , ye erere munkwe kärä ti Rünye ti käbti angwane , biandi jökrä kwe munye .
66021019	Description	Angwane jä kwä jätäbti kubu mikani ki gräre abko btä jä tuäretuäre ütiäte kri bätäkä ngwarbe näma mikani abko krörö : jä käne btä abko jä kuin ütiäte kri kädekata jaspe näma mikani , jä kubukäre abko btä jä kädekata zafiro näma mikani , jä komäkäre abko btä jä kädekata ágata näma mikani , jä kobkäkäre abko btä jä kädekata esmeralda näma mikani amne
59004017	Sin	Ye abko , nire nire ie jändrän kuin nuen gare , akwa ñan tä nuene abko tä ja mike ngite Ngöbö rüere .
66019005	Faith	Ye btäräbe kürä gobrankrä Ngöbökwe känti ni kukwei rababa , käkwe nieba krörö : ¡ Ngöbö nikwe ye käikitekä munkwe ! ¡ Mun ütiäte kri amne mun bobre käta sribire Ngöbökrä , käta Ngöbö mike ütiäte jae , ye käkwe Ngöbö nikwe käikitaka ! rababa niere .
47005002	Faith	Ni ngrabare tä ju nuäre ngwiandre kwrere ni kräke , te nita nüne angwane , nita täkekäbe jabe ja tare nika kisete , ñobtä ñan angwane Ngöbökwe ni kwitadre jötrö ju mdate kä käinbti angwane , ni ngrabare biandre btin kwe nie , ie ni tö bäri ,
48006004	Recommendation	Ne aisete , ni itire itire tä sribi nuene ño , ye mika ñäräre kuin kwe , yebtä blita au kwe jakrä angwane , jändrän nuenta kuin kwe raba tuen ie , yebtä tö raba ja käikitekä ne ngwane ja käikitaka kwe , akwa ni mda mda tä sribi nuene ño , yebtä ñan ñäkä kwe ,
46007036	Recommendation	Mdakäre abko , ni ruäre kwe meri bati , ben tä mikani jakrä kwärikwäri , ye ben tö ja mikai gure ne ngwane , ja mika gure kwe , ñobtä ñan angwane meri ye nena ünän amne ja mikadre gure kwe abko käi nena ie . Ne aisete ja mikadre gure kwe raba ruen ie angwane , dre nuendre abko rabadre bäri kuin raba ruen ie , erere nuen kwe , aisete ni tö raba ja mikai gure , käkwe ja mika gure . Yebtä abko ñan ja mikadre ngite kwe Ngöbö rüere .
43016002	Violence	Nitre nünanka Ngöbö rüere käkwe mun kitadikä sinagoga bäre mento , mun ñan rikadre gätäre ketetibe bentre mda abkokäre . Bärire mda abko , kä jatai angwane , nitre ye käkwe mun müre ketadi , akwa niaratre tädi sribi kuin nuene Ngöbökrä rabadi nütüre .
66015001	Description	Yebti jändrän mda krikri rakadrekä abko bä rababa kä käinbti abko btä ti ñan töi rababa krütare mda abko krörö : Ngöbö mätä kri ye abko rabadre bare täte jökrä nitre nünanka niara rüere btä abko angele ni kükü näma näin jändrän taretare keta kükü mrä ngwena kisete , ni nünanka Ngöbö rüere mikakäre ja tare nike kri abko rababa tuen tie .
43018023	Description	Jesu käkwe nieba mda ie : Tikwe kukwe nini , ye mden blo abko niere tie . ¿ Akwa tikwe kukwe nini ye tä dbe ne ngwane , ñobtä mata ti mete niere tie ? nieba Jesukwe ie .
50004003	Recommendation	Amne ma sribi muko tikwe abko käkwe ni ngwai nibu ye die mika ja mäketa abko tita ribere mae , ñobtä ñan angwane nun nämane sribire Clementebe amne sribikä mda mda nämane sribire tibe arato angwane , ti ngwai nibu ye käkwe sribibare kri gwaire nunbe kukwe kuin Jesubtä ye mikakäre gare , aisete makwe die mika , ie ti tö . Mun abko käkwe nünandi kärekäre kä käinbti , ye erere mun käi nena tikani jökrä täräbtä Ngöbökwe .
66016006	Sin	ñobtä ñan angwane nitre nünanka ma rüere käkwe juta deme makwe kämikani angwane , niaratre därie ianinte kabre kä temen nebtä . Erere arato , nitre ma kukwei niekä därie ianinte kwetre . Ye mden ütiäre abko mata däri bien ñadre ietre mtare . Niaratre käkwe kukwe nuenbare kore , ye mden ütiäre mata nuene kore btätre arato ye . Abko kore se , nieba angelekwe Ngöböye .
45006002	Sin	¡ Ñakare jire ! Nikwe ñan ja mikadre ngite jire chi mda , ñobtä ñan angwane nikwe tödekani Jesubti angwane , ni namani ni krütani kwrere Ngöbö ngwärekri amne , kukwe kämekäme ñan tä ni krütanikrütani dänkiene mda gare nie , ñobtä ñan angwane ni ngwäkä ñan raba ja mike ngite mda Ngöbö rüere . Ye mden kisete , ¿ kukwe kämekäme ñan tä ni tödekaka Jesubti dänkiene mda , se abko nikwe kukwe kämekäme nuendre janknu Ngöbö rüere ya ? ¡ Ñakare jire !
66017011	Violence	Angwane ni jändrän kri krübäte kwrere nämane nüne kira akwa mtare tä nüne ñakare mda , ye abko jrei ni kwäkäre abko bä mikata . Jrei ye abko käkwe sribidi ja kwrere jrei ni kükü yebe , akwa mrä Ngöbökwe juandi ngwarbe .
48004030	Recommendation	Akwa Ngöbö Kukwei käta niere krörö kukwe yebtä abko ütiäte mtare mun kräke : Ngöbökwe niebare Abrahamye : Meri klabore ye juentari ngobo kwe yebe , ñobtä ñan angwane meri klabore ngobo ye käkwe ñan jändrän rünkwe dräidre jire chi jabti , meri klabore ñakare tä nüne brare kwebe abko ngobobe , abko Ngöbökwe niebare Abrahamye .
54006009	Sin	Ye abko käi rabadre nuäre nibtä , ñobtä ñan angwane ni mda abko jändrän ye tärä kwetre akwa , töta nebe rabai ngwian btä jändrän bkäne bäri kabre abko tä niken ja mike ngite . Erere arato , tätre niken ja dokwä mike kö okwä Satanakwete . Erere arato , jändrän bätäkä ngwarbe ye mdei tä neme ietre , ye käta kukwe taretare ngwena kräke amne mrä tä ni se juen ngwarbe .
66017016	Violence	Angwane krotu krä jätä turi makwe amne ni jändrän kri krübäte kwrere turi makwe ye abko mätä rabai kri meri bti kä ngwarbe yebtä angwane , meri juandi ngwarbe amne meri mikadite kaibe bütiere kwe . Erere arato , meri ye ngätä kwetadi jökrä kwetre amne kroko kiakia abko kukwadi jökrä ñukwäte kwetre .
46008003	Faith	Akwa nire nire käta Ngöbö tarere , ni ye abko gare kuin Ngöböye .
45003009	Sin	¿ Nikwe dre niedre mrä ? ¿ Ni israelita ne abko bäri kuin era metre nitre ñakare israelitare ngwä abko Ngöböta nütüre ya ? ¡ Ñakare jire ! ñobtä ñan angwane ni israelita ya , ñakare ya akwa ni jökrä ngite ja kwrere Ngöbö ngwärekri , ye mden abko nunkwe bä mikanina .
44007041	Sin	Erere bkänä , jändrän ngwarbe sribebare krati kwetre ngöbö ngwarbere abko bä namani nbi ngäbäli brai bä kwrere , bti jändrän kämikani kwetre ngöbö ngwarbe ye mikakäre ütiäte jae . Erere arato , ngöbö ngwarbe sribebare ja kise jenbti kwetre , ye abko käi ngwiani nuäre kwetre jabtä jändrän se mikakäre ütiäte ngöbö kwrere .
66009020	Sin	Akwa ni mda mda rababa nire ja tare nika ye näire abko käkwe kukwe kämekäme Ngöbö rüere ye kitaba ñakare temen , aisete näma ja mike ngite janknu abko krörö : üai käme gibiakaba ñakare kwetre . Mdakäre abko oro , plata , bronse , jä amne kri sribebare ngöbö ngwarbere abko ie kä tuen ñakare amne ni kukwei ruen ñakare ie amne dikekä ñakare abko mikaba ütiäte janknu kwetre arato .
47005011	Faith	Ye mden kisete , nita ni Dänkien mike ütiäte jae , aisete nita sribire ni jökrä töi kwitakäre Ngöbökri , niaratre käkwe tödekadre Jesubti abkokäre . Tita sribire era metre , ye abko gare kuin Ngöböye , ye kwrere arato rabadre gare kuin munye abko ie ti tö .
49002003	Sin	Ye kwrere arato , nun israelita ngämi tödeke Jesubti , känenkri nun jökrä nämane nüne mun kwrere siba angwane , kukwe kämekäme mdei nämane nebe nunye abko jiebti nun nämane nakwen . Amne nun ngrabare , ie kukwe kämekäme mdei nämane nebe angwane , nun nämane nuene . Erere arato , nun töi nämane ngitiekä kämekäme abko jiebti nun nämane nakwen . Nun nämane nüne kore , ye dokwäre abko Ngöbökwe nun mikadre ja tare nike kri krübäte ni mda mda kwrere , ye abko rabadre dbe , ñobtä ñan angwane nun nämane ja mike ngite , dokwäre Ngöbökwe nun mikadre ja ngie nuen kore .
44002040	Recommendation	Pedrokwe blitabare kore angwane , kukwe mda mda ribebare bäri mda kwe ietre , niaratre töi diankrä amne mikakrä mokre abko krörö : Ngöbökwe ñan mun mikadre ja tare nike nitre kukwe kämekäme nuenkä ben gwaire , abkokäre mun rabadre dianintari Ngöbö diebti abko tita ribere munye , niebare kwe ietre .
45008013	Faith	ñobtä ñan angwane kukwe kämekäme tä mun töibtä , ye munkwe nuendi janknu amne ñan kitadre temen munkwe , ye ngwane mun rabadi mente Ngöböye amne Ngöbökwe mun mikadi ja ngie nuen kä mrä angwane ; akwa kukwe kämekäme nuenta munkwe ja ngrabarebti , ye munkwe kitadre temen Ngöbö Üai diebti , ye ngwane munkwe nünandi kärekäre Ngöböbe .
45010011	Faith	Yebtä abko Ngöbö Kukwei tä niere krörö arato : Nire nire käkwe tödekadre niarabti abko ñan rabadre mikani ja ngie nuen , aisete ñan rabadre ja gaire , abko nieta Ngöbö Kukweibtä .
45001008	Faith	Bäri käne ti mräkätre , Jesukristo köböire tita kuin niere Ngöbö tikweye mun itire itire btä , ñobtä ñan angwane munta tödeke Jesukristobti abko kädrieta kä jökräbti temen .
52001004	Faith	Ja mräkätre , Ngöböta mun tarere . Niarakwe mun dianinkä jen jakrä , ye abko gare kuin nunye ,
60004008	Recommendation	Bärire mda abko , nita ja tarere era metre kwärikwäri angwane , ni mdata ja mike ngite ni rüere angwane nita juto biare denkä jabti ta , aisete munkwe ja taredre kri kwärikwäri , ye abko bäri kuin .
44027001	Description	Yebti köbö kitani nun juankrä Italia , ye rükaba angwane , Pablo btä ni mda mda näma ngite arato abko mikaba gare ni ngite ngibiabtikä dänkien kädian nämane Julio yeye . Julio abko nämane sribire batallon kädian nämane Batallon Augusta yebe .
66015003	Faith	Moisés , sribikä Ngöbökwe käkwe Faraón ganainbare angwane , ka niebare kwe Ngöbö käikitakakäre , ka ye kwrere niaratre näma niere amne ni Kordero käkwe ka niebare , ye kwrere abko niaratre näma niere abko krörö : Ni Dänkien Ngöbö Di Kri Jändrän Jökrä Nuenkrä , makwe jändrän krikri krübäte nuenbare , ye abko bä nuäre jökrä . Amne ma abko tä gobrane kärekäre . Ma abko era metre amne ji makwe abko kuin metre jökrä .
60002002	Faith	Ye abko , ni Dänkien moto kuin era metre nena gare täte munye , aisete ngäbäkre chi tä därere käta nebe kian känene duadre jae abko te tä niren , ye kwrere jändrän jökrä Ngöbökwe kuin deme mun mikakrä niren , ye abko munkwe känäntari kisere jae , Ngöbökwe mun dianintari ño rabadre nüke gare bäri munye abkokäre .
66014013	Faith	Yebti ni kukwei jaraba mda kä käinbti tie , käkwe nieba krörö tie : Tärä tike krörö : Mtare mentokwäre nire nire tödekaka ni Dänkienbti tä krüte , ni yebtä kä rabadi nuäre amne Ngöbökwe ja di biandi ie . Jän , abko kore era metre nieta Ngöbö Üaikwe , ñobtä ñan angwane nitre ye käkwe jadükadi , ñan sribidre mda kwe , amne sribibare kuin kwetre , ye abko Ngöbökwe ütiä biandi ietre abko tike kore täräbtä , nieba kwe tie .
59001027	Faith	ñobtä ñan angwane nire nire käta tödeke metre Jesubti abko tä nüne kuin amne deme Ngöbö ngwärekri amne tä kukwe krörökrörö nuene : ngäbäkre uli uli die mikadre . Erere arato , meri kän brare krütanikrütani käta ja tare nike bätäkä ngwarbe , ye abko die mikadre amne kukwe kämekäme kä nebtä ye ngäniene ja ngibiadre kuin deme . Nikwe nuendre kore , ye ngwane nita nekete era metre Ngöbö Kukweibtä .
51002004	Recommendation	Amne ni mda mda jatadre mun känti blite nuäre nuäre kukwe mdabtä , ye käkwe ñan mun ngökadre , abkokäre tita kukwe niere kore Kristobtä munye .
66005013	Description	Yebti jändrän jökrä dätebare Ngöbökwe tä nüne kä käinbti , kä temenbtä , dobo täni amne mrente abko kukwei rababa ruen krörö tie arato : ¡ Ngöböta täkänintbe gobrane küräbti amne Jesu Kordero kwrere , niaratre nibu ye aibe raba demainbare amne raba mikani ütiäte kri ! ¡ Erere arato , raba käikitaninkä amne raba ja di bkäne kri kärekäre ! abko jändrän jökrä rababa niere kore .
66008008	Description	Yebti angele nibukäre käkwe drü mda jükaba angwane , jändrän bäsi ngitio kri jutra ngitiekä jökrä , kwrere jire kitaba mrente angwane , mrenta ñäkänintbe ketamä abko keteti rikwitaba därire .
44007058	Violence	käkwe Esteban dianinkä juta Jerusalén bäre mento , bti nitre blitaka ngwarbe Esteban rüere abko käkwe dän kwekwe mikaninte ngibiadre ni bati kädian nämane Saulo yeye , bti nikanintre Esteban täke jäbti kämikakäre .
45015011	Faith	Amne tärä mdara jire Ngöbö Kukweibtä abko nieta krörö : Mun ñakare israelitare juta kwatirekwatire te ye käkwe ni Dänkien Ngöbö käikitaka gwaire jökrä .
45011036	Faith	Ñobtä ñan angwane jändrän jökrä tä kite Ngöbökri amne jändrän jökrä tä niara köböire amne jändrän jökrä abko jen Ngöbökwe , aisete ¡ Ngöbö aibe raba käikitaninkä kärekäre ! Abko kore se . Amen .
43001029	Faith	Yebti jändrinane angwane , Jesu jatani Juan kukwäre , ye jatabare Juanye angwane , niebare kwe ni jökräye : Kordero Ngöbökwe kite tuen sete se . Se mike ñäräre munkwe . Ni se mden ni ngite kukwe kämekäme nuenbtä Ngöbö rüere diankaka nibtä .
58011031	Description	Erere arato , juta Jericó yete abko nitre israelita jananbare kä tuenbti tiebe angwane , meri iti bti kä ngwarbe nämane nüne yete kädian nämane Rahab . Rahab abko käkwe tödekani Ngöböbti , aisete nitre kä tuabtikä ye kani ngäbti kuin kwe , aisete nitre nünanka juta Jericóte ye kämikani nitre israelitakwe angwane , meri Rahab ye abko kämikani ñakare kwetre ni mda mda ben gwaire .
43010010	Grace	Akwa ni gokä tä kite gore , ni kämike amne jändrän jökrä juankäre ngwarbe nikän ; akwa ti abko jatani ni mikakäreta nire Ngöböbe amne ni rabadre nüne bäri kuin kärekäre , abkokäre ti jatani .
50003020	Faith	Akwa ni abko kä käinbti bkänkä , aisete ni kä käinbti bkänkä käkwe nünandre ño , ye kwrere nikwe nünandre amne , ni Dänkien Jesukristo ni Diantarikä tä kä käinbti jatadita abko ngibiata ngäbti nikwe .
45015007	Recommendation	Kristokwe mun itire itire kani ngäbti kuin , ye kwrere munkwe ja ka ngäbti kuin kwärikwäri Ngöbö rabadre käikitaninkä abkokäre .
44021024	Recommendation	Ni ye abko ma rika ngwena jabe , ben makwe ja mika dbe Ngöbö ngwärekri , Moisékwe nuemna ño ye kwrere amne , jändrän kukwadre Ngöbö käikitakakäre , ye makwe ütiä bian jökrä kräke . Niaratre käkwe kukwe nuendre täte jökrä , ye bä mikakäre niaratrekwe ja dokwä drüen mikadi tikadrekä jökrä . Makwe nuendre kore kräke , ne köböire blitata ngwarbe ma rüere gadi ni jökräkwe mabtä . Erere arato , Kukwe Biani Ngöbökwe Moiséye abko mata mike täte , ye abko gadi kwetre arato .
45004012	Faith	Erere arato , ni mräkä israelita ñäräkrä kwatabtä , ye käta tödeke Ngöböbti arato , ye abko tä tödeke Ngöböbti Abraham kwrere , aisete Abraham tä niaratre rün kwrere arato .
44001026	Description	Yebti nire rabadre sribire abko Ngöbökwe mikadre gare ietre , abkokäre jä kitani kwetre gakäre angwane , jä yebti abko Ngöbökwe Matías mikani jite . Ye ngwane mentokwäre , Matías namani Jesu kukwei ngwianka siba ni ni jätäbti iti yebe .
45004007	Grace	Nireta Ngöbö kukwei kite temen , bti tä ja mike ngite ja töibti Ngöbö rüere amne käta kukwe käme nuene Ngöbö rüere , akwa Ngöböta ngite denkä jökrä btä , ni ye abko btä kä rabadre bäri nuäre .
66011004	Description	Ni nibu ye abko tä olibo krie dobu kwrere amne ñotra grä krobu kwrere tä kä temenbtä ni Dänkien ngwärekri .
59004009	Recommendation	Yebti mun moto raba ulire ja jiebti amne , munkwe ja müai au käkwe ngrate krikri ja müaire , ñobtä ñan angwane mun ngite Ngöböye aisete . Erere arato , käta nuäre kötare munbtä kukwe kämekäme nuenbtä , ye rikwita müare munye amne , käta nuäre munbtä kukwe kämekäme nuene , yebtä abko mun moto raba ulire .
64001011	Recommendation	Ti mräkä tikwe , ni mdakwe jändrän käme nuen ma okwäbti Diótrefes kwrere , ye kwrere makwe ñan nuen siba , akwa ni mdakwe jändrän kuin nuen ma okwäbti , ye kwrere makwe jändrän kuin nuen siba , ñobtä ñan angwane ni jen Ngöbökwe abko käta jändrän kuin nuene , akwa ni jändrän käme nuenkä abko ie Ngöbö gare ñakare .
45004011	Faith	Abti Abrahamkwe ñäräkrä mikani ja kwatabtä . Abrahamkwe tödekani Ngöböbti , abtä ngite ñakare mda Ngöbökwe niebare btä , ye mden bä mikakäre Ngöbökwe ñäräkrä mikamna ja kwatabtä Abrahamye . Ne aisete ni ñäräkrä ñakare kwatabtä , akwa tä tödeke Jesukristobti abko tä tödeke Ngöböbti Abraham kwrere , aisete Abrahamta nebe rün kwrere arato . Ye aisete ni ñäräkrä ñakare kwatabtä akwa tä tödeke Ngöböbti , yebtä abko ngite ñakare mda Ngöböta niere .
45006007	Grace	Ye abko , ni krütani ñan raba kukwe käme nuene mda Ngöbö rüere amne kukwe käme ñan tä niara dänkiene mda . Ye kwrere , ni tödekaka Jesubti abko krütani gwaire Jesube , ne aisete kukwe käme ni töibtä , btä ni nämane töi ngitiekä , ye ñan tä neme ni dänkiene mda amne Ngöbökwe ni tikaninte kukwe käme ye kisete .
47004010	Faith	Ye abko , nunta niken mdente erere ye känti , Jesu kämikani , ye kwrere bäsi nun kämikata kore , Jesuta nire kärekäre abko käta nun ngibiare amne nun mikadita nire kwe , ye bä mikakäre nunbtä .
50002021	Sin	Ni kwati mda abko käta töbike jändrän jakwebtä au , akwa Kristo Jesu tö dreye , yebtä töbikata ñakare kwetre .
58011011	Faith	Mdakäre abko , Sara namanina kise mriani jabtä amne Abraham abko namanina unsunine , akwa Ngöbökwe ngäbäkre köböi mikani ietre , yebti tödekani kwatibe kwetre abko köböire ngäbäkre Isaac därebare kwetre Ngöbö diebti , ñobtä ñan angwane Ngöbökwe ngäbäkre köböi mikani ietre , ye erere Ngöbökwe ja kukwei mikadre täte jökrä , yebti tödekani kwetre , aisete ngäbäkre namani kwetre .
43006039	Grace	Amne ti Rün käkwe ti juani abko käkwe nire nire biandre tie , ye abko ñan riadrete jire iti tikän amne kä mrä angwane tikwe mikadreta nire nünakäre kärekäre Ngöböbe abko ie ti Rün tö ,
46008006	Faith	Akwa ni tödekaka Jesubti abko kräke Ngöbö tärä itibe . Niara abko ni Rün amne niarakwe jändrän jökrä dätebare amne nita nüne niarakrä . Erere arato , ni Dänkienta itibe ni kräke abko Jesukristo . Jesukristo ye mden köböire jändrän jökrä dätebare Ngöbökwe amne niara mikani ni dätekä kwe arato .
52003006	Description	Akwa Timoteo janama Tesalónica mun känti yete , rükabata angwane , mun tä tödeke kwatibe Jesubti amne , mun tä ja tarere kwärikwäri amne ni mda mda tarere , ye abko kukwe kuin järükaba kwe nunkrä . Erere arato , käre nunta nüke töre munye ja moto kuinbti amne , nun tö ja tuaita munbe , ye kwrere mun tö ja tuaita nunbe arato , nieba Timoteokwe nunye .
60005004	Grace	Abti Kristo , Obeja Ngibiaka Bäri Ütiäte Kri , ye jatadi nüketa angwane , korona bianta ni ganankaye , ye kwrere jändrän ütiäte biandi kwe munye , käkwe mun mikadi ütiäte kri amne ye abko ñan rikadi ngwarbe jire chi .
47003012	Faith	Kukwe ükaninte btin Ngöbökwe ye rabadi kärekäre amne trä rabadi dirare käre , ye gare metre nunye , aisete tita blite ja di ngöi jökrä kukwe yebtä ni jökrä ngwärekri .
61002012	Sin	Dirikätre blo ye abko bäsi jändrän ngwarbe kwrere , ñobtä ñan angwane niaratre töi ñakare amne tätre nüne okwäbti be jändrän ngwarbe kwrere . Erere arato , jändrän ngwarbe tä därere abko ie kömikata amne tä nebe köte , känti tä ngataen , ye kwrere rakadikä nitre dirikä blobtä , abkokäre därebare amne jändrän nüke gare ñakare ietre abko rüere tätre ñäke diän diän , akwa jändrän ngwarbe tä ngataen köte , ye kwrere niaratre jraindi arato .
43012006	Sin	Judas käkwe ñäkäba kore , akwa ñan ni bobre bobre ruentari tare ie , aisete ñäkäba kore kwe . Akwa niara abko gore , aisete ñäkäba kore kwe . Niara abko ngwian ngibiaka nunkrä , akwa näma ngwian ye goire ruäre nunkän , aisete ñäkäba kore kwe .
62004016	Faith	Ye abko Ngöböta ni tarere era bkänä , yebti nita tödeke amne nita mike era . Ngöbö abko ni jökrä tarekä , aisete nire nire käta kä bien Ngöböye ja tarekäre , ni ye abko käta ni mda mda tarere amne tä nüne ketetibe Ngöböbe amne Ngöbö tä nüne ketetibe ben .
44011019	Description	Esteban kämikani , yebti nitre israelita tödekaka Jesubti nünanka Jerusalén abko ni israelita mda mda namani mike ja tare nike krübäte tödekabtä Jesubti . Abtä ngitiani jökrä kwäräkwärä . Ruäre nikani Fenicia , ruäre abko nikani Chipre amne ruäre nikani juta Antioquía . Nikanintre ye käntikänti nikani kukwe kuin Jesubtä ye niere mräkätre israelitaye akwa , ni ñakare israelitare abko ie niebare ñakare kwetre .
54006006	Faith	Era metre Ngöböta nitre tödekaka Jesubti die mike , akwa nita nüne metre Ngöbö ngwärekri amne jändrän ño ño tä nikwe , ye käi tätre nuäre nibtä , ye abko bäri ütiäte
66013007	Violence	Erere arato , juta deme Ngöbökwe rüere rüdre kwe , ye ganaindre kwäräbe kwe amne kämikadre kwe , abkokäre kä bianba ie rükäre bentre . Erere arato , ni bätäkä ngwarbe amne juta bätäkä ngwarbe amne ni kukwe bätäkä ngwarbe amne kä bätäkä ngwarbe bti rabadre gobrane , abkokäre ja di bianba ie arato .
60002020	Faith	Mun klabore käkwe ja mikadre ngite abtä mun mikadre ja ngie nuen , yebtä abko tädre ja tare nike bätärekä , ye abko rabadre ütiäte ñakare , ñobtä ñan angwane mun mikadre ja ngie nuen metre kwe . Akwa munkwe jändrän kuin nuendre , dokwäre mun mikadre ja ngie nuen angwane , mun tädre ja tare nike kwekbe bätärekä , ye abko tä nebe tuen kuin Ngöböye ,
58009015	Grace	Ye mden kisete , kukwe ükaninte btin Ngöbökwe nibe , ye abko Jesukristo aibe käta mike ütiäte nikrä , käta ni mike ja mäketa Ngöböbe . Ni käräbare Ngöbökwe rabadre nüne kärekäre ben , Ngöbökwe köböi mikani kore ietre ye kwrere , abkokäre Kristo abko ni mikaka ja mäketa Ngöböbe kukwe btin ye köböire . Ni jökrä käkwe ja mikani ngite kukwe ükaninte käne Ngöbökwe ye näire , akwa Kristo krütanina niaratre diäre , niaratre tikatekäre kukwe kämekäme nuenbare kwetre yebtä , aisete Ngöbö raba mike nüne kärekäre jabe .
45006001	Sin	Ngöbökwe kukwe kuin nuenbare kore ni jökrä kräke Jesukristo köböire ni ngite diankakäre nibtä , ¿ nebti Ngöbökwe ja moto mikadre bäri kuin ni kräke , abkokäre nikwe kukwe nuendre bäri kämekäme janknu ja mikakäre ngite ya ?
49005004	Recommendation	Erere arato , kukwe kämekäme diän diän , ye munkwe ñan dian kadate amne , ni töi ñakare tä blite kukwe ngwarbebtä , ye kwrere munkwe ñan blita jire chi . Amne kukwe ngwarbe kämekäme ni mikakrä kötö , yebtä munkwe ñan blita jire chi arato , ñobtä ñan angwane ni tödekaka Kristobti abko käkwe ñan blitadre jire chi kore , akwa munkwe kuin nie jirekäbe Ngöböye jändrän jökräbtä .
66006008	Violence	Ye btäräbe tikwe nikraba angwane , mdä bä ngwen bürere nita kite krüte bäta nebe kwrere , btä ti okwä rababa . Mdä yebti abko ni kädekata Gata näma näin amne Gata jiebti abko ni kä nakebtä ngibiabtikä näma näin , ni kämikani Gatakwe ngwiandre ja tare nike kä nakebtä abkokäre . Ngöbökwe köbö biani ietre ni kämikakrä krörö : Nita nüne kä ketareketare temen abko tä ñäkänintbe ketabkä ye abko kämikadre keteti rübtä . Erere arato ni krütadre mrö miare , bren kisete amne kwra krübätekrübäte käkwe ni ye kämikadre abko erere Ngöbökwe köböi biani ietre .
45004016	Faith	Ne aisete , Ngöbökwe kä köböi mikani Abrahamye amne Abraham mräkätre ja täritäriye ye abko rabadre ütiäte , abkokäre Ngöbökwe biani ngwarbe ie . Ye abko tödekabtä Ngöböbti , aibe köböire Ngöbökwe Abraham mikadi kä bkäne abko köböi mikani kore kwe ie . Ye abko , ñan nitre israelita Kukwe Biani Ngöbökwe Moiséye mikaka täte aibe kräke Ngöbökwe kä ye köböi mikani , akwa ni jökrä israelita ya , ñakare ya käta tödeke Ngöböbti Abraham kwrere , ye kräke Ngöbökwe kä köböi mikani kore arato . Ne aisete Abraham abko ni jökrä israelita ya , ñakare ya rün kwrere .
44028018	Description	Ti kitaba ngite angwane , nitre romanobo käkwe kukwe ngwiantariba ünän jökrä tie , abti tö rababa ti tikaiteta , ñobtä ñan angwane ti ja mike ngite ñakare abtä ti kämikadre kwetre , ye abko gaba kwetre , abtä tö rababa ti tikaiteta .
45009016	Grace	Kukwe ye abko käta kukwe krörö mike gare nie : Ye abko ñan ni töta nebe dreye amne ñan nita jändrän nuene ja di ngöibti abko köböire nita nebe ruentari tare Ngöböye , akwa ja töi jenbti nita nebe ruentari tare Ngöböye .
46010008	Sin	Bobukäre abko , niaratre ruäre nikani ja mike gure bati bati ngöbö ngwarbe mikakäre ütiäte jae , abtä Ngöbö mätä namani btätre abko dokwäre ni krütani mili gre bti krämä ( 23,000 ) köböitibe , aisete munkwe ñan ja mikadre gure bati bati niaratrekwe nuenbare ye kwrere .
45007023	Sin	akwa tibtä nete abko kukweta nakenkä mda mda käta ti töi miketa bä jene , ye abko kukwe käme tä ti töibtä , ye mdeita nebe tie abko käta rüre jändrän kuin ti tö nuein yebe , aisete ni ngite kä teri ñan raba kwäräbere au , ye kwrere jire tita kukwe kämekäme kisete .
58006001	Faith	Ne aisete , brän janknu mentokwäre rabakäre ünän Ngöbö ngwärekri . Mun rabadi ünän täte jökrä angwane , kukwe diribare känekäne munye Kristobtä , ye aibebtä mun ñan rabadre ja töitike kärekäre . Erere arato , ñan kukwe garera munye , ye aibe jiebti mun tädre näin janknu abko krörö : Kukwe kämekäme bätäkä ngwarbe mun nämane nuene , kä nämane mun mike mente Ngöbö okwä bäre mento , yebtä ñan mun tädre dirireta bobukäre . Erere arato tödekadre kwatibe Ngöböbti , ye abko ñan mun tädre dirire janknu .
46016011	Recommendation	Ne aisete , mun ñakare jire iti käkwe niara mika ngwarbe jae , akwa jatadre jäme ta , abkokäre munkwe die mika , ñobtä ñan angwane tita niara amne ja mräkätre mda mda ngibiare ngäbti .
59002014	Faith	Mdakäre abko ti mräkätre tikwe , nita tödeke Jesubti ni tädre niere jirekäbe , akwa nita jändrän kuinkuin nuene ñakare ni mda mdakrä , ¿ se abko nita tödeke Jesubti nita niere abko köböire ni rabadi dianintari ya ? ¡ Ñakare ! Ye abko ti bike bä mike krörö munye :
43007025	Description	Angwane nitre israelita ruäre nünanka Jerusalén rababa niere jae kwärikwäri : ¡ Ñan ni se känäntarita nitre ji dokwätekwe müre ketadre yera ,
43020022	Faith	Ye btäräbe müre täkäba kwe nunbti , käkwe nieba nunye : Ngöbö Üai Deme kaen ngäbti munkwe .
45010003	Sin	Nita tödeke Jesubti aibe angwane ni ngite ñakare mda abko Ngöböta niere nibtä , ye abko ñan nükani gare ietre amne , niaratre töta nebe ja mikai metre au Ngöbö ngwärekri , aisete Ngöbökwe kukwe mikanintbe ni mikakrä metre ja ngwärekri Jesukristo köböire , ye mikata ütiäte ñakare kwetre .
62005010	Faith	Ne aisete , nire nire tä tödeke Ngöbö Odei Jesukristobti ye abko tä kukwe niebare Ngöbökwe niara Odeibtä ye mike era jae ; akwa nire nire ñan tä kukwe niebare Ngöbökwe niara Odeibtä ye mike era jae , ni ye abko tä Ngöbö bä mike ni ni ngökaka kwrere , ñobtä ñan angwane kukwe era niebare Ngöbökwe ja Odei Jesukristobtä abko ñan tä mike era jae aisete .
43014012	Faith	Mdakäre abko , ti bike kukwe era erere niere munye : Nire nire käta tödeke tibti , ye abko sribi kri nuenta tikwe , ye kwrere nuendi kwe arato . Akwa mtare ti bike nikenta ti Rün känti , aisete ni ye käkwe sribi bäri kri nuendi Ngöbö diebti .
56002009	Recommendation	Mdakäre abko , nitre klabore , yeye makwe diri krörö : Nitre klabore abko käkwe bkänkä kukwei mika täte jändrän jökräbtä amne , ja moto mika jäme kwetre bkänkäkrä amne , ñan ja kweta kwetre bkänkäbe abko makwe diri ietre .
58012015	Recommendation	Erere arato , Ngöböta ja moto mike kuin munkrä , yebti mun ñan rabadrete jire iti , abkokäre munkwe ja ngibia . Erere arato , nane ni ruäre moto romon krübäte dikaro ni mdakrä , ye ngäniene munkwe ja ngibia kwärikwäri , ñobtä ñan angwane ni romon kore käkwe ñan kukwe käme ye kitadre temen , ye ngwane kri ngätri tä niren kri , ye kwrere ni moto romon abko rabai bäri romon krübäte amne , niara käkwe ni mda ngwiandre ja mike ngite ja kwrere , aisete munkwe ja ngibia kukwe ye ngäniene .
54003007	Recommendation	Erere arato , ni nitre tödekaka Jesubti jie ngwianka , ye abko nitre tödekaka ñakare Jesubti käta mike ütiäte jae , ni ye kwrere käkwe sribidre , ñobtä ñan angwane niara mikata ütiäte ñakare ne ngwane , niara mikadi yakrä jae angwane , diablukwe kukwe blo mikadre jiete angwane , nane ja mikadre ngite kwe .
49004007	Grace	Akwa ni itire itire , ie Kristo tö namani ja di biain ño ño , ye erere ja di biani kwe ja moto kuinbti , akwa nin ütiä käräbare kwe nie .
66016003	Description	Yebti angele nibukäre käkwe Ngöbö mätä kri näma blatote ye ianteba mrenbti angwane , ñö mrente ye rikwitaba därire jökrä . Däri ye abko rikrakaba ribi ribi bäsi ni kämikata angwane , ni därie tä nikrenkä ye kwrere jire mren ñöi rababa , aisete jändrän nünanka mrente mrente ye gataba jire jökrä .
49006006	Recommendation	Ye abko , ñan mun bkänkä okwäbti aibe munkwe sribi nuen kuin ja bä mikakäre kuin , akwa sribikä Kristokrä ye kwrere munkwe sribi amne Ngöbö tö dreye , ye erere munkwe nuen jökrä ja töi metrebti .
60003016	Recommendation	Erere arato , ja ñan rabadre ruen ngite munye Ngöbö ngwärekri , abkokäre munkwe nüna kuin ni mda mda okwäbti , ñobtä ñan angwane munta tödeke Kristobti , abtä munta nüne metre , yebtä ni ruäre tä ñäke blo mun rüere , ye abko rabadreta ja gaire , abkokäre munkwe nüna metre .
43006040	Faith	ñobtä ñan angwane nire nire käkwe ti Ngöbö Odei mikadre ñäräre kuin amne tödekadre tibti kwe abko käkwe nünandi kärekäre amne , köbö mrä angwane tikwe mikadita nire abko ie ti Rün tö abko erere tita nuene , nieba Jesukwe .
44012023	Violence	Ye btäräbe angele ni Dänkienkwe käkwe Herodes mikani bren , ñobtä ñan angwane Herodes mikani ütiäte ngöbö kwrere jae ni mda mdakwe , ye namani dbe Herodekrä amne Ngöbö era metre abko mikani ütiäte ñakare kwe . Yebtä angelekwe mikani bren angwane , ngin aibe käkwe Herodes kitaninkä ja tubtä .
47001003	Grace	Ngöbö ni Dänkien Jesukristo Rün aibe raba käikitaninkä ni jökräkwe . Nita nebe ruentari tare kärekäre ie amne kukwe jire jökrä nikwe , btä niara tä ni die mike amne tä kä miketa nuäre nibtä .
54001006	Sin	Ni ruäre ñan tä kukwe ye nuene mda , käta ja kwete jirekäbe kukwe ngwarbebtä .
45001016	Faith	Ngöbö kukwei kuin Jesubtä ye tita gaire ñakare , ñobtä ñan angwane kukwe kuin Jesubtä ye abko Ngöbö di kri ni diantarikrä . Ye abko nire nire käta Ngöbö kukwe kuin Jesubtä ye mike era jae , käta tödeke kwatibe Jesubti abko Ngöböta dentari , aisete Ngöbö kukwei kuin Jesubtä abko Ngöbö di kri ni diantarikrä -- nitre israelita ara jire käne , yebti ni mda mda ñakare israelitare abko Ngöböta dentari kore arato .
46003011	Description	ñobtä ñan angwane ürä krati nökanina tikwe kä te ruäre ju mikakrä ye abko Jesukristo ara . Yebti ni ñan raba ürä mda nökö jire .
49005033	Recommendation	Amne mun brare brare abko ie ti bike niereta bobukäre krörö : Mun itire itire käta ja tarere au , ye kwrere jire munkwe meri munkwe tare amne , mun merire merire abko käkwe ni brare munkwe mika ütiäte jae abko tita niereta kore munye .
51002013	Grace	Ye abko , käne mun nämane kukwe nuene kämekäme Ngöbö rüere amne , kukwe kämekäme mdei munye , ye Ngöbö ngämi denkä mento munbtä angwane , mun nämane ni ngwäkäre kwrere Ngöbö ngwärekri . Akwa mtare Ngöbökwe mun mikaninante nire Kristo ben gwaire , käkwe mun ngite dianinkä jökrä mento munbtä .
54004014	Recommendation	Ngöbö Üai käkwe ja di biani mae sribi ye nuenkäre , ye abko makwe ñan tuemetre ngwarbe jire chi , akwa yebti makwe sribi janknu . Ngöbö Üai köböire ni mda mda jie ngwianka käkwe kise mikani mabti angwane , kukwe niebare kwetre ma mikakäre biare sribi yekrä . Kä ye ngwane Ngöbö Üaikwe ja di biani mae , ma die mikakäre sribibtä . Ye mden kisete , makwe ñan tuametre ngwarbe .
66021001	Description	Yebti kä käinta btin amne kä temen ne btin tikwe tuaba mda , ñobtä ñan angwane kä käinta se btä kä temen ne amne mren dätebare käne Ngöbökwe abko nikanina ta , aisete ñan rababa jire mda .
52005016	Recommendation	Käre munkwe kä ngwian bäri nuäre jabtä .
66009006	Description	Ne aisete nitre rababa ja tare nike tröda kisete , ni ye abko tö rabadi krütai jötrö , akwa rabadi krüte ñakare .
52004014	Faith	Jesu müre ketani , bti nükaninta nire , ye abko garera nie amne era nikrä . Ye kwrere arato , ni tödekaka Jesubti krütanikrütani , ye abko Ngöbökwe mikadita nire rikakäre Jesube abko era nikrä arato .
62004015	Faith	Jesu abko Ngöbö Odei era metre , ye nire nire kräke tä nebe era , käta tödeke bti , ni ye abko tä nüne ketetibe Ngöböbe amne Ngöböta nüne ketetibe ben arato .
49004022	Recommendation	Ye mden kisete , mun nämane nüne ño ño käne , ye abko munkwe kitadre jökrä temen amne dän käme tikateta jabtä , bti kitakata , ye kwrere kukwe nuen nämane käne munkwe , ye munkwe kitaka jökrä , ñobtä ñan angwane kukwe kämekäme nämane mun ngökö abko käkwe mun mikani nüne käme abko diribare munye .
43010009	Grace	Ti abko jukwe kwrere , aisete nire nire rükadre ti köböire ki teri Ngöbö känti , ye abko rabadi dianintari . Ne aisete , obeja tä niken ki teri , bti tä nikenta ki bäre mento amne mikä kuin tä kwen kwetadre ietre , ye kwrere nire nire rikadre ti köböire Ngöbö känti abko ie jändrän kuin kwandre .
58011037	Violence	Ni mda abko nämane tödeke Ngöböbti , aisete kämikani jäbti amne , ni mda abko tikaninkä ötöbu ta sierrabti amne ni mda abko kämikani ngitrabti tödeka dokwäre Ngöböbti . Amne ni mda abko nämane nüne bobre , kä nämane obeja amne chibo kwata aibe kite jabtä abko te nämane dikekä nekwäre sekwäre abko nämane ja tare nike amne nämane moto ulire , tödeka Ngöböbti dokwäre .
62002029	Faith	Niara abko era metre , ye garera munye , aisete nire nire käta nüne era metre , ni ye abko Ngöbö ngäbriänkä .
44013047	Grace	ñobtä ñan angwane Ngöbökwe nun juani sribi ne nuene angwane , nunkwe sribidre krörö nieba kwe nunye : Nitre ñakare israelitare tä nüne kä jökräbti temen abko rabadre dianintari jökrä , abkokäre tikwe ma mikani ñotra kwrere niaratrekrä , niebare kore Ngöbökwe nunye , niebare Pablokwe amne Bernabékwe nitre israelitaye .
47004002	Faith	Akwa kukwe käme gaidre kri nuenta kaibe tiebe , ye abko tikwe kitani jökrä temen amne ñan tita näin kukwe miketbe ni mda mda ngökakrä . Erere arato , ñan tita näin Ngöbö Kukwei mrite kukwe mda mdabe dirikäre ; akwa kukwe era erere tita niere kwatibe , aisete Ngöbö ngwärekri ti töi ño ño amne tita nüne ño ño , ye erere tä nüke gare ni jökräye .
44002033	Description	Ngöbökwe mikaninta nire , abti Ngöbökwe mikani ütiäte kri , käkwe mikani täkänintbe ja küde ruenkri angwane , ja di kri mikani niara kisete kä käinbti kwe . Bti Ngöbö Üai Deme köböi mikani kwe nunye , ye abko Ngöbökwe biani ie arato amne , niara abko käkwe mikaba nüne täte nunbtä . Ye mden munkwe turi mtare amne munkwe kukwe nuri arato ye .
51003010	Recommendation	amne dän btin kita jabtä , ye kwrere jire mun nena ni btin kwrere . Köbö kwatirekwatire Ngöbö mun dätekä kitera mun kwite bäri ja kwrere , ye köböire abko Ngöbö rükadre gare bäri kuin munye .
43011004	Faith	Erere bkänä ni ye nikani , rükaba mate Jesu känti angwane , Jesukwe kukwei nuaba kore , bti nieba kwe : Bren ye kisete niara ñan krütadre janknukäre akwa , bren ye köböire Ngöbö di kri amne ti Ngöbö Odei di kri rabadi mikani tuadre , nieba Jesukwe .
45001017	Faith	Kukwe kuin Jesubtä abko Ngöbö di kri ni diantarikrä , ñobtä ñan angwane ni ngite ñakare mda Ngöböta niere abko mikata gare kukwe yebti . Nire nire käta tödeke kwatibe Jesubti , ni ye aibe ngite ñakare mda Ngöböta niere . Ne aisete tödeka kwatibe Jesubti aibe ütiäte , mden erere tä tikani krörö Ngöbö Kukweibtä : Tödeka kwatibe Ngöböbti , ye köböire ni ngite ñakare mda nieta Ngöbökwe . Ni ye aibe käkwe nünandi Ngöböbe . abko tä tikani Ngöbö Kukweibtä .
43019017	Description	Jesu järikaba angwane , rikaba kruso ngwena jakrä au käkä “ Ni Dokwä Kroko Käi ” nie nämane abko känti . Kä ye arabe abko kädianta Gólgota hebreore .
45012006	Faith	Akwa ni itire itire , ie Ngöbö tö namani ja di biain sribi ño ño nuenkäre , ye erere biani kwe nie . Ye aisete , Ngöbökwe ja di biani ni itiye ja kukwei niekäre ni mda mdaye angwane , ni ye käta tödeke ño Ngöböbti , ye kwrere Ngöbö kukwei niedre .
66004007	Description	Jändrän kräbkä tikwe tuaba , ye abko krati rababa tuen lion kwrere jire tie . Krobukäre abko rababa tuen buey kwrere tie amne , krämäkäre abko ngwäre rababa tuen ni kwrere tie amne kräbkäkäre abko mü kri tä nakenkä käinta , ye kwrere jire rababa tuen tie .
49005015	Recommendation	Ye mdenbtä abko , mun tödekaka Kristobti tä nüne ño , yebtä munkwe töbika kuin ja käne , käkwe ja ngibia . Erere arato , munkwe ñan nüna ni diän diän töi ñakare kwrere , akwa munkwe nüna ni töbtä kwrere
45010012	Grace	Nieta kore , ñobtä ñan angwane ni israelita ya o ni ñakare israelitare akwa ni ja kwrere jökrä Ngöbö ngwärekri . Ye aisete ni ñakare bä jene jene amne ni Dänkien Kristo abko ni jökrä Dänkien amne , nire nire käta ja di kärere ie rabakäre dianintari ye erere die mikata kri kwe
45010004	Faith	Akwa Kukwe Biani Ngöbökwe Moiséye , ye Kristo käkwe mikani täte jökrä , aisete mikani nebe bare täte jökrä kwe ni kräke amne , tödeka Kristobti aibe köböire ni rabadre era metre Ngöbö ngwärekri , abkokäre mikani nebe bare täte jökrä kwe ni kräke .
50004006	Recommendation	aisete munkwe ñan töbika ngwarbe dikaro , akwa munkwe blita Ngöböbe jakrä amne , kukwe jökrä mike gare ie munkwe amne , ja di käräre kwärä munkwe kuin nie Ngöböye arato .
46010006	Faith	Kukwe nakaninkä kore nitre israelita kirakirabtä , ye abko ja töikrä nie . Yebtä abko , nikwe ñan ja töi mikadre kukwe käme diän diän nuenbtä ño niaratre käkwe nuenbare ye kwrere abko krörö :
66009002	Description	Ye erere bkänä , angele ye käkwe jukwe tikaba Kä Timonbti angwane , ngübü tä nebe neen krikri be , ye kwrere jire ngübü rababa kite kabre kukwäne abko käkwe ñänä trä mikaba diore amne kä käinta rababa diore ngübü kisete arato .
52004006	Recommendation	Mdakäre abko , mun ja mräkäre Jesu käbti käkwe ñan kukwe nuen blo ja rüere kwärikwäri amne , munkwe ñan ja ngöka kwärikwäri ja mräkä merire , brare mikabtä ja ken bati bati , ñobtä ñan angwane ni kukwe nuenkä käme mräkä rüere kore abko ni Dänkienkwe mikadi ja ngie nuen abko nunkwe niebara munye amne , nunkwe mun mikabara mokre btä .
47005017	Faith	Ne aisete nire nire käta tödeke Kristobti abko töita nebe ni btin kwrere amne , jändrän jökrä kira kämekäme nämane btä , ye abko nikanina ta . Ye täte Ngöbökwe ni kwitanina btin , aisete ni töita nebe btin mda .
43005020	Faith	Ye ñobtä ñan angwane ti Rün käta ti niara Odei tarere amne ti Rün käta dre dre nuene , ye erere tä mike gare jökrä tie . Ye abko , ni bren mikaninta kuinta tikwe , yebti ta sribi bäri krikri ñan tuabare munkwe abko ti Rünkwe mikadi tuadre munye ti köböire , abtä mun ñan töi rabai krütare .
49004028	Recommendation	Mdakäre abko , mun mden mden nämane gore ye käkwe ñan go mda amne ni mda mda käta jändrän mdei nike ye abko mun rabadre die mike , abkokäre munkwe sribi era metre ja kise jenbti jakrä .
57001022	Recommendation	Mdakäre abko , munta ja di kärere tikrä Ngöböye , yebtä Ngöbökwe mun kukwei nuadi angwane , Ngöbö diebti ti rabadreta tikaninte angwane , ti tö näin basareta yete , aisete makwe kä ükate biare keteti ti käne abko ti tö ribei mae .
58013009	Recommendation	Ne aisete ni mda jata kukwe mda bä jene dirire munye , ye jiebti mun ñan rankwa . Ye abko , kukwe ükaninte mröbtä , yebtä abko ni ruäre tä dirire , akwa kukwe ye mikabtä täte ni ñan rabadre ja mike metre Ngöbö ngwärekri , aisete Ngöbö moto kuin käta ni tarere , yebtä ni rabadre nünenkä dite abko bäri kuin , aisete mun ñan rankwa kukwe mda mda jiebti .
52005012	Recommendation	Ja mräkätre , kukwe mda nun tö nibi ribei munye abko krörö : Nitre mun jie ngwianka käta sribire mun ngätäite amne tä mun töi tike era metre ni Dänkien Jesubtä , ni ye abko munkwe mika ütiäte jae .
43009022	Description	Ni ie kä tuen ñakare ye meye amne rün , btä nitre israelita ji dokwäte jürä namani , aisete nieba kore kwetre , ñobtä ñan angwane Jesu abko Ni Dianinkä Ngöbökwe , ye nirekwe niedre , ni ye abko kitadrekä sinagoga bäre mento abko nitre israelita ji dokwäte käkwe ükaninte kore , ye abko jürä namani ni ye meyebtä amne rünbtä .
50003003	Faith	Ñäräkrä mikata ja kwatabtä , ye abko käta ni jen Ngöbökwe era metre bä mike nieta kwetre . Akwa ye abko ñakare metre , ñobtä ñan angwane ni abko ni jen Ngöbökwe era metre gare krörö nie : Nita sribire Ngöbökrä amne nita niara käikitekä Ngöbö Üai köböire amne , nita Kristo Jesu aibe bä mike ütiäte kri . Erere arato , jändrän tuen ni ngrabarebtä , yebti nita tödeke ñakare amne jändrän nuenta au jakrä abko ni ñan tö bä mikai ütiäte kri , aibebti ni ne mden abko ni jen Ngöbökwe era metre gata nibtä .
62003023	Faith	Ye abko , kukwe bäri ütiäte biani keteti nuendre nie Ngöbökwe abko nikwe tödekadre niara Odei Jesukristobti amne , Jesukristo käkwe ja taremna ño nie , ye kwrere nikwe ja taredre kwärikwäri .
66013011	Description	Yebti ni mdara jire jataba dobote käin , akwa niara abko ni jändrän krübäte kwrere jataba , rababa tuen tie . Ni ye abko krotu krobu ie abko rababa tuen kordero krotu kwrere tie , akwa ñan ñäkäba jäme kordero kwrere kwe , akwa rababa ñäke mökata kwrere .
46014020	Recommendation	Ti mräkätre , blitadre ni kukwe jenenanbti amne Ngöbö kukwei niedre ño , yebtä munkwe ñan töbika ngäbäkre kiakia kwrere , akwa jändrän kämekäme Ngöbö rüere , yebtä ngäbäkre kiakia tä töbike ñakare , erere mun töi raba ngäbäkre kiakia kwrere . Amne ni ünän ünän käkwe töbika kuin ja käne , ye kwrere munkwe töbika blite ni kukwe jenenanbti yebtä amne Ngöbö kukwei niebtä arato ,
59005013	Recommendation	Mdakäre abko ti mräkätre , nane ni ruäre tödekaka Jesubti abkobtä kukwe kri tä nakenkä angwane , blita kwe jakrä Ngöböbe . Erere arato , nane ni ruäre btä käta nuäre ne ngwane , kanta kwe Ngöbö käikitakakäre .
58012012	Recommendation	Ne aisete nire nire küde tä nebe dräre ie amne ngüreta nebe di ñakare ie , ye kwrere mun di kitera krüte ja tare nikabtä ne ngwane , ja di miketa munkwe amne ,
60001017	Recommendation	Ye abko , munta blite Ngöböbe angwane , “ Ti Rün ” munta niere ie amne Ngöbö ye ara tä kukwe ükete nikrä angwane , ni jökrä tä ja kwrere Ngöbö okwäte , aisete nita dre dre nuene abko erere btä kukwe ükateta kwe . Ye mden kisete , munkwe nüna ni menteni kwrere kä nebtä amne munkwe Ngöbö mika ütiäte kärekäre jae ,
58010036	Recommendation	Ye abko , Ngöbökwe jändrän kuin köböi mikani munye , ye rükadre mun kisete , abkokäre munkwe nünandrekä dite bätärekä janknu ja tare nikakäre tödekabtä Jesubti ,
58011001	Faith	Tödeka ye abko jändrän ngibiata nikwe abko erere rükadi ni kisete abko nita mike era jae amne , jändrän tuen ñakare nie , akwa jändrän ye abko tärä era metre tä nebe ruen nie .
49004017	Recommendation	Ye mden kisete , ti bike kukwe niere munye abko munkwe mika täte abko ti tö nibi niei munye ni Dänkien käbti abko krörö : Nitre ñakare israelitare tödekaka ñakare Jesubti töita ngwarbe kwäräkwärä abko erere tätre nüne , ye kwrere munkwe ñan nüna jire chi mda .
51002016	Recommendation	Ne mden kisete , munta mrö ño ño kwete amne munta tomna ño ño ñaen , yebtä ni mda mdakwe ñäkädre mun rüere abko , ie munkwe ñan olo ketate . Erere arato , bieta Ngöbö mikakrä ütiäte abko köböi , sö mräre nindrini köböi amne köbö jadükakrä , ye munta mike ütiäte ñakare jae , yebtä ni mda mdakwe ñäkädre mun rüere abko , ie munkwe ñan olo ketate ,
66007015	Faith	Ye mden kisete kürä gobrankrä Ngöbökwe , bti Ngöböta täkänintbe gobrane abko känti niaratre tä sribire Ngöbökrä dibire rare mtare . Ngöbökwe niaratre ngibiadi kärekäre .
44020010	Description	Angwane Pablo rikabata timon , käkwe ni bati ye ngwäkä ketaba jabtä ja kisete , bti nieba krörö kwe ja mräkätreye : Ni ne tä nire , aisete mun ñan rekwetaka jiebti , nieba kwe ietre .
55002010	Faith	Ye mden kisete tita ja tare nike bätäkä ngwarbe . Ni dianinkä jakrä Ngöbökwe abko rabadre dianintari jökrä Kristo Jesukwe amne rabadre nüne kärekäre kä nuärete , abkokäre tita ja tare nike bätäkä ngwarbe .
60005014	Recommendation	Amne munta ja tarere kwärikwäri , ye bä mikakrä abko munkwe ja demain kwärikwäri köbö ngwianretari kwärä jae . Mun abko nena Kristokwe , yebtä kä jäme raba jökrä . Abko kore se . Ne ngörä .
49005021	Recommendation	Mdakäre abko , munta Kristo mike ütiäte jae , aisete munkwe ja mika ütiäte jae kwärikwäri .
61003017	Recommendation	Ne aisete , ti mräkätre tare tikwe , nitre dirikä blo jatadi ruäre tikwe niebare mun mikakäre mokre abko nena gare munye amne , nitre dirikä blo ye käkwe ñan mun ngökadre , abkokäre munkwe ja ngibia niaratre ngäniene . Erere arato , nitre moto kämekäme ye käkwe ñan mun kitadre ji blobti , abkokäre munta nünenkä dite jabtä , ye kwrere munkwe nünanka janknu , käkwe ja ngibia .
51003018	Recommendation	Mdakäre abko , mun merire gure gure käkwe ni brare munkwe ye kukwei mika ütiäte jae , kukwe mikakäre täte , ni tödekaka ni Dänkien Jesubti käkwe nuendre ye kwrere .
54005020	Recommendation	Angwane ni Ngöbökwe jie ngwianka mden mden tä ngite , ye ie makwe ñäkä gätäte nitre Ngöbökwe ye ngwärekri jökrä . Nebtä abko , ni mda mda btä kä jürä rabadre amne , ñan tö ngwiandre ja mikai ngite kwetre abkokäre .
45014013	Recommendation	Ye mden kisete , munkwe ñan ñäkädre jire jabtä kwärikwäri , akwa nikwe töbikadre kuin ja käne , käkwe ñan kukwe mikadre ni mräkä tödekaka Jesubti ye jiete abtä ja mikadre ngite kwe Ngöbö rüere .
45002010	Grace	Akwa nire nire käkwe jändrän nuenbare kuin kärekäre Ngöbökrä abko Ngöbökwe käikitadikä , käkwe mikadi ütiäte amne mikadi nüne jäme kwe , ye abko nitre israelita kräke käne amne nitre ñakare israelitare kräke arato .
58011034	Violence	Erere arato , ni ruäre käkwe tödekani Ngöböbti abko köböire ñukwä jutra krübäte ötaninte kwetre amne , ni ruäre abko kämika tö namani ngitrabti angwane kwäräbebare kwetre , tödeka Ngöböbti ye köböire . Erere arato , ni ruäre di jatani krüte rübtä , akwa tödeka Ngöböbti , ye köböire Ngöbökwe mikaninta dite , käkwe rüe ganainbare kwäräbe rübtä .
48006017	Faith	Mtare mentokwäre abko , ni mdakwe ñan ti nikadre jire chi mda diribtä , ie ti tö , ñobtä ñan angwane tita tödeke Jesubti , yebtä tikwe ja tare nikani kri abko träin tä jökrä ti ngrabare , ti sribikä Jesukwe bä mikakrä tibtä , aisete ti ñan nikadre , ie ti tö .
66018021	Violence	Yebti angele dite kri käkwe jäkwata kri bäsi krü kri trigo ukwakrä kwrere jire dianba kisete , bti kitaba kwe mrente , käkwe nieba krörö : Jäkwata kri kiti mrente , se kwrere makwe juta kri Babilonia juandi ngwarbe amne ni mda mda käkwe ñan ma tuadreta jire mda .
65001020	Faith	Akwa ti mräkätre tare tikwe , kukwe kuin deme Jesukristobtä diribare munye , mikata era munkwe , yebtä munkwe ja die mika nünenkä bäri dite mda amne munkwe blita Ngöböbe Ngöbö Üai Deme köböire .
45012002	Recommendation	Erere arato , nitre moto kämekäme tä nüne ño kä ne ngwane , ye kwrere munkwe ñan nüna mda . Akwa mun rabadre kwitani Kristo kwrere , abkokäre munkwe Ngöbö tuametre ja töi kwite btin . Ye ngwane Ngöbö tö dreye , ye rüka gare munye amne jändrän kuin Ngöbökrä amne jändrän nuäre Ngöbökrä amne jändrän era metre Ngöbö okwäbti , Ngöbö tö dreye , ye rüka gare munye .
46015009	Sin	Ye mden kisete , nitre Jesu kukwei ngwianka jökrä , ye ngätäite ti abko bäri ütiäte ñakare . Ti abko Jesu kukwei ngwianka ñan niedre tibtä , ñobtä ñan angwane nitre gätäkä Jesu käbti , jiebti ti nämane näin kisere mikakäre ja tare nike .
62002015	Recommendation	Mdakäre abko , jändrän kämekäme Ngöbö rüere kä nebtä , ye munkwe ñan tare jire chi , ñobtä ñan angwane nire nire tä jändrän Ngöbö rüere tarere , ni ye abko ñan tä ni Rün Ngöbö tarere ,
45002001	Sin	Akwa ma abko ni israelita , mata bike deme , käta nitre ñakare israelitare kite ngise kukwe käme nuenbtä . Akwa ma abko ngite ñakare Ngöbö ngwärekri , ye makwe ñan nütü jabtä , ñobtä ñan angwane mata ni mda mda kite ngise , akwa mata ja miketa ngite au arato , ñobtä ñan angwane ni mda mda tä ja mike ngite , ye kwrere jire mata ja mike ngite siba .
48002009	Description	Ngöbö ara jire käkwe ti mikani kukwe kuin Jesubtä ngwianka amne , ti rabadre sribi nuene kuin , abkokäre Ngöbökwe ja moto mikani kuin tikrä abko rükaba gare Santiagoye , Pedroye amne Juanye . Ye mden kisete , nun kaba ngäbti kwetre sribi muko jakwe kwrere , käkwe kise ngökaba Bernabéye amne tie , kukwe dirita tikwe abko kukwe metre mikakäre gare . Niaratre nimä ye abko ürä dite dite käta nünenkä dite ju ketatekrä krö ye kwrere nämane nitre tödekaka Jesubti ngätäite amne , nun rikadre kukwe kuin Jesubtä ngwena nitre ñakare israelitare yeye amne niaratre nimä abko rikadre nitre israelita ngätäite abko rababa dbe kräke .
43019023	Description	Akwa nitre rükä romanobo abko käkwe Jesu metaba krusobtä , yebti dän Jesukwe ñäkäbtiba ketabkä kwetre , bti dianba ötati jene jene kwe jakrä . Akwa dän nga dikani ötati nükebe temen Jesu nämane kite jabtä , abkobtä
45002021	Sin	Akwa ma abko israelita , aisete ma rabadre Kukwe Biani Ngöbökwe Moiséye dirire nitre ñakare israelitare yeye mata nütüre , erere mata nuene . ¿ Ye ñobtä abko ma ara jire ñan tä kukwe ye dirire käne au jae ? ¡ Niaratrekwe ñan godre dirita makwe ietre amarebti mata gore !
46006019	Faith	Ye abko mun brare käkwe ñan nuendre jire chi , ñobtä ñan angwane Ngöbökwe ja Üai biani mun itire itireye , aisete Ngöbö Üaita nüne mun itire itire btä , aisete mun itire itire abko ju nünankrä Ngöbö Üai Demekwe , ¿ ye gare ñakare munye ya ? Ne aisete mun tö dre dre nuein ja ngrabarebti , ye abko mun ñan raba nuene , ñobtä ñan angwane mun ñakare ja bkänkä au ,
47005014	Grace	Tita kore ñobtä ñan angwane Kristota nun tarere , ye käta ti kite nüne Kristo kräke ja di ngöi jökrä , ñobtä ñan angwane Kristo krütani ni jökrä täte , aisete ni ngwäkäre käta töbike ñakare mda kukwe kämekämenbtä , ye kwrere jire ni jökrä tödekaka Jesubti käkwe trö kwitadre kukwe kämeye amne , ñan nünandre jakrä kwetre , ye abko tä gare metre tie , aisete tita nüne kore Kristo kräke .
58003001	Faith	Mdakäre abko ti mräkätre deme deme , mun ye abko Ngöbökwe käräbare jakrä . Kukwe nini tikwe , yebtä munkwe töbika kuin metre Jesubtä . Niara abko jatani Ngöbö Kukwei Ngwianka kwrere amne niara abko Ni Blitaka Ngöböbe Ni Mda Mda Diäre Dänkien abko bti nita tödeke kwatibe .
44020035	Recommendation	Ne aisete sribidre ño jen jakrä amne ni mda mdakwe jändrän ñakare abko die mikadre bti , ye abko tikwe diriba munye . Kukwe ne kwrere , btä ni Dänkien Jesu käkwe blitabare bati , ye abko tädre töre käre nie , abkokäre niebare krörö kwe : Nita jändrän bien ni mdaye , btä käta neme bäri nuäre nibtä ni jändrän kaka ngäbti ye ngwä , niebare ni Dänkienkwe . Abko kore se , nieba Pablokwe ietre .
58013004	Recommendation	Mdakäre abko , mun merire brare gure gure käkwe ja mika ütiäte jae kwärikwäri amne munkwe nüna era metre jabe kwärikwäri , ñobtä ñan angwane ni gure , akwa tädre ja mike gure bati bati abko Ngöbökwe mikadi ja ngie nuen . Erere arato , ni merire brare ja mikaka ngite bätäkä ngwarbe jabe kwärikwäri abko Ngöbökwe mikadi ja ngie nuen arato .
43020005	Description	Ti rababa dobobti , käkwe ja mikateba timonkwäre , bti tikwe nikraba nguse amne dän te Jesu mrianinte aibe näma nguse , btä ti okwä rababa , akwa ti ñan rikaba nebe kä mkäte nguse .
66016018	Description	Angwane mera rababa trä ngitiekä , kä ngö rababa , unsuni ngö rababa krikri krübäte amne dobo jataba nakaenkä abko rababa dobo mike grükekä jökrä , ye abko ni nükani nüne kä nebtä angwane dobo ñan rakakabare kri krübäte abko erere dobo rakakaba .
66019010	Faith	Angwane ti rikaba ngitiekä ngukudokwäbti temen angele ye ngotobtä mikakäre ütiäte jae , akwa angele ye käkwe nieba tie : Ma amne ma mräkä mda mda käta nünenkä dite jabtä kukwe era metre Jesukwe btä , käta sribire Jesukrä , ye kwrere tita sribire arato , aisete makwe Ngöbö aibe mika ütiäte jae , ñobtä ñan angwane nitre Ngöbö kukwei niekä era metre , ye mden abko nämane blite Jesubtä , nieba angelekwe tie .
46002010	Grace	Ni Ngöbö tarekä tarekä , ie Ngöbökwe jändrän ye mikani gare ja Üai köböire , ñobtä ñan angwane kukwe kaibe tiebe Ngöbökwe abko tä gare jökrä Ngöbö Üaiye , aisete Ngöbö Üai käkwe jändrän Ngöbökwe mikani gare nie .
50002029	Recommendation	Ne aisete kä raba nuäre munbtä niara kare ngäbti ni mräkä nikwe kwrere ni Dänkien käbti . Ye kwrere arato , ni Epafrodito ne kwrerekwrere , ye abko munkwe mika ütiäte jökrä arato ,
51003020	Recommendation	Ngäbäkre , mun abko käkwe mun rün btä mun meye kukwei mika täte jändrän jökräbtä , ñobtä ñan angwane ye abko käita nebe nuäre ni Dänkienbtä .
47001012	Faith	Mdakäre abko , kukwe krörökrörö abko nun tö mikai gare bäri munye : Ngöbö diebti nunkwe nünanba deme ni mda mda ngätäite kä nebtä amne mun bäri , ben nunkwe nünanba kore abti kä nüke mtare . Erere arato , Ngöbö diebti nunkwe ni mda mda ngökani ñakare jire , ye abko gare kuin nunye amne jata nebe ruen ngite ñakare jire chi nunye Ngöbö ngwärekri , ñobtä ñan angwane ñan ni kä nebtä töi abko erere nunta näin , akwa Ngöböta ja moto mike kuin nunkrä abko diebti nunta näin kore . Ye mdenbtä nun tö ja dikaire .
43014021	Faith	Ye abko , tita kukwe bien nuendre , ye nire nire tä kaen ngäbti abko erere tä mike täte , ni ye tä ti tarere era metre bkänä abko bä mikata kwe . Nire nire käta ti tarere kore , ni ye abko ti Rün tikwe käkwe taredi amne ti ara jire käkwe taredi arato , käkwe ja mikadi gare metre ie , nieba Jesukwe nun ja töitikaka benye .
51002023	Sin	Akwa kukwe ükaninte nuendre ni kä nebtäkwe , ye abko tuen töbtä kri bkänä , ñobtä ñan angwane nikwe nünandre metre Ngöbökrä abko tä niere . Erere arato , nikwe bikadre bobre amne nikwe ja kwata mikadre ja tare nike abko dirita kwetre , akwa ye köböire ni ñan raba kukwe käme mdei juentari mento jabtä .
64001006	Recommendation	Mata nitre menteni tödekaka Jesubti ye tarere kri , ye abko ja mräkätre gätäkä Jesu käbti tä nete abko ngwärekri tätre niere , aisete jändrän ñakare kwetre , yebtä makwe die mika . Makwe niaratre die mikadre ño , ie Ngöbö tö , ye kwrere makwe die mika niken mentokwäre ji ngrabare abko tita ribere mae ,
55002023	Recommendation	Erere arato , kukwe ngwarbe , btä ja kwetata niken kwärikwäri , yebtä ni kwati tä niken neme romon jakrä abko garera mae , aisete kukwe ye kwrere btä makwe ñan ja kweta siba .
47003018	Faith	Ne aisete ni jökrä töi mräme mräme abko nämane dän kukwän ni ngwärebtä , kä nämane ni okwä jue mike , ye abko ni Dänkien käkwe dianinkära mento nibtä . Ne aisete kä trä tä nebe tuen ñäite , ye kwrere jire ni Dänkien Kristo trä bä nuäre tä kite tuen nibtä mtare ni mda mdaye . Ye ñobtä ñan angwane ni Dänkien Üai tä niken ni kwite bäri köbö kwatirekwatire ni mikakäre bäsi ja kwrere ni Dänkienbe , aisete köbö kwatirekwatire ni Dänkien trä bä nuäre ye tä kite tuen bäri mda nibtä .
58009014	Grace	Jändrän ngwarbe ütiäte ni ngrabare aibe mikakrä dbe Ngöbö ngwärekri , akwa Kristo därie bäri ütiäte kri käkwe ni mikadre deme era metre Ngöbö ngwärekri , ñobtä ñan angwane Ngöbö Üai tä nire kärekäre ye köböire Kristo ara jire käkwe ja biani müre ketadre nikrä krusobtä . Kristo abko deme metre , ja mike ngite ñakare jire bati Ngöbö rüere , käkwe ja biani Ngöböye ni ngite ütiäre . Ye mden kisete , kukwe kämekäme nuen nämane nikwe kä nämane niken ni ngwena Ngöbö okwä bäre mento , ye abko Kristo därie käta denkä jökrä ni töibtä amne Ngöbö nire nünanka kärekäre , ye kräke ni rabadre sribire , abkokäre Kristo därie käta ni mike deme Ngöbö ngwärekri .
44011017	Grace	Ye mdenbtä abko , ni israelita käkwe tödekani ni Dänkien Jesukristobti abko ie Ngöbökwe ja Üai Deme biani , ye kwrere biani kwe nitre ñakare israelitareye arato , ¿ se tikwe ja mikadre ño Ngöbö rüere ? ti rababa nütüre , niebare Pedrokwe .
49004030	Faith	Amne munkwe ñan Ngöbö Üai Deme moto mika ulire . Ngöbökwe ja Üai Deme mikani nüne munbtä ñäräkrä munbtä kwrere , mun abko jen Ngöbökwe mikakäre gare munye . Kä mrä angwane , Ngöbökwe mun dianditari jökrä täte , ye mikakäre gare metre munye , ja Üai biani kwe munye .
66003003	Recommendation	Ne aisete , kukwe diribare munye , munkwe kani ngäbti , ye munkwe ngwianta töre jae abko jiebti mun rankwata , amne munta ja mike ngite Ngöbö rüere , ye kita temen munkwe , käkwe ja mäkäta Ngöböbe abko tita niere munye . Akwa munkwe ñan mokredre jabti ne ngwane , ni gokä rükadre ñongwane gare ñakare nie , akwa batibe tä nüke , ye kwrere batibe ti rükadi mun mike ja ngie nuen yete .
62003007	Recommendation	Ti ngäbriänkätre tikwe , munkwe ñan ja ngökamna ni mda mdaye kukwe nebtä . Nire nire käta kukwe era metre nuene , ni ye abko ni era metre Ngöbö ngwärekri , ñobtä ñan angwane tä nekete Ngöbö era metre yekri .
62004001	Recommendation	Ti mräkätre tare tikwe , ti bike kukwe mdara jire niere munye abko krörö : Ni jökrä jata dirire munye abko tä näin dirire Ngöbö Üai köböire jata niere , ni ye abko ie munkwe ñan ja ngwian nain jötrö ngwarbe , akwa tä näin dirire era metre Ngöbö Üai köböire ya , o üai käme köböire ya , ye abko munkwe mika ñäräre kuin , ñobtä ñan angwane ngöbö ngwarbe kukwei niekä tä näin kwati mtare üai käme köböire , aisete munkwe ja ngibia kuin .
44013038	Grace	aisete Jesu aibe köböire Ngöböta ni ngite kukwe käme nuenbtä denkä mento nibtä abko nun tö mikai gare mtare munye ja mräkätre .
50003001	Recommendation	Ti mräkätre tikwe , munkwe ni Dänkien käi ngwian bäri nuäre jabtä . Ti bike kukwe niere munye , ne kwrere tikwe tikanina munye akwa , tare ñakare tikrä tiketa mda munye , ñobtä ñan angwane kukwe ne kuin mun die mikakrä mun rüe ngäniene ruen tie , aisete tita tiketa munye .
46011034	Recommendation	Akwa ni ruäre , ie mrö raba krübäte angwane , mrö kweta kwe ja gwiriete , bti jata gätäbtä . Ye kwrere gätädre kwe abtä Ngöbökwe ñan mikadre ja ngie nuen . Kukwe mda mda tä ükarete abko ti näinta nebe mun känti yete angwane , tikwe ükadite jökrä .
43018031	Description	Abtä Pilatokwe nieba mda ietre : Ni noko ngwenante , bti kukweta ükaninte ño mun ngätäite ni kitakäre ngite , ye kwrere munkwe kukwe ükate kräke au , nieba kwe mikakäre yakrä jae . Akwa nitre israelita ji dokwäte käkwe nieba mda Pilatoye : Ni ngite abko nunkwe müre ketadre ye abko mun romanobokwe köböi biani ñakare nunye , aisete nun ñan raba ni mda müre kete , nieba kwetre .
46012031	Faith	Akwa Ngöbö Üai di bäri ütiäte ütiäte mun die mikakäre , ye munkwe känäntari kisere jakrä . Akwa jändrän bäri kuin ütiäte Ngöbö Üai di bätäkä ngwarbe ye kräke , jiebti ti bike ji tike käne abko krörö :
58007026	Description	Ye abko ni blitaka Ngöböbe ni mda mda diäre dänkien Jesu ye kwrere abko dbe nikrä abko erere namani , ñobtä ñan angwane Jesu abko deme , kukwe kämekäme ñakare btä amne ja mike ngite ñakare . Erere arato , nitre kukwe kämekäme nuenkä , ye kwrere nünabare ñakare kwe amne Ngöbökwe mikani bäri ütiäte ni jökrä ngwä kä käinbti sete .
50004013	Faith	Kristo ti die mikaka , köböire ti raba jändrän jökrä nuene .
52004003	Recommendation	Mun rikadre nüne bäri deme mda Ngöbökrä köbö kwatirekwatire , ie Ngöbö tö abko krörö : munkwe ñan ja mika gure jire chi bati bati .
51004002	Recommendation	Mdakäre abko , munkwe ja töi mika kwatibe blitakäre kärekäre Ngöböbe amne drebtä munkwe blitadre Ngöböbe , yebtä munkwe mokre jabti , käkwe kuin nie Ngöböye .
44007029	Description	Ni ye käkwe ñäkäbare kore Moiséye , yebtä abko Moisékwe ni Egiptobo kämikani namani gare ni jökräye gani Moisékwe , aisete ngitiani amne nikani kä Madián känti . Kä ye känti Moisés namani gure amne , niara ngäbriänkä ngibiabare nibu merirekwe . Akwa niara abko käkwe nünabare ni menteni kwrere kä ye känti .
46011007	Description	Akwa ni brare abko käkwe ñan ja dokwä jue mika , ñobtä ñan angwane ni brare abko dätebare bäsi ja kwrere Ngöbökwe amne ni brare käkwe nünandre Ngöbö mikakäre ütiäte . Akwa ni merire abko käkwe ja dokwä jue mikadre , ñobtä ñan angwane ni merire dätebare Ngöbökwe ni brare bä mikakäre ütiäte ,
51003015	Faith	Mdakäre abko , mun jökrä abko tä ketetibe Kristo ngrabare kiakia kwrere amne , Ngöbökwe mun käräbare jakrä nünakäre jäme jabe kwärikwäri , aisete kä jäme Kristokwe , ye ie munkwe kä bian gobrane jabtä . Erere arato , jändrän jökräbtä munkwe kuin nie Ngöböye .
58002010	Grace	Ngöbö abko jändrän jökrä dätekä amne jändrän ye abko jökrä Ngöbökrä . Ngöbö ye abko tö ja ngäbriänkätre tödekaka Jesubti tuai jökrä nebe kä nuärete jabe , aisete Jesukristokwe ja tare nikani ye köböire Ngöbökwe niara mikani biare täte Ji Ngwianka ni diantarikäre .
59004001	Sin	¿ Munta rüre amne munta ngüdrekä jabe kwärikwäri , ye abko ñobtä munta nüne kore gare munye ya ? Munta nüne kore ñobtä ñan angwane kukwe käme tä mun töibtä , ye mden abko mdeita nebe munye amne tä ja di nuen munbe , käta mun mike nüne kore .
46005001	Sin	Ti mräkätre , mun ngätäite yete nita iti abko meyekrä rünbe tä mike jabe abko tikwe gaba . Nitre tödekaka ñakare Jesubti käta kukwe käme diän diän ye kwrere nuene ñakare jire abko erere nuenta mun ngätäite yete .
46010013	Faith	Akwa kukwe krörökrörö ngwiandre töre jae munkwe : Kukwe kämekäme tä kite ni jökrä nuente ja käne , kwrere arato kite mun rüere . Akwa kukwe bäri tare jatadre mun rüere angwane munkwe nünandrekä dite jabtä , ñobtä ñan angwane Ngöböta ja kukwei mike täte amne , tä juto biare mun die mike , aisete kukwe bäri tare käkwe mun nötadre temen , ye ngäniene munkwe kwäräbedre ño abko Ngöbökwe mikadi gare munye , mun rabadre nünenkä dite abkokäre .
44020029	Violence	ñobtä ñan angwane ti näinta , abti lobo romon tä kite obeja kämike kwetadre jae , ye kwrere jire ni jatadi bätäkä ngwarbe nitre tödekaka Jesubti rüere juankäre ngwarbe .
53001004	Faith	Abtä nitre Ngöbökwe tä gätäre , ye känti nunta mun käikitekä abko krörö : Kukwe taretare tä nakenkä munbtä tödekabtä Jesubti abko kisete munta ja tare nike , akwa munta nünenkä dite jabtä amne Jesu rükente ñakare amne munta tödeke janknu Jesubti abko nunta niere ietre .
62004012	Faith	Ni ngämi Ngöbö tuen jire bati , akwa nita ja tarere kwärikwäri , ye ngwane Ngöböta nüne nibtä abko tuata nibtä , amne nikwe Ngöbö taredre ño metre , erere arato nikwe ni mda mda taredre metre abko tä nüke gare nie .
48001001	Description	Ti Pablo , ti ne abko Jesukristo kukwei ngwianka , akwa ñan ni mdakwe ti juani sribi ne nuene amne ñan ni mdakwe ti mikamna sribi ne nuene , akwa Jesukristo ara jire käkwe ti mikani ja kukwei ngwianka amne , Ngöbö Jesu Rün kwe käkwe Jesu mikaninta nire abko käkwe ti mikani Jesu kukwei ngwianka arato .
58012003	Recommendation	Ne aisete nitre kukwe kämekäme nuenkä kisete Jesu käkwe ja tare nikani kri kore , yebtä munkwe töbika kuin ja käne , ñobtä ñan angwane ja tare nikadre ño abko Jesukwe bä mikanina nie . Mun ñan rabadre dräre amne mun ñan di krütadre ja tare nikabtä , abkokäre munkwe töbikadre Jesubtä .
45006005	Faith	Ni krütani ketetibe gwaire Kristobe , aisete Ngöbö diebti Kristo nükaninta nire , ye kwrere Ngöbökwe ni mikadi nüne btin . Abti kä mrä angwane , Ngöbökwe ni mikadita nire nünakäre kärekäre jabe .
45015010	Recommendation	Angwane tärä mda känti abko nieta krörö : Mun ñakare israelitare ye käkwe kä ngwian bäri nuäre jabtä juta Ngöbökwe ye ben gwaire .
54004001	Sin	Mdakäre abko , Ngöbö Üai tä kukwe mike gare metre nie kä mräbtä abko krörö : Kä mrä angwane , ni ruäre käkwe Jesukristo gibiadikäta amne , üai käme ni ngökaka , ye jiebti rikadi . Üai käme ni ngökaka käkwe ni tödekaka Jesubti ngwiandi dirikätre blo mike ütiäte jae amne ngwiandi Jesu gibiadikäta . Dirikätre blo abko ni bikaka kuin amne ni ngökaka , ie ja ruen ngite ñakare kukwe kämekäme nuenbtä , käkwe kukwe diribare ietre üai kämenkwe ye diridi ni mda mdaye .
56003001	Recommendation	Mdakäre abko , nitre tödekaka Jesubti , ye käkwe gobran amne kritobo mika ütiäte jae amne kukwei mika täte kwetre . Erere arato , tädre biare jändrän kuin nuene . Ne abko , makwe ngwianta töre käre ietre .
61003005	Sin	Akwa niaratre tä töbike blo , ñobtä ñan angwane kena dekä ja kukweibti Ngöbökwe kä käinta dätebare amne kä tementa dätebare ñöbti , ye niaratre ñan tö mikai era . Abti Noé näire nitre kukwe nuenkä kämekäme Ngöbö rüere abko Ngöbökwe ganinkä jökrä ñöbti , aisete kä dätebare kena abti kä nüke mtare jändrän ñakare ja kwrere ja täritäri , ye abko ñan tö mikai era jae arato .
60003018	Grace	ñobtä ñan angwane Kristo ara jire käkwe ja tare nikani amne krütani ni ngite Ngöbö rüere diankakäre mento nibtä , ye abko nuenbare batibe kwe amne namani ütiäte kärekäre . Kristo abko ngite ñakare jire chi Ngöbö rüere , akwa niara krütani ni ngite ngite ngwiankäreta Ngöböye . Ye abko , Kristo müre ketani , akwa ngwäkä ye abko Ngöbö Üai käkwe mikaninta nire .
61002021	Sin	Nitre ye abko , ie ji kuin era metre ni Dänkienkwe ñan rükadre gare jire chi abko rabadre bäri kuin kräke abko namani gare ietre , abti tätre kukwe kuin deme biani nuendre diribare ietre abko tätre kiteta temen .
53003006	Recommendation	Ja mräkätre , mun mräkä mden mden tä nekete Jesukri , akwa kä krene btä sribire amne , kukwe diribare nunkwe tä mike ñakare täte , ni yebe munkwe ñan ja geta jire chi abko nunta niere munye ni Dänkien Jesukristo käbti .
45005012	Sin	Mdakäre abko , kena ni itibe kädian nämane Adán abko käkwe ja mikani ngite Ngöbö rüere angwane , kukwe käme Ngöbö rüere nükani kä nebtä amne kukwe käme köböite ni jökrä nikani krüte , ñobtä ñan angwane ni jökrä käkwe ja mikani ngite Ngöbö rüere arato .
58011033	Faith	Ni ruäre käkwe tödekani Ngöböbti , köböire kä dianinkä kwetre ni mda mdakän rübtä . Ruäre abko käkwe kukwe ükaninte kuin metre ni mda mdakrä amne jändrän köböi biani Ngöbökwe nükani ni ruäre kisete , ñobtä ñan angwane nämane tödeke Ngöböbti . Ni ruäre abko käkwe lion kada ketani , ñobtä ñan angwane nämane tödeke Ngöböbti .
47004009	Faith	Mdakäre abko , nun rüe tätre näin kisere nun jiebti , akwa Ngöböta nun mikete ñakare kaibe amne , nun nitata temen nun rüekwe , akwa niaratre ñan tä nun gaenkä .
59004004	Sin	¡ Ye ñobtä abko käre munta trö kwite Ngöböye amne munta jändrän mda mda tarere niara täte ! ¿ Jändrän jökrä kämekäme tä Ngöbö rüere abko ben nita ja gete angwane , nita nebe ja rüere Ngöböbe abko gare ñakare munye ya ? Nire nire käta ja gete kukwe kämenbtä , ye abko tä nebe ja rüere Ngöböbe .
44016006	Description	Abti sribi namani bare yete angwane , Pablo amne ni mda mda nämane niken mukore ye rikadre kukwe kuin Jesubtä niere kä Asiate , ye abko Ngöbö Üai Deme käkwe dokwä täkäni ben . Abtä niaratre nikani menteninta temen angwane , nikani kä Frigia känti ta amne kä Galacia känti ta nikani .
45010006	Faith	aisete nita tödeke Jesubti , köböire ni ngite ñakare mda abko Ngöböta niere nibtä , ni ye kräke Ngöbö Kukwei käta niere krörö : Makwe ñan töbika krörö : “ ¿ Nire näin kä käinbti ” Kristo känti , niara kärereta kä nebtä ni die mikakäre ? Ye kwrere makwe ñan töbika , ñobtä ñan angwane Kristo nükanina kä nebtä aisete .
66016002	Violence	Ye kwrere bkänä , angele rikaba iti käne käkwe Ngöbö mätä kri näma blatote ye ianteba kä temen yebti angwane , ni jökrä , btä ni jändrän kri krübäte kwrere ye kä näma tikani amne , ni jändrän kri krübäte kwrere abko bä sribebare , ye nire nire näma mike ütiäte ngöböre jae , nitre ye abko kwata rababa ngütüete käme jökrä ietre abko bä rababa käme amne rababa tare krübäte ietre .
66005008	Description	Niarakwe täräkwata ye dianba kisete , ye btäräbe jändrän kräbkä näma yete amne nitre unbre unbre ni gre bti nibkä näma yete , ye rikaba ngitiekä ngukudokwäbti temen ni Kordero kwrere ye ngwärekri , niara mikakäre ütiäte jae . Angwane nitre unbre unbre ye kisetekisete abko arpa näma amne , blato kiakia orore orore ngwian näma kisetekisete kwetre arato abko te kri ngwäri mnüne rä bäne näma kwetre . Kri ngwäri mnü rä bäne näma blatote kwetre , ye abko ni itire itire tödekaka Jesubti tä nüne kuin deme Ngöbökrä käta blite Ngöböbe abko bä näma kore kwetre .
62005001	Faith	Jesu abko Ni Dianinkä Ngöbökwe , ye nire nire käta mike era amne tä tödeke bti , ni ye abko därebare Ngöbökri , aisete Ngöbö ngobo . Ye abko , ti mräkätre , nire nire käta ni rün tarere , ni ye abko käta ni rün ye ngäbriänkätre tarere arato ,
48005026	Recommendation	Akwa nikwe ñan bikadre krikri jabtä kwärikwäri . Erere arato , nikwe ñan ja kwitadre ja rüere kwärikwäri amne jändrän ni mdakwe , dokwäre nikwe ñan bätä ngwiandre btä .
54005001	Recommendation	Mdakäre abko , ni unsunine unsunine abko käkwe ja mikadre ngite abtä töi diandre , ye ngwane makwe ñan ngra ngra bti , akwa ni rün nikwe mikata ütiäte jae , ye kwrere makwe ni unsunine unsunine kita nüne bäri Ngöbökrä . Ni bati bati abko ni etba nikwe btä mäträta , ye kwrere makwe mäträ btätre .
60002012	Recommendation	Angwane nitre ie Ngöbö gare ñakare , ye okwäbti munkwe nüna kuin , ñobtä ñan angwane bäsi ni kukwe kämekäme nuenkä btä ñäkä blo , ye kwrere jire tädre ñäke mun rüere mtare , akwa munkwe jändrän kuin nuendi niaratre okwäbti ne ngwane , Ngöbökwe kukwe ükadite ni jökrä kräke , ye ngwane niaratre käkwe Ngöbö käikitadrekä kukwe kuin nuenbare munkwe yebtä .
50003006	Sin	Ne aisete Kukwe Biani Ngöbökwe Moiséye nuendre nie , yebti ti nämane mokrere krübäte , aisete nitre tödekaka Jesubti abko rüere ti nämane näin kisere mikakäre ja tare nike . Erere arato , Kukwe Biani Ngöbökwe Moiséye nuendre nie , ye erere ti nämane mike täte bäri , aisete ti nämane nüne bäri metre , ni mda mda nämane nütüre tibtä , aisete ti bäri käkwe ja bä mikadre ütiäte kri .
43004052	Description	Abtä niarakwe niebare mda : Kä nuäi angwane ja ki ruenta mobe ie , niebare kwe . Jändrin , ñänä okwä krati dere angwane , drangwan rikaba btä , niebare kwetre ie .
43019031	Violence	Köbö ye abko , köbö ja mikakrä biare köbö jadükakrä kräke amne , köbö jadükakrä ye nämane Pascua näire , aisete bäri ütiäte . Ye mden kisete , nitre israelita ji dokwäte rikaba niere krörö Pilatoye : Nitre tä krusobtä se krütadre jötrö , abkokäre ngüre ötarebtä , bti diandreta timon doboi mikadre , nieba kwetre .
43019012	Description	Ye ngwane mentokwäre abko Pilato namani kä känene jae Jesu tikatekäreta , akwa nitre israelita ji dokwäte rababa ngrente , kä rababa niere : ¡ Makwe ni ye tikaditeta ne ngwane , ma ñakare ja kukwe mukore emperadorebe ! Mdakäre abko , nire tö ja mikai jreire Jesu kwrere , ni ye abko emperador rüere , rababa niere Pilatoye .
43014001	Faith	Yebti Jesukwe nieba mda : Kukwe yebtä mun ñan rekwetaka ja jiebti , akwa munkwe tödeka Ngöböbti amne munkwe tödeka tibti arato ,
50001028	Faith	Erere arato , munkwe ñan ja ngwian nikenkä mun rüe käne , ñobtä ñan angwane niaratre tä rüre mun rüere , ye abko käta kukwe krörö mike gare : Niaratre juandi ngwarbe jökrä Ngöbökwe , ye abko tuen kuin btätre , akwa mun abko Ngöbökwe dianditari , ye abko tuen gare kuin munbtä arato .
43015016	Grace	Mdakäre abko , ñan munkwe ti dianinkä ja töi jenbti au dirikäre jae , akwa tikwe mun dianinkä ja töitikakäre jabe amne , tikwe mun mikani juandre kwäräkwärä sribire jakrä abko köböire ni mda mda jatadre kabre tödeke tibti abkokäre . Ye aisete , uba ngwäta neme kabre btä , ye kwrere sribi munkwe rabadre abko köböire ni kwati rabadre tödeke kärekäre tibti , abkokäre tikwe mun dianinkä jakrä . Erere arato , tita dre dre nuemna munye , ye kwrere munkwe nuendre ne ngwane , munkwe jändrän ño erere kärädre ti Rünye ti käbti angwane , biandi kwe munye .
58011004	Faith	Mdakäre abko , Abel käkwe tödekani kwatibe Ngöböbti , aisete jändrän bäri kuin biani kwe Ngöböye etba Caín ye ngwä . Jändrän biani Abelikwe Ngöböye , ye Ngöbökwe kani ngäbti amne kuin niebare kwe btä . Angwane Abel nämane tödeke Ngöböbti , ye namani tuen kuin Ngöböye abko Ngöbökwe niebare . Ye abko , Abel krütanina , akwa tödekani kwatibe Ngöböbti kwe , yebtä abko kädrie tä mtare .
46004001	Recommendation	Ye abko , nun Jesu kukwei ngwianka abko sribikä jirekäbe Kristokrä amne , kukwe nämane kaibe tiebe Ngöbökwe Kristobtä , ye abko Ngöbökwe mikani nun kisete dirikäre ni mda mdaye , aisete nun abko sribi ye nuenkä munkwe nütü kore nunbtä .
66006013	Description	Angwane kri ngwäkä kädekata higo abko tä kite tain mrä abko müreta kite mate ribi käta münente jökrä higo kriebtä , ye kwrere jire muke rababa betekä timontimon kä temen nebtä rababa tuen tie .
46010014	Recommendation	Ne aisete , ti mräkätre tare tikwe , munkwe ñan ngöbö ngwarbe mika jire chi ngöböre jae amne ye ngäniene mun gitia .
45012021	Recommendation	Ye abko , makwe ñan ja ganaimna kukwe kämeye , akwa makwe kukwe kuin nuen ma rüekrä , köböire makwe kukwe käme ganaindi .
55002014	Recommendation	Timoteo , nitre dirikä mda mda käkwe ñan ja kwetadre kukwe ngwarbe ngwarbebtä , tikwe nieba , erere makwe nieta ietre Ngöbö okwäbti abko erere nuendre kwetre , makwe nie ietre janknu , ñobtä ñan angwane ja kwetata ngwarbe , ye abko tä ni die mike ñakare amne , tä ni kukwe nuaka nuaka ngwianta Jesu gibiekäta , aisete ñan ja kwetadre abko makwe nie metre ietre .
59004008	Recommendation	Krötö känime Ngöbö ken munkwe amne Ngöbökwe krötadi känime mun ken arato mun die mikakäre . Mdakäre abko , nita köbötike amne ni kise tä nebe merebe , ye kwrere mun kukwe kämekäme nuenkä Ngöbö rüere ye käkwe nüna merebe Ngöbö ngwärekri . Erere arato , mun töi ñäkänintbe ketebu abko tö Ngöbö tarei kukwe kämekäme ben gwaire ye käkwe ja mika deme Ngöbö ngwärekri amne kukwe kämekäme mdeita nebe mun töite , ye abko kita temen munkwe .
59002009	Sin	Akwa munta ni iti mike bäri ütiäte ni mdakrä , ye ngwane munta ja mike ngite angwane , kukwe biani Ngöbökwe nuendre , ye rüere munta ja mike ngite ,
52004007	Grace	Ye abko , Ngöbökwe ñan ni käräbare ja mikakäre ngite kore ni mda mdabe akwa , Ngöbökwe ni käräbare nünakäre kuin deme jakrä .
45001018	Sin	Mdakäre abko , ni jökrä käta kukwe nuene kämekäme amne tä kukwe diän diän nuene bätäkä ngwarbe , erere tä ja mike ngite Ngöbö rüere . Erere arato , ni ye käta kukwe käme nuene angwane , tä kukwe era metre Ngöböbtä ketebti jökrä . Ni ye rüere Ngöbö kä käinbti käta ja moto romon mike gare .
62004007	Faith	Ti mräkätre tare tikwe , Ngöbö aibe käta ni kite ni mda mda tarere , aisete ari ja tarere kwärikwäri . Nire nire käta mräkä tarere abko därebare Ngöbökri , aisete Ngöbö ngobo amne Ngöbö gare metre ie .
62002009	Sin	Ye abko , nire nire tä nüne deme amne metre Ngöbö träte tä niere , akwa tä bätä ngwen mräkäbtä , ni ye abko tä dikekä kä ikote Ngöbö rüere .
60004014	Grace	Erere arato , munta tödeke Kristobti , ye dokwäre ni mdakwe ñäkä taretare munye angwane , munkwe kä ngwian nuäre jabtä , ñobtä ñan angwane Ngöbö Üai bä nuäre tä nüne munbtä aisete .
44021019	Grace	Angwane Pablokwe köbö ngwiantariba jökrä ietre , bti sribi Pablokwe ye köböire Ngöbökwe dre nuenbare nitre ñakare israelitare ngätäite , ye Pablokwe nieba jökrä ja täritäri ietre .
43008046	Sin	Ti kukwe käme nuene ñakare Ngöbö rüere , aisete ni ñakare jire mun ngätäite nete kä raba ti kite ngise kukwe kämenbtä , aisete tita kukwe era erere niere munye , ¿ se ñobtä abko mun ñan tö ti kukwei mikai era ?
58010017	Grace	Amne niaratre käkwe ja mikani ngite ti rüere , käkwe kukwe käme nuenbare ti rüere , ye ñan rükadita töre jire chi mda tie , niebare Ngöbökwe .
46001005	Grace	Ngöbökwe mun mikani ja di bkäne bätäkä ngwarbe krörö ja moto kuinbti : ja di biani kwe munye angwane , ütiä käräbare ñakare kwe munye , käkwe mun mikani dite blitakäre bätäkä ngwarbe niara kukweibtä amne mun mikani töbtä kukwe bätäkä ngwarbebtä kwe .
45015030	Recommendation	Ti mräkätre , ni Dänkien Jesukristo köböire amne Ngöbö Üai ni mikaka ja tarere kwärikwäri , ye köböire munkwe ja geta gwaire tibe sribi tare krübäte tikrä nebtä amne munkwe blita tikrä Ngöböbe .
43007020	Violence	Abtä nitre näma kwati yete ye käkwe nieba mda : ¿ Nire tö nibi ma müre ketai amarebti mata ñäke kore ye ? ¡ Ye ñan üai käme tä mabtä , kisete mata ñäke kore ya ! nieba kwetre Jesuye .
45003025	Grace	Ngöbö ara jire käkwe Kristo Jesu biani müre ketadre ni kwati ngwärekri angwane , Kristo Jesu därie käkwe Ngöbö töi kwitani , aisete Ngöbö mätä kri ni ngite ngite rüere ñakare mda , amne Kristo Jesu därie käkwe Ngöbö moto mikaninta jäme nikrä . Ye ngwane abko , Kristo däriebti Ngöbökwe ni ngite dianinkä mento nibtä , yebti nikwe tödekadre kwatibe . Mdakäre abko , Ngöbö abko metre ta , käta kukwe ükete metre nikrä , ye mikakäre gare , Ngöbökwe Kristo Jesu biani müre ketadre kore , ñobtä ñan angwane Jesukristo müre keta ngämi , känenkri Ngöbökwe ni mikadre ja ngie nuen täte jökrä kukwe kämekäme dokwäre , akwa nuenbare ñakare kwe .
43018018	Description	Ye ngwane abko , kä rababa tibo krübäte , aisete nitre klabore amne guardia ju blitakrä Ngöböbe ngibiabtikä käkwe ñukwä bukateba , bti näma träse angwane , Pedro näma ñukwä träse siba niaratrebe yete .
49006011	Recommendation	Jändrän jökrä bianta Ngöbökwe ja ngibiakrä ni rüe ngäniene , ye kite jabtä munkwe . Diablu ni ngökaka käkwe kukwe mikaditbe mun rüere , ye ngwane mun rabadre nünenkä dite jabtä diablu rüere , abkokäre kite jabtä munkwe ,
43013037	Faith	Abtä Pedrokwe nieba mda Jesuye : Ti Dänkien , ¡ tita juto biare krütakäre makrä ! ¿ Se ñobtä abko ti ñan rabadre mabe gwaire mtare , mata niere se ? nieba kwe ie .
50004007	Faith	Munkwe nuendre kore angwane , Ngöbökwe kä jäme jakwe mikadi mun motobtä . Kä jäme Ngöbökwe abko ñan rükadre gare jire ni kä nebtäye . Kä jäme biandi Ngöbökwe munye , ye käkwe mun moto amne mun töi ngibiadibti kuin Kristo Jesu köböire , munkwe ñan töbikadre dikaro ngwarbe abkokäre .
59003009	Faith	Ye abko , ni tüdräbti nita Ngöbö ni Dänkien amne ni Rün nikwe käikitekä . Abti ni tüdrä ye arabebti abko ni mda mda dätebare bäsi ja kwrere Ngöböbe abko nita ngürün mike btä arato .
46005010	Sin	Akwa ye abko , ñan ni tödekaka ñakare Jesubti abkobtä tikwe tärä tikaba kore munye amne , ñan ni jändrän jenena ribekä jae amne ñan nitre ni ngökö amne ñan nitre jändrän ngwarbe mikaka ngöböre jae abkobtä tikwe tärä tikaba kore munye . Ñan tikwe tärä tikaba ni korekorebtä , ñobtä ñan angwane ni korekore tödekaka ñakare Jesubti , ben munkwe ñan ja getadre ne ngwane , munkwe ñan nünandre kä nebtä mda niaratre ngätäite .
44026009	Sin	Käne ti ne ara jire käkwe kukwe nuendre bätäkä ngwarbe Jesu Nazarebo rüere , ti nämane nütüre .
61002014	Sin	Mdakäre abko , meri ñan jatare dirikätre bloye , okwäta nebe meribtä angwane , töi tärä nebe ie jakrä amne käre niaratre nebe dräre ñakare ja mike ngite Ngöbö rüere amne , meri ruäre töi braibe abko tätre näkwite kukwe käme nuenkäre jabe . Erere arato , jändrän ni mda mdakwe , ie töta nebe krübäte jakrä . Akwa mrä Ngöbökwe mikadi ja ngie nuen kärekäre .
43010012	Description	Akwa ni ngwian ganainkä jae obeja ngibiabtä abko lobo tä kite tuen ie obeja kukwäre angwane , tä ngitie lobo ngäniene amne tä obeja mikete kaibe , ñobtä ñan angwane niara abko ñakare obeja ngibiaka amne obeja ye ñakare kwe , aisete tä mikete loboye amne lobo tä niken obeja kwete amne tä obeja juentari kratikrati kwäräkwärä .
59001019	Recommendation	Mdakäre abko , ti mräkätre tare tikwe , kukwe krörö ne munkwe ngwianta töre jae : Mun jökrä käkwe ja olo mika juto biare Ngöbö Kukwei nuakäre , akwa mun ñan raba juto biare blite amne mun ñan raba romon jötrö ngwarbe ,
46009014	Recommendation	Ye kwrere arato , ni Dänkien käkwe kukwe ükaninte krörö ni niara kukwei mikaka gare kräke : Nire nire tä näin Ngöbö kukwei kuin Jesubtä mike gare , ye köböire nünandre kwe , niebare ni Dänkienkwe .
43012046	Grace	Nire nire tä nüne kä ikote amne Ngöbö gare ñakare ie , käkwe tödekadre tibti abko ñan nünandi mda kä ikote kwe , ñobtä ñan angwane rükadre ño Ngöbö känti rükadre gare ie , abkokäre ti jatani ñotrare mun ngätäite kä nebtä .
43005014	Description	Yebti ni bren mikabata kuinta Jesukwe ye näma ju blitakrä Ngöböbe känti abko kwanba Jesuye angwane , Jesukwe mäträba btä , käkwe nieba ie : Tuen , mtare ma nenante kuinta Ngöbö diebti , akwa nane kukwe mda rakaka bäri tare mabtä , ye ngäniene makwe ñan ja mika ngite Ngöbö rüere mda , nieba kwe ie .
46016014	Recommendation	Angwane munkwe jändrän jökrä nuen , ye abko munkwe nuen ja moto kuinbti ni mda mda tarere kwärä .
43014015	Recommendation	Yebti Jesukwe nieba mda nunye : Munta ti tarere era metre bkänä ne ngwane , tita kukwe nuemna ye erere munkwe mikadre täte
58012025	Recommendation	Ne aisete ti mräkätre , mtare Ngöböta blite nibe , ye munkwe ñan kitadre okwä kware temen , ñobtä ñan angwane kira Ngöbökwe ñäkäbare Moisés köböire nitre israelitaye , ye niaratre käkwe ñan Ngöbö kukwei mikani täte , abtä Ngöbökwe mikani ja ngie nuen amne kwäräbebare ñakare kwetre . Mtare abko Ngöbö kä käinbti ara jire käta ñäke nie , ye ie nikwe trö kwitadre angwane , nikwe ñan kwäräbedre jire chi .
48004008	Sin	Mdakäre abko , käne mun ngämi tödeke Jesubti , känenkri Ngöbö gare ñakare munye angwane , mun nämane jändrän ngwarbe mike ngöböre jae amne mun nämane ni klabore kwrere kräke .
44003026	Grace	Ngöbökwe sribikä kwe juani kä nebtä angwane , juani käne mun israelita ngätäite kwe ja di biankäre munye , munkwe kukwe kämekäme kitadre jire jökrä temen , abkokäre juani käne kwe munye . Abko kore se , niebare Pedrokwe ni kwati yeye .
44010039	Violence	Jesukwe sribi ño ño nuenbare nun israelita käite amne juta Jerusalénte , ye abko nun Jesu kukwei ngwianka käkwe tuani ja okwä jenbti . Jesu müre ketani krusobtä nitre israelitakwe ,
46001010	Recommendation	Ti mräkätre , ni Dänkien Jesukristo käbti ti tö kukwe ne ribei kisere munye abko nere : Kukwe jökrä rükabti ruäre mun jökräye , munkwe ñan ja diandrekä jenena amne munkwe nünandre jäme jabe kwärikwäri abkokäre . Erere arato , munkwe töbikadre ja kwrere jökrä amne ja rabadre ruen ja kwrere jökrä munye , käkwe ja töi mikadre ja näre jökrä , abkokäre kukwe jökrä rükabti ruäre mun jökräye .
51001021	Sin	Angwane mun abko nämane mente Ngöböye amne mun töi nämane ja rüere Ngöböbe , ñobtä ñan angwane mun nämane kukwe kämekäme nuene Ngöbö rüere .
55002022	Recommendation	Timoteo jändrän kämekäme mdei tä krübäte ni bati batiye abko ngäniene ma gitia . Akwa nüna metre Ngöbökrä , yebtä makwe ja kita amne tödeka kwatibe Ngöböbti amne ja taredre kwärikwäri , amne nüna jäme , ye jiebti ma rankwa bäri nitre töi deme deme käta blite Ngöböbe yebe gwaire abko ie ti tö Timoteo .
51003001	Faith	Mdakäre abko , Ngöbökwe mun mikaninante nire Kristobe gwaire , aisete kä bäri ütiäte kä käinbti , känti Kristo tä täkänintbe Ngöbö küde ruenkri , ye känti jändrän bäri ütiäte tä munkrä , yebtä munkwe ja töi mika kwatibe käre .
66008007	Violence	Ye erere bkänä , angele iti käkwe drü jükaba käne , ye btäräbe ñü bürere jä kukwän kwrerekwrere amne ñukwä jutra mritani däribe mni mni abko Ngöbökwe juanba kä temen nebtä , ye abko käta ñäkänintbe ketamä abko kukwaba keteti jire temen . Erere arato , kri krikri kukwaba keteti jire , akwa mikä rerebare kukwaba jire jökrä kwe .
66011017	Faith	kä rababa niere krörö : Ni Dänkien Ngöbö , ma di kri jändrän jökrä bti ta amne ma tä kärekäre . Nunta kuin niere mae , ñobtä ñan angwane ma di kribti ma kitera gobrane ni ngätäite .
43004010	Grace	Abtä Jesukwe niebare mda ie : Jändrän kuin tä makrä Ngöbökwe amne nireta blite mabe , ye rabadre gare mae angwane , makwe ñö nire kärekäre ye kärädre tie amne tikwe biandre mae , niebare Jesukwe ie .
51003004	Grace	Kristo abko mun mikaka nüne kärekäre Ngöböbe amne niara jatadita angwane , bä rabadi nuäre , ye kwrere mun bä rabadi nuäre arato niarabe gwaire .
43020031	Faith	Akwa munkwe kukwe kuin Jesubtä mikadre era jae amne Ni Dianinkä Ngöbökwe abko Jesu ara amne niara abko Ngöbö Odei , ye abko rabadre era munkrä amne munkwe tödekadre bti , abkokäre tikwe kukwe ne tikani . Mdakäre abko , munkwe tödekadre Jesubti , ye köböire munkwe nünandre kärekäre Ngöböbe , abkokäre tita kukwe ne tike .
62004006	Faith	Akwa ni abko , ni jen Ngöbökwe , aisete nire nire ie Ngöbö gare abko tä olo ketete ni kukweiye ; akwa nire nire ñan tä olo ketete ni kukweiye abko ñakare jen Ngöbökwe . Ne aisete nire nire btä Ngöbö Üai era metre tä abko tä ni kukwei mike era ; akwa nire nire btä üai käme ni ngökaka tä abko ñan tä ni kukwei mike era jae .
65001012	Description	Mdakäre abko , dänta jübente bäta nebe käme , ye kwrere abko nitre dirikä blo tä mun ngätäite , ñobtä ñan angwane munta ja tarere kwärikwäri , ye bä mikakrä munta mröre ketetibe , ye känti abko dirikätre blo käta mröre kabrekabre , tä dö ñaen kabrekabre abko käita nebe nuäre btätre amne tätre mun mike ütiäte ñakare . Ye abko , kukwe gaidre kri abko tätre nuene . Erere arato , tätre ja bä mike ni mda mda ngibiabtikä kwrere , akwa tätre ja ngibiare au . Mdakäre abko , müta aibe tä kite jüben amne ñü ñakare te , aisete müreta niken juenkä mentokwäre , ye kwrere jire niaratre tä nüke , bti näin ta , akwa ñan tä ni die mike jire chi . Erere arato , kri rabadre ngwäre ngwäre abko käita nüke amne ngwäta nebe ñakare btä , ye kwrere jire niaratre tä amne , kri ngatanina kwrere jire bäta nebe abti diankata ngätri ngöi kuin , ye kwrere jire niaratre tä arato .
44005015	Description	Sribi kri ñan tuabare nuen nämane kabre , abtä ni kwati namani mräkä bren bren mike jän kwatabti amne jamankate namani kite ngwena mikadre jibtä jibtä , ñobtä ñan angwane Pedro jatadre ji yebti angwane , mikadreta kuinta kwe , akwa ñakare ne ngwane , Pedro trä aibe matadre ni bren bren yebtä abkokäre .
49006016	Faith	Akwa jändrän jökrä ja ngibiakrä yebti ta abko tödeka kwatibe Ngöböbti , ye abko munkwe dian kisete nitre rükä tä jändrän ribi ngwen kisete ja ngibiakrä , ye kwrere munkwe nuendre kore . Ye köböire abko üai kämekäme käkwe kukwe kämekäme kitadi buko jutra ngitiekä kwrere mun rüere angwane , munkwe kukwe käme ganaindi kwäräbe .
51003023	Recommendation	Mdakäre abko , munkwe dre dre nuen , erere munkwe nuen kuin ja di ngöi jökrä amne , ñan munta sribire ni kä nebtä kräke , akwa munta sribire ni Dänkien Jesu ara jire kräke abko munkwe nütü käkwe sribi kore ,
58012016	Recommendation	Mdakäre abko , munkwe ñan ja mika gure tiebe ni mda mdabe amne jändrän kuin deme , ye ie munkwe ñan trö kwita Esaúkwe nuenbare kira ye kwrere . Esaúkwe jändrän kuin rürümoinbare jakän etba Jacoboye . Esaú abko mubai , aisete niara die mikadre rünkwe , akwa mrö batibe btä jändrän kuin ye rürümoinbare kwe jakän Jacoboye .
43018040	Sin	Angwane nitre israelita jökrä rababa ngrente , kä rababa niere krörö : ¡ Ni ye ñan tikate makwe ! ¡ Barrabás ye tikete ! rababa niere . Barrabás ye abko nämane rü miketbe gobran romanobo rüere abko tikadrete , rababa niere Pilatoye .
55003004	Sin	Erere arato , rabadi kukwe muko kwekwe kite ngite ngwarbe , kä jürä rabadi ñakare btä kukwe kämekäme nuene . Rabaditre bike bäri krikri ni mda mdabtä , tö rabadi kä ngwen nuäre jabtä , akwa Ngöbö taredi ñakare kwetre .
50002009	Grace	Ye kwrere Jesukwe ja mikani ütiäte ñakare . Ye mdenbtä Ngöbökwe mikani bäri ütiäte ni jökrä amne jändrän jökrä bti ta amne , ni käi bäri ütiäte abko Ngöbökwe biani ie arato .
61001016	Description	Ti mräkätre , ni Dänkien Jesukristo abko di kribti jatadita , ye abko nunkwe diribare munye . Ye abko ñan kukwe mikanintbe ngwarbe kira mun ngökakäre abko niebare nunkwe munye , akwa nunkwe ni Dänkien di kri bä nuäre tuaba ja okwä jenbti abko erere nunta niere .
61003016	Sin	Akwa Pablokwe tärä tikani ketareketare , yebtä abko kukwe ruäre tare rükare gare , aisete nitre ie Ngöbö gare ñakare metre amne nitre töi mräme käta ja töi kwite jötrö jötrö , ye abko käta kukwe tikani Pablokwe kwite bä jene , abti tätre dirire blo . Ye kwrere arato , Ngöbö Kukwei mda mda kwitata kwetre , dokwäre Ngöbökwe mikadi ja ngie nuen abko känänta au jakrä kwetre .
44014014	Description	Nitre Jesu kukwei ngwianka Bernabé amne Pablo mika tö namani ütiäte ngöbö kwrere ni jökräkwe , ye gani kwetre angwane , ñakare namani tuen dbe ietre , ye bä mikakäre dän ngianinkä jabtä kwetre se kwrere , bti nikanintre betekä ni mda mda ngätäite tata , ngrarete kwärä kä nikanintre niere krörö :
45015008	Faith	Mdakäre abko , ti tö kukwe krörö nieita munye : Ngöbökwe kukwe ükaninte nitre israelita mräkä känekäne ben , ye mikakäre bare täte Kristo nükani ni klabore kwrere nitre israelitakrä , ye köböire abko Ngöbö tä ja kukwei mike täte abko bä mikani kore kwe .
59001026	Sin	Amne nane mun ruäre tä nekete Ngöbö Kukweibtä ruen munye , akwa mun kada nekete ñakare blitare amne munta ñäke krübäte ni mda mdabtä ne ngwane , munta ja ngökö au amne kukwe btä munta nekete ye abko tä nebe ngwarbe , ütiäte ñakare ,
43015020	Recommendation	Akwa tikwe kukwe nini krörö munbtä , ye munkwe ngwianta töre jae : Ni klabore ye abko ñakare bäri ütiäte niara bkänkäbti ta , tikwe nini munye . Ne aisete ni ruäre tä näin kisere ti jiebti ti mikakäre ja tare nike , ye kwrere arato nändi mun jiebti kwetre mun mikakäre ja tare nike tödekabtä tibti ; akwa ni ruäre käkwe ti kukwei mikani ütiäte , ye abko käkwe mun kukwei mikadi ütiäte arato .
43008031	Faith	Yebti nitre israelita käkwe tödekaba Jesubti , ye ie Jesukwe nieba mda : Munkwe nünandikä kärekäre ti kukweibtä ne ngwane , mun rabadi ja töitikaka era metre tibe .
44007011	Description	Abti mrö nika namani krübäte Egipto amne Canaán arato . Angwane bäsi mrö krütani jökrä ni ruai mrö känekäne kän .
63001004	Faith	Ti mräkätre tikwe , Ngöbö ni Rün nikwe käkwe nünamna ño nie abko erere mun ruäre tä nüne , ye tikwe gaba angwane , käi rababa nuäre kri tibtä .
54005008	Faith	ñobtä ñan angwane ni tödekaka Jesubti akwa , ni mräkä jen nikwe , ye nita ngibiare ñakare , ne ngwane nita Ngöbö Kukwei kite temen . Erere arato , nita kukwe nuene bäri käme ni ñakare tödekaka Jesubti ye ngwä , ñobtä ñan angwane ni ñakare tödekaka Jesubti käta mräkä kwekwe ngibiare .
58010022	Faith	Ne aisete , ja töi metrebti amne tödekabtä kwatibe Ngöböbti , ari krötö ja ken Ngöböbe , ñobtä ñan angwane Jesukristo käkwe ja därie metaninkä ni töi kämenbti , ye käkwe ni mikanina deme . Nitre blitaka Ngöböbe ni mda mda diäre nämane jüben nänkrä Ngöbö känti , ye kwrere Jesukristo käkwe ni ngrabare jükaninante , aisete ari krötö Ngöbö ken .
48001023	Description	Angwane blita nämane tibtä aibe nämane gare ietre abko krörö : Ni ye nämane näin kisere ni jiebti ni mikakäre ja tare nike , ni ye abko tä näin kukwe kuin Jesubtä mike gare mtare abko kukwei nuani kwetre tibtä .
44027034	Recommendation	aisete mtare munkwe mrödre abko ti tö nibi ribei munye , ñobtä ñan angwane nita nete ne ñan rabadre bren jire chi iti , aisete mun tö tä nünanbtä ne ngwane , munkwe mrö kweta ja dikrä ye abko rabadre bäri kuin , niebare kwe .
66002003	Faith	Mdakäre abko , munta nünenkä dite tibtä amne munta ja tare nike kri ti dokwäre , akwa mun nebe dräre ñakare tödekabtä tibti , ye abko gare kuin tie arato , yebtä käta nebe nuäre tibtä .
56002002	Recommendation	Ni brare unbre unbre ñan rankwa jötrö jändrän ngwarbe jiebti amne , töbika kuin ja käne kwe amne , niara rabadre ütiäte , abkokäre nüna kuin kwe ni mda mda okwäbti abko makwe diri ietre . Erere arato , Jesukristo kukwei mika era kwe amne , raba ni mda mda tarere ja moto kuinbti . Erere arato , nane kukwe jata tare niara rüere angwane , nünanka dite kwe jabtä , makwe diri ietre Tito .
44017030	Recommendation	Kira abti kä nüke mtare , ni jökrä töi nämane mräme kore Ngöböbtä . Akwa niaratre töi mräme Ngöböbtä , abtä kä nämane ja mike ngite , aisete Ngöbökwe mikani ja ngie nuen ñakare kukwe yebtä . Akwa mtare ni nünanka kä jökräbti temen abko käkwe kukwe käme kitadre jökrä temen amne tödekadre Ngöböbti kwetre abko Ngöböta niere kore nie ,
43019025	Description	Angwane kruso btä Jesu näma metani käin , kruso yebtä Jesu meye María näma yete etbabe . Erere arato , Cleofas nän muko kädian nämane María näma siba amne María Magdalabo näma arato kruso ken yete Jesu mukore .
66019013	Description	Mdakäre abko , dän jükani därire jökrä näma kitani jabtä kwe niara krütani ni diantarikäre bä mikakrä amne , niara kädian näma Ngöbö Kukwei arato .
46008009	Recommendation	Ye mdenbtä , mun abko kräke ngöbö ngwarbe tärä ñakare era metre , aisete jändrän jökrä tuen dbe kwetadre , ye käkwe ñan ni mda mda töi braibe Jesubtä ye mikadre ja mike ngite . Ne aisete , mun ngämi niken mröre ju blitakrä ngöbö ngwarbebe yete , känenkri munkwe töbika kuin ja käne .
44013034	Grace	Ngöbökwe Jesu mikadita nire ne abko niebarera kwe , aisete Jesu ñan ngwäkä gütadrekä , ye mden abko tikamna täräbtä kwe : Tikwe ja kukwei kuin deme biani ja die biankäre Daviye , ye abko tikwe mikadi täte jökrä munkrä , abko tä tikani Ngöbö kukweibtä .
43014020	Faith	Akwa munkwe ti tuadita , köbö ye näire tita ketetibe ti Rünbe amne munta ketetibe tibe amne tita ketetibe munbe abko munkwe gadi .
62002003	Faith	Ye abko , Ngöbökwe kukwe biani nuendre nie , ye erere nita mike täte ne ngwane , Ngöbö nena gare metre nie abko rükadi gare jabtä nie .
43008024	Sin	Ye mden kisete , kukwe kämekäme munta nuene Ngöbö rüere , yebtä mun krütadi . Ti abko ni ño tita niere munye , ye munkwe ñan mikadre era jae angwane , mun krütadi angwane , mun rabadi ngite Ngöböye kärekäre , tikwe nini munye ye kwrere , nieba Jesukwe ietre .
66017006	Sin	Yebti käta neme nuäre nibtä dröba kisete , ye kwrere meri yebtä kä näma nuäre juta deme Ngöbökwe ye därie kisete , ñobtä ñan angwane niarakwe nitre tödekaka Jesubti kämikani blitabtä Jesukrä , ye käi ngwian näma nuäre kwe jabtä abko kisete näma ni dröbare kwrere tikwe gaba mda . Angwane meri tuaba tikwe , yebtä ti töi ñan rababa krütare .
58012017	Description	Yebti dre nakaninkä Esaúbtä , ye garera munye abko krörö : Esaú abko mubai , aisete rünkwe ja di biandre ie abko tö namani , akwa rün käkwe ja di bianina Jacoboye , aisete trö kwitani jirekäbe kwe ie . Esaú käkwe jändrän ye müaibare kri krübäte , akwa ja ñan namani nuene kräke . Ne aisete Esaú käkwe trö kwitani jändrän kuin demeye , ye kwrere munkwe ñan nuendre .
43007012	Description	Akwa ni näma kwati bietabtä , ye rababa blite tiebetiebe jökrä Jesubtä . Ni ruäre rababa niere : Ni ye abra moto kuin , rababa niere . Akwa ni ruäre abko rababa niere : Ñakare . Ni ye ñakare kuin amne tä näin ni ngökö jirekäbe , rababa niere tiebe Jesubtä .
44011021	Faith	Angwane ni Dänkien Jesu namani die mike kri , ye mdenbtä abko ni kwati käkwe ja töi kwitaninta amne namanintre tödeke ni Dänkienbti .
52002004	Faith	Akwa Ngöbökwe tödekani nunbti sribi ne nuenkäre , käkwe nun mikani ja kukwei kuin kädriere abko erere nunta dirire . Ye abko nun ñan tö ni mda mda moto mikai nuäre diribtä kore , akwa Ngöbö aibe nun tö moto mikai nuäre , ñobtä ñan angwane Ngöbö aibe käta ni moto ño abko tuente aisete .
46015057	Grace	Akwa ni Dänkien Jesukristo , köböire Ngöböta ni die mike kukwe kämekäme ganaine amne gata ganaine . Yebtä abko nikwe kuin niedre Ngöböye .
54005005	Faith	Meri kän brare krütani abko ngibiaka ñakare , akwa tä nüne kaibe era metre abko tä tödeke kwatibe Ngöböbti amne tä blite Ngöböbe dibire rare ja di kärere ie , meri ye kwrere abko die mikadre .
43016024	Grace	Mun jataba ja töitike tibe kena abti kä nüke mtare mun ngämi jändrän kärere jire chi ti Rünye ti käbti , akwa mtare mentokwäre munkwe jändrän kärä ie ti käbti angwane , biandi kwe munye . Yebtä kä nuäre rabadi täte jökrä munbtä .
46007021	Recommendation	Ye abko , ma nämane ni klabore ni mdakwe angwane , ma käräbare Ngöbökwe jakrä , yebtä makwe ñan töbika dikaro , akwa ma rabadreta tikaninte raba tuen mae ne ngwane , makwe ñan tuametre niken ja bäre .
65001019	Sin	Nitre dirikä blo ye abko tä mun mike rüre jabe kwärikwäri amne kukwe kämekäme mdei ietre , ye aibe jiebti tätre nakwen amne Ngöbö Üai ñakare btätre .
48001006	Sin	Kristo krütani ni kräke , ye köböire Ngöbökwe ja moto mikani kuin munkrä , käkwe mun käräbare jakrä , ye abko kukwe kuin Ngöbökwe era metre . Akwa nitre ni ngökaka nükani mun känti amne , kukwe mdara jire bäri kuin tätre dirire abko mun kite kaen ngäbti mtare . Abtä Ngöbö mun käräkä abko mun kite gibiekäta jötrö ngwarbe , yebtä abko ti töi ñan tä nebe krütare mda .
58012014	Recommendation	Mdakäre abko , munkwe ja töi mika kwatibe nünakäre jäme ni jökrä ben amne munkwe ja töi mika kwatibe nünakäre deme Ngöbökrä , ñobtä ñan angwane nikwe ñan nünandre deme , ye ngwane nikwe ñan ja tuadre ni Dänkienbe .
43021006	Description	Abtä Jesukwe nieba mda nunye : Krade kiteta ñöte küde ruenkri rubtä timon yete munkwe angwane , mun käbä rabadi , nieba kwe nunye . Ye erere nunkwe nuenba angwane , gwa rababa kratibe dikaro kradete , aisete krade ñan rababa näkäita kukwäne nebeta rute nunye .
46007019	Recommendation	ñobtä ñan angwane ni ñäräkrä tärä ni kwatabtä ya , ñakare ya , yebti abko ni ñan tä neme dianintari , aisete ñakare bäri ütiäte . Akwa nita Ngöbö Kukwei mike täte ya , ñakare ya , ye abko bäri ütiäte kri .
45012008	Recommendation	Erere arato , Ngöbökwe ja di biani ni mdaye ni mda mda kitakäre nüne bäri Ngöbökrä , ye kwrere kita nüne bäri Ngöbökrä kwe . Erere arato , Ngöbökwe ja di biani ni mdaye jändrän biankäre ngwarbe ni mda mdaye angwane , jändrän bian ja moto kuinbti kwe . Erere arato , Ngöbökwe ja di biani ni mdaye rabakäre ji dokwäte nitre gätäkä Jesu käbti ngätäite angwane , sribi ye nuen kuin täte jökrä kwe . Erere arato , Ngöbökwe ja di biani ni mdaye ni bobre bobre amne ni ja tare nikaka nikaka die mike angwane , kä rabadre nuäre btä sribi ye nuenkäre .
44019002	Faith	Angwane niebare kwe ietre : ¿ Munkwe tödekani Jesubti , ye ngwane Ngöbö Üai Deme nükani munbtä ya ? niebare kwe ietre . Angwane niaratre käkwe niebare mda Pabloye : Nunkwe ñan ni kukwei nuabare blite Ngöbö Üai Deme btä , niebare kwetre .
53003014	Recommendation	Erere arato , tärä juanta nunkwe , ne nire nire ñan tö raba mikai täte , ye abko mika ñäräre kuin munkwe , bti rabadre ja gaire , abkokäre munkwe ñan ja geta ben .
46015050	Sin	Yebtä abko , ti tö niei krörö munye ti mräkätre tikwe : Ngöböta gobrane , ye känti ni ngrabare tä niken ngwarbe ye ñan raba nebe nüne jire chi , ñobtä ñan angwane kä käinbti ye känti jändrän ñakare jire tä niken ngwarbe raba neme .
43006027	Recommendation	Akwa mrö tä niken ngwarbe jötrö te tikwe mun bukaba , ye kräke munkwe ñan sribi , akwa mrö käkwe ni mikadre nüne kärekäre Ngöböbe , ye kräke munkwe sribi . Mrö ni mikakrä nüne kärekäre , ye abko ti Ni Kä Nebtä Ngobo aibe käkwe biandre munye , ñobtä ñan angwane ti abko dbe Ngöbö ti Rün ngwärekri abko Ngöbö ti Rün käkwe bä mikanina tibtä , nieba Jesukwe ietre .
59004003	Sin	Mdakäre abko , munta jändrän kärere Ngöböye angwane , ñan tä nebe mun kisete , ñobtä ñan angwane munta jändrän kärere kukwe nuenkäre kämekäme amne kä ngwiankäre nuäre jabtä , aisete munta jändrän kärere abko Ngöbö ñan tä bien munye .
49005020	Faith	Käre munkwe kuin nie ni Rün Ngöböye jändrän jökräbtä ni Dänkien Jesukristo käbti .
48003006	Faith	Munkwe tödekani Jesubti , ye kwrere Abraham käkwe tödekani Ngöböbti abko köböire niara ngite ñakare mda Ngöbökwe niebare btä amne kani ngäbti kwe .
66021023	Grace	Erere arato , ñänä amne sö trä rabadre juta yete abko ñakare ütiäte , ñobtä ñan angwane Ngöbö trä kuin bä nuäre ye abko tädi juta yete amne ni Kordero kwrere abko tä ñotrare yete arato .
45008009	Faith	Akwa mun abko , kukwe kämekäme nämane mun töibtä , kä nämane mun mike kukwe kämekäme nuene , akwa ye kwrere munta nüne ñakare mda , ñobtä ñan angwane Ngöbö Üai tä nüne munbtä mtare ne ngwane , Ngöbö Üai tä mun kite nüne Ngöbökrä . Nire nire btä Kristo Üai tä nüne ñakare , ni ye abko ñakare ni jen Kristokwe .
45011023	Faith	Mdakäre abko , nitre israelita ñan tä Ngöbö kukwei Jesubtä mike era jae , ye mikadre temen kwetre angwane , tödekadre Jesubti kwetre angwane , Ngöbökwe ketarekäta olibo krie metrebtä , ñobtä ñan angwane Ngöbö di tärä olibo küde ye ketarekäta olibo kriebtä .
66014005	Description	Amne blitabare era metre kwetre Ngöbökrä amne ni mda ngökani ñakare jire chi kwetre , aisete ni mda mda ñan rababa kite ngise jire chi . Nitre ye mden abko ie ka btin rababa nüke gare .
44024014	Faith	Akwa kukwe era erere ti bike niere metre abko krörö : Ngöbö mikani ütiäte ti mräkä kirakirakwe , Ngöbö ye arabe kräke tita sribire Ji Btinbti mtare . Ye mden abko kukwe ngwarbe nieta kwetre . Erere arato , Kukwe Biani Ngöbökwe Moiséye , ye abko tita mike era jökrä amne nitre Ngöbö kukwei niekä kirakira käkwe Ngöbö Kukwei tikani kira , ye tita mike era jökrä arato .
45013008	Recommendation	Munkwe ñan ja ütiä ya o rürümon ütiä mika jire chi jabti , akwa käre rürümon ütiä tädre ketetibe mun itire itire bti abko munkwe ja taredre kwärikwäri , ñobtä ñan angwane nire nire käta ni mda mda tarere ye abko käta Kukwe Biani Ngöbökwe Moiséye mike täte jökrä .
66016009	Sin	Angwane ñänänkwe ni jökrä kwata kukwaba tare krübäte angwane , Ngöbö kukwe taretare kri juanka , ye rüere rababa ñäke kämekäme jirekäbe mda , akwa kukwe kämekäme kitaba ñakare temen kwetre amne Ngöbö mikaba ütiäte ñakare jire chi kwetre jae .
66021012	Description	Angwane juta ye bäre temen abko ki näma mikani kri amne mobe käin . Ki yebtä abko jukwe näma kwä jätäbti kubu amne jukwe kwatirekwatire btä angele näma nünaninkä iti ngibiare . Erere arato , Jacob ngäbriänkä ni jätäbti nibu abko kä näma tikani itire itire jukwe kwatirekwatire btä .
48003013	Grace	Ye abko , Kukwe Biani Ngöbökwe Moiséye , ye ni ñan raba mike täte jire jökrä , abtä Ngöbökwe ngürün mikadre nibtä , akwa ngürün ñan rabadre kärekäre nibtä , abkokäre Kristo krütani krusobtä , ye köböire ni kökanintarita kwe Ngöbökrä ngürün ye ngäniene abko gare nie , ñobtä ñan angwane Ngöbö Kukweita niere krörö : Ni jökrä jäkäta kribtä käin btä Ngöböta ngürün mike , nieta Ngöbö Kukweibtä .
48001013	Sin	Ti mräkätre , nitre israelita ye ngätäite ti ne töi nämane ño kena ye abko kädrie nämane krörö mun okwäbti ruen tie : Nitre Ngöbökwe tä gätäre Jesu käbti , ye rüere ti näma niken kisere mikakäre ja tare nike kri . Bäri ti tö rababa gainkä jökrä .
66020002	Description	Angele ye abko käkwe mökata kaba ngite . Mökata ye abko tbi nämane kira , arabe abko kädianta Diablu amne Satana arato . Mökata ye abko angelekwe mäkäteba kadenanbti kä mili krati ,
44008009	Description	Akwa kä Samariate yete abko ni nämane iti . Ni ye abko kädian nämane Simón . Simón ye abko käre nämane sukiare amne nitre Samariabo ngökani krübäte kwe , ñobtä ñan angwane niara nämane ja mike ni ütiäte kri kwrere .
50003010	Faith	Erere arato , Kristo rükadre gare metre ta tie , ie ti tö abko krörö : Ja di kribti Ngöbökwe Kristo mikaninta nire , niara di ye abko ie ti tö jakrä arato nünankrä Kristokrä . Erere arato , niarakwe ja tare nikani ño , ye kwrere ti tö ja tare nikai arato ni mda mda ngwiankäre Ngöböye . Ne kwrere arato , niarakwe ja biani müre ketadre ni mda mda kräke , ye kwrere ti tö ja biain müre ketadre ni mda mdakrä arato amne ,
54005022	Recommendation	Erere arato , makwe ñan kise mika jötrö ngwarbe nibti mikakäre sribire ji ngwianka kwrere , akwa makwe töbika kuin käne niara mikakäre sribire , ñobtä ñan angwane nane makwe ni kukwe kämekäme nuenkä mikadre sribire , yebtä abko kukwe käme nükebti mae siba nütü rabadre mabtä . Makwe ja ngibia kuin deme kukwe kämekäme ngäniene .
56002003	Recommendation	Ne kwrere arato , makwe diri krörö meri unbre unbreye : Meri unbre unbre abko käkwe nünandre deme Ngöbö mikakäre ütiäte jae amne , ñan blita ngwarbe kwetre ni mda mdabtä . Erere arato , ñan dröba kwe amne , nünandre ño kuin abko diri kwetre meri bati batiye abko krörö :
46007038	Recommendation	Ne aisete , meri ben ni brare tä mikani jakrä kwärikwäri ye ben ja mikadre gure kwe abko rabadre kuin , akwa ñan ja mikadre gure ben kwe abko rabadre bäri kuin .
59001022	Recommendation	Akwa Ngöbö Kukwei kuin ye abko ñan munkwe kukwei nuadre jirekäbe , akwa kukwe ye abko tä dre dre nuemna , erere munkwe mika täte , ñobtä ñan angwane munkwe ñan mikadre täte ne ngwane , mun tädi ja ngökö au .
43007001	Violence	Yebti Jesu näma dikekä kwäräkwärä dirire kä Galileate . Niara ñan tö rababa rikaita nebe kä Judeate , ñobtä ñan angwane nitre israelita ji dokwäte näma ngibiare yete müre ketare .
46001030	Grace	Akwa Ngöbö ara jire käkwe mun mikani ketetibe Kristo Jesube amne Ngöbö ara käkwe Kristo mikani kukwe töbtäre nikrä abko krörö : Kristo köböire ni ñakare ngite mda ja ngwärekri Ngöböta niere nibtä amne Ngöböta ni kaen ngäbti amne nita tuen deme niara ngwärekri amne tä ni tikete kukwe kämenbtä arato .
43013005	Description	bti ñö kekaba unkwente kwe , bti rikaba nun ja töitikaka ben ye ngoto bätete , ni klabore käkwe nuendre ye kwrere amne , dän kukwän nämane niara mrökarabtä , yebti rikaba nun ngoto bä rötöta se kwrere .
44022004	Violence	Ne aisete , kena ni merire amne ni brare nämane niken Ji nebti , ye ti nämane gain angwane , ti nämane niken kisere jiebti . Ti nämane kaen ngite , bti ti nämane kite ngite kä teri kämikakäre . Ne abko ti nämane nuene kore kena .
43007043	Description	Yebtä abko ni jökrä töi rababa bä jene jene Jesubtä .
60005002	Recommendation	mun unbre unbre ji dokwäte , ye ie ti bike niere krörö : Nitre tödekaka Jesubti tä obeja kwrere Ngöbö ngwärekri amne tä mikani ngibiadre munye , ye abko munkwe ngibia kuin , akwa munkwe niaratre ngibia ja moto kuinbti , Ngöbö tö ie ye kwrere . Akwa munkwe ñan ja moto mika iko niaratre ngibiabtä . Erere arato , munkwe ñan niaratre ngibia ngwian ganainkäre jae , akwa munkwe kä ngwian nuäre jabtä niaratre ngibiakäre .
46015056	Sin	Ne aisete kukwe kämekäme nuenta nikwe Ngöbö rüere abtä nita krüte , ne abko tbi tu krübäte kwrere amne , Kukwe Biani Ngöbökwe Moiséye ye köböire kukwe kämekäme tä sribire abko käta ni kukwe kämekäme nuenkä mike gare nie .
59005004	Sin	Kukwe rakadikä kore munbtä , ñobtä ñan angwane nitre nura ngwä ötaka ötaka munkrä abko ie munkwe sribi ütiä biani ñakare . Yebtä niaratre tä ja di kärere Ngöböye , käta ñäke krikri Ngöböye mun rüere amne , sribikätre ye abko kukwei jarabare Ngöbö di kri yeye . Ye mdenbtä abko kukwe taretare jatadi mun rüere .
60002001	Recommendation	Ye mden kisete , kukwe käme bätäkä ngwarbe ni mda mda rüere , ye kite jökrä temen munkwe amne , ni ngöka bätäkä ngwarbe ye kite jökrä temen munkwe . Erere arato , ja bä mika kuin au , ye kite temen munkwe amne , jändrän ni mdakwe ie mun töta nebe jakrä amne ñäkä ngwarbe ni mda mda rüere , ye kite jökrä temen munkwe .
46007039	Recommendation	Mdakäre abko , ni merire gure gure abko brare kwe tä nüne , ye ngwane brare ñan tuametre kwe , akwa brare kwe krütadre kän ne ngwane , rabadreta kaibe ja mikakäreta gure , akwa ni tödekaka Jesubti aibe ben ja mikadreta gure kwe .
55002018	Sin	Kukwe era metre Jesubtä dirita ñakare kwetre . Ni krütani rükadreta nire abko erere namanina bare , tätre niere , ye käta ni ruäre mike Jesukristo gibiekäta .
48005006	Faith	ñobtä ñan angwane nita tödeke Kristo Jesubti , ye köböire abko ni ñäräkrä mikani kwatabtä ya , ñakare ya , akwa ye abko ñakare ütiäte Ngöbökrä rabakäre metre niara ngwärekri , akwa nita tödeke Jesubti aibe ütiäte kräke amne , nita tödeke era metre Jesubti abko käta ni kite ni mda mda tarere .
58005009	Grace	Ngöbö jatani Jesu mike juto biare ne kwrere , aibe köböire ni jökrä Jesu mikaka täte abko kräke Jesuta ni diantarikä kärekäre .
46016001	Recommendation	Kukwe mdara jire abkobtä ti tö nibi blitai munbe abko krörö : Nitre Ngöbökwe , kräke ngwian ükakröta munkwe , ye abko ja mräkätre tä gätäre Jesu käbti kä Galaciate käkwe ngwian ükarekrö ño tikwe niebare ietre , ye kwrere munkwe nuen abko krörö :
49005022	Recommendation	Mdakäre abko , meri gure gure abko käta ni Dänkien mike ütiäte ño jae käta kukwei mike täte , ye kwrere arato ni brare kwe ye abko mika ütiäte kwe jae , kukwe mikakäre täte ,
43008012	Faith	Yebti Jesukwe nieba mda ni kwati näma yete yeye : Ti abko ñotra ni jökrä kräke . Nire nire jatadre ti jiebti abko kwe ñotra trä rabadi die mikakäre amne ñan nünandi jire chi mda kä ikote kwe , nieba kwe .
65001017	Recommendation	Akwa ti mräkätre tare tikwe , kukwe tä nakenkä mtare , yebtä nitre Jesukristo kukwei ngwianka käkwe diribare ño ño , ye munkwe ngwian töre jae .
44017025	Grace	Mdakäre abko , ni kä nebtäkwe jändrän nuendre kräke abko tä ribere ñakare nie , ñobtä ñan angwane ñan tä jändrän mdei nike jire chi , akwa niara käta kä bien nünankrä nie amne tä müre bien nie amne jändrän jökrä mda mda bianta kwe nie .
62005009	Faith	Ni mda abko tä kukwe niere ni mdabtä angwane , nita mike era . Ngöbö bäri ütiäte kri ni ngwä , aisete Ngöböta kukwe era erere niere Jesubtä ye abko bäri ütiäte , ñobtä ñan angwane Ngöböta kukwe era erere niere nie niara Odeibtä , aisete bäri rabadre era nikrä .
45013014	Faith	Munkwe ñan nüna kore amne ñan kukwe kämekäme mdei ngwian jae munkwe amne , munkwe töbika ñakare btä , akwa ni Dänkien Jesukristo käkwe nünabare ño kä nebtä amne blitabare ño kä nebtä kwe , ye kwrere munkwe nüna amne munkwe blita ni mda mdabe .
58011030	Description	Abti ki mikani juta Jericóbti abko bäre nitre israelita käkwe dikakabare köbö kükü angwane , Ngöbökwe ki ye juani jökrä temen , ñobtä ñan angwane niaratre nämane tödeke Ngöböbti aisete .
44019011	Grace	Kä ye ngwane abko , Ngöbökwe sribi kri ñan tuabare nuenbare kri krübäte Pablo köböire ,
43008034	Sin	Jesukwe nieba mda ietre : Ti bike kukwe era erere niere munye : Nire nire käta kukwe kämekäme nuene Ngöbö rüere , ni ye abko kukwe kämekäme tä bkäne amne dänkiene , aisete niara abko ni klabore kwrere kukwe kämekäme kräke .
62004011	Faith	Ne aisete , ti mräkätre tare tikwe , Ngöbökwe ni tarebare kri kore , ye kwrere nikwe ja taredre kwärikwäri arato .
44002028	Grace	Amne ji mdenbti ti rikadre nünakäre kärekäre mabe , ye abko makwe mikani gare tie , aisete ti rabadita ma ngwärekri amne makwe kä mikadita nuäre tibtä ma tuareta . Ne abko Davikwe tikani kore Jesubtä .
54004013	Recommendation	Timoteo ti ngämi nementa yete angwane , munta gätäre ye känti makwe ñäkä käre Ngöbö Kukweibtä ja mräkätre kräke . Makwe Ngöbö Kukwei nie ietre amne makwe Ngöbö Kukwei diri ietre arato .
47004008	Description	Ye abko , kukwe tärä kri nun kisete , akwa ñan kukwe ye käta ji dike nun jiete ; erere arato töbika kukwe kri nun kisete , akwa ñan yebtä nunta naente .
44002013	Description	Akwa ni ruäre abko nämane nitre tödekaka Jesubti mike yakrä , kä namani niere : ¡ A , ngwarbe nibitre dröbare jökrä , aisete tätre kore se ! namanintre niere .
66021018	Description	Amne ki näma mikani juta yebti abko jä kuin ütiäte kri kädekata jaspe näma mikani kire , akwa juta ara jire abko oro kuin trä ngitiekä bidrio kwrere .
66015006	Description	Angwane ju blitakrä Ngöböbe ye te angele ni kükü näma abko jataba ju bäre . Angeletre ye abko näma kukwe taretare krübäte nuendre keta kükü Ngöbökwe abko ngwian näma kisete kwetre . Angeletre ye abko näma dän merebe trä ngitiekä kädekata lino kitani jabtä te näma näin amne koria orore näma kitani ja kötäbti ta kwetre abko jataba tie .
45012014	Recommendation	Mdakäre abko , nire nire tä näin kisere mun jiebti mun mikakäre ja tare nike tödekabtä Jesubti , ye kräke munkwe ja di kärä Ngöböye amne munkwe ñan ngürün mika btä ja dokwäre .
66001015	Description	Erere arato , bronse kukwata kuin ñukwäte abko tä nebe trä ngitiekä , ye kwrere jire niara ngoto rababa tuen tie amne ñöta kite kri abko ngöta nebe juuu , ye kwrere jire niara kukwei rababa ruen kri tie .
43017026	Grace	Amne tikwe ma mikanina gare ietre , akwa tikwe ma mikadi gare janknu ietre ma Üai köböire , ye köböire abko nita ja tarere kwärikwäri , ye kwrere jire niaratre käkwe ja taredre kwärikwäri arato amne , ti ara jire rabadre nüne niaratrebtä , abkokäre tikwe ma mikadi gare janknu ietre . Abko kore se , nieba Jesukwe niara Rün Ngöböye .
45008032	Grace	ñobtä ñan angwane Jesu abko Ngöbö Odei jen kwe , aisete tare kri Ngöbökwe , akwa namani ruentari tare ñakare ie , käkwe biani müre ketadre ni jökrä kräke , ¿ ye abko jändrän mda mda kwe abko niarakwe ñan biandre ngwarbe nie ja moto kuinbti ja Odei ben gwaire ya ? ¡ Jänri , Ngöbökwe jändrän jökrä kwe biandi nie !
65001018	Sin	Niaratre käkwe niebare krörö munye : Kä mrä angwane , ni jatadi ruäre abko käkwe Ngöbö mikadi yakrä jae amne kukwe kämekäme mdei ietre , ye aibe jiebti rabadi nakwen abko erere nünandi kwetre , niebare kwetre munye , ye munkwe ngwian töre jae .
45011018	Recommendation	Akwa yebtä makwe ñan bika kri olibo küde era metre btä , ñobtä ñan angwane makwe bikadre kri angwane , ñan olibo ngätri tä nire ma köböire akwa , ma abko tä nire olibo ngätri köböire , ye makwe ngwianta töre jae .
47001024	Faith	Mun abko tä tödeke Kristobti , yebtä abko ñan nunta ja mike mun dänkiene , akwa nunta sribi nuene jirekäbe gwaire munbe abko käkwe kä mikadre bäri nuäre munbtä , abkokäre nunta sribire kore , ñobtä ñan angwane mun nena nünenkä dite jabtä tödekabtä Kristobti aisete .
43011001	Description	Kä ye ngwane ni iti kädian nämane Lázaro näma nüne juta Betaniate abko namani bren jume . Juta Betania yete abko Marta amne María näma nüne ngwai Lázarobe . María ye mden abko käkwe ñö rä bäne kekaba ni Dänkien ngotobti , bti ni Dänkien ngoto rötaba ja dokwä drüenbti kwe .
52004008	Sin	Ne mden aisete , nire nire mun ngätäite käkwe kukwe ne kitadre temen angwane , ñan ni kä nebtä kukwei kitadre temen kwe akwa , Ngöbö ja Üai Deme bianka nie , ye ara jire kitadre temen kwe .
62004002	Faith	Ye abko , nire nire btä Ngöbö Üai tä era metre bkänä abko köböire tä dirire abko rükadre gare krörö munye : Jesukristo abko därebare era metre ni kä nebtä kwrere , ye nire nire käta mike era jae , erere tä niere , ni ye abra btä Ngöbö Üai tä era metre bkänä ;
65001008	Sin	Kukwe nakaninkä kore ja töikrä , akwa nitre kirakira käkwe ja mikani ngite kore , ye kwrere jire nitre dirikä blo käta ja mike ngite mtare mun ngätäite . Ja mikadre ngite bätäkä ngwarbe kwetre abko dbe , ye abko mikata tuadre ietre köböre , tätre niere abko erere tätre ja mike ngite . Erere arato , ni Dänkien Jesukristo di kri , ye abko mikata ngwarbe kwetre . Erere arato , üai kämekäme amne angeletre Ngöbökwe tuen ñakare abko rüere ñan ñäkädre jire , akwa niaratre abko tä ñäke rüere .
60003011	Recommendation	Erere arato , jändrän käme Ngöbö rüere , yebtä kä mikaka kwe amne jändrän kuin nuen kwe . Mdakäre abko , ja töi mika kwatibe kwe nüne jäme ni mda mdabe amne rankwa janknu kä jäme ye jiebti arato ,
51001023	Faith	Akwa munkwe nünandre kore Ngöbökrä , abkokäre munta tödeke kwatibe , yebtä munkwe nünanka dite jabtä . Kukwe kuin Jesukristobtä , ye köböire Ngöbökwe jändrän kuin köböi mikani nie , yebtä mun ñan rika bätärekä bätärekä mento . Kukwe kuin Jesukristobtä ye mden abko munkwe kukwei nuani amne diribarera ni kwatiye kä jökräbti temen amne ti Pablo ne abko Ngöbökwe mikani kukwe kuin dirikä siba .
43008059	Violence	Abtä nitre israelita ye käkwe jä dianba kisete Jesu kämikakäre , akwa nitre nämane yete , ye ngätäite Jesukwe ja rükanteba , bti ju blitakrä Ngöböbe bäre Jesu näma , ye känti Jesukwe kä mikakaba tiebe amne rikabata mentokwäre .
49004024	Recommendation	Amne nita dän btin kite jabtä , ye kwrere mun rabadre ni btin kwrere . Ngöbö abko kukwe nuenkä metre amne niara abko deme , ye kwrere Ngöböta mun kwite btin abko diribare munye .
66014012	Faith	Ngöbökwe ni ye mikadre ja tare nike kore , kukwe nebtä abko juta deme Ngöbökwe tödekaka Jesubti , käta Ngöbö kukwei mike täte ye abko käkwe ja die mikadre nüne dite Ngöbökrä .
44013030	Description	Akwa Ngöbökwe niara mikaninta nire .
43010011	Description	Mdakäre abko , ti abko ni obeja ngibiaka kuin kwrere . Ni obeja ngibiaka kuin abko tä biare ngataen obeja kräke , obeja diantarikäre .
49003002	Grace	Ye abko , Ngöbökwe ja moto mikani kuin munkrä abko ti mikani niekä kwe munye , ye nena gare kuin munye ruen tie .
56003010	Recommendation	Akwa nitre tödekaka Jesubti ngätäite , nireta ja kwete kukwe ngwarbe yebtä amne tä nitre tödekaka Jesubti töi mike romon jakrä kwärikwäri , ye abko ie makwe ñäkä bati , bobu töi diankäre . Akwa nebti ma ñan kukwe mika täte kwe ne ngwane , ñan rikadre mda gätäbtä nitre tödekaka Jesubti yebe abko makwe nie ie ,
43010019	Description	Jesukwe blitaba kore , ye kukwei nuaba nitre israelitakwe angwane , niaratre töi rababa bä jene jene jökrä .
43003033	Faith	Akwa nirekwe niara kukwei mikadre era angwane , Ngöbö abko tä kukwe era metre niere abko mikata gare ni mda mdaye ,
61003014	Recommendation	Ne mden kisete ti mräkätre tare tikwe , kukwe rakadikä jökrä kore , ye ngibiare ngäbti kisere kwärä munkwe nüna deme amne munkwe ñan ja mika ngite amne munkwe nüna jäme jabtä Ngöböbe amne ni mda mdabe .
53003001	Faith	Ja mräkätre , mräkäre kukwe kuin ni Dänkien Jesubtä , ye nun rikadre ngwena jötrö kä jökräbti temen . Erere arato , kä namani nuäre munbtä kukwe kuin ye mikakäre ütiäte jae , ye kwrere ni mda mdakwe mikadre ütiäte jae , abkokäre munkwe blita Ngöböbe nunkrä .
47004014	Faith	ñobtä ñan angwane Ngöbö käkwe ni Dänkien Jesu mikaninta nire , ye ara käkwe nun mikadita nire munbe gwaire Jesu köböire , abti näin ni ngwena nebe ja ngwärekri kä käinbti , ye abko gare kuin nunye , aisete nunta biare ja tare nike Jesukrä .
59005014	Recommendation	Akwa nane ni ruäre tä bren mun ngätäite angwane , nitre ni jie ngwianka nitre gätäkä Jesu käbti ngätäite yete , ye munkwe kärä blite Ngöböbe kräke angwane , ni Dänkien käbti aseite kekadre kwetre ni bren yebti .
44007023	Description	Abti kä gre ketebu Moiséye angwane , tö namani rikaita basare mräkä israelitaye , erere nikani mda .
44023027	Violence	Nitre israelita käkwe ni ne kani ngite angwane , tö namani kämikai , akwa ni ne abko romano tikwe gaba angwane ti janama denkäta nitre israelita kisete rükätre tikwebe .
44019029	Description	Yebtä abko , ni jökrä kwe kä namani nokre juta Efesote angwane , ni Macedoniabo nämane näin nibu Pablo mukore kädian nämane Gayo amne Aristarco , ye abko neketaninte nitre yeye , bti nikani jäke , nikani kitekä ja käne nebe kä gätäkrä ye känti .
44003014	Sin	Akwa ni Deme amne Metre ne ñan tikadrete , mun rababa niere Pilatoye amne , ni ni kämikaka abko tikadrete mun rababa niere kore ie .
44015009	Faith	Ye abko , Ngöbö ñan tä nitre ñakare israelitare mike ñäräre bäri bä käme ni israelitakrä , akwa ni ja kwrere jökrä Ngöbö ngwärekri , ñobtä ñan angwane nitre ñakare israelitare tödekani Jesubti angwane , Ngöbökwe niaratre ngite dianinkä btätre arato .
46011028	Recommendation	Ye mden kisete , mun rika ban kwete amne uba döi ñaen ni Dänkien ngatani ye ngwiankrä töre jae , känenkri munta ja mike ngite kore mun mräkä Jesu käbti rüere ya , abkobtä munkwe töbika kuin käne ,
46015058	Faith	Ne aisete ti mräkätre tare tikwe , munkwe tödeka ni Dänkienbti , yebtä munkwe nünanka dite jabtä käre köbö kwatirekwatire . Mdakäre abko , sribi ni Dänkienkwe , yebtä munkwe ja kita ja di ngöibti , ñobtä ñan angwane ñan munta sribire ngwarbe kräke .
46004016	Recommendation	Ye aisete tita nüne ño , ye kwrere munkwe nüna abko tita ribere kisere munye .
46001021	Faith	ñobtä ñan angwane ni bikaka töbtä töbtä , ie Ngöbö ñan nükani gare rabakäre dianintari ja töi jenbti . Ye abko , Ngöbö bäri töbtä era metre tö namani dre dre nuein abko erere kukwe mikanintbe kwe . Akwa kukwe kuin Jesubtä diribare nunkwe abko tä nebe tuen kukwe töbtä ñakare kwrere ni bikaka töbtä töbtäye , akwa kukwe yebti nire nire tä tödeke Jesubti abko tä nebe dianintari .
60003001	Recommendation	Ne kwrere arato , mun merire gure gure käkwe ni brare munkwe kukwei mikadre ütiäte , ñobtä ñan angwane nane ni brare ruäre abko ñan tä tödeke Jesubti , akwa mika ütiäte jae munkwe amne munkwe nünandre kuin , ne ngwane ñan munta blite Jesubtä ben abtä tödekadre bti kwe , akwa munta nüne kuin ye köböire jatadi tödeke bti ,
47005020	Recommendation	Ne aisete , Kristo ara jire käkwe ti juani blite niara käbti amne niara diäre amne , Ngöbö ara jire käkwe blitadre , ye kwrere jire Ngöböta kukwe ribere ti köböire munye . Kristo diäre tita kukwe krörö ribere kisere munye : Munkwe ja mäkädreta Ngöböbe , ye abko tita mätäire munbtä Kristo käbti .
44002024	Description	Akwa Ngöbö ara jire käkwe mikaninta nire , ñobtä ñan angwane gata ñan rabadre niara ganaine janknu jire chi .
59002007	Sin	Mdakäre abko , ¿ Jesukristo kä kuin bä nuäre abko tä mun bkäne , ñan niara rüere nitre ngwian bkänkä krikri käta ñäke blo arato ya ? ¡ Se ñobtä abko munta niaratre mike ütiäte jae se !
54003003	Description	Erere arato , ni dröbare ñakare amne , ni ngüdrekä ñakare käkwe sribidre amne , ni moto jäme btä ni romone ñakare amne , ni ngwian tarekä ñakare abko käkwe sribidre .
43004014	Grace	Akwa ñö bianta tikwe ye abko nire nire käkwe ñadre abko ie tomna ñan rabadreta jire mda , ñobtä ñan angwane tikwe ñö biandre abko ñadre kwe , ñö ye abko rabadi neen kärekäre btä , käkwe mikadi nüne kärekäre Ngöböbe , niebare kwe meri yeye .
62002005	Faith	Akwa nire nire tä Ngöbö Kukwei mike täte angwane , ni ye abko tä Ngöbö tarere era metre bkänä . Ye abko , nire nire käta niere , tita nüne kuin metre Ngöböbe abko tä niere , ye ngwane Jesukristo käkwe nünabare ño kä nebtä , ye kwrere nünandre kwe arato . Nita nüne kore ne ngwane , nita nüne ketetibe Ngöböbe abko tä gare era metre jabtä nie .
66016013	Description	Yebti tikwe jändrän tuaba krörö mda : Mökata kadate , ni jändrän kri krübäte kwrere kadate amne ni ngöbö ngwarbe kukwei niekä abko kadatekadate üai käme gwre kwrerekwrere jataba komä mentokwäre ti okwäbti .
59002008	Recommendation	Ni Dänkien Gobranka kri käkwe kukwe biani nuendre nie , ye munkwe mikadre täte , ye ngwane munkwe kukwe nuendre kuin . Mden erere nieta krörö Ngöbö Kukweibtä : Mata ja tarere au , ye kwrere makwe ni mda mda tare arato , abko nieta Ngöbö Kukweibtä .
47004005	Faith	Amne ti abko tä Ngöbö kukwei kuin Kristobtä mike gare angwane , ñan tita blite kuin jabtä au , akwa Jesukristo ni Dänkien , ye aibe mikata gare tikwe . Mdakäre abko , tita Jesu tarere , aisete ti abko sribikä munkrä , aibe tita niere jabtä ,
46015033	Recommendation	Akwa munkwe ñan ja ngökamna kukwe yebtä , ñobtä ñan angwane “ ni kukwe muko diän diän ben ni töi kuin metre tä ja gete angwane , ni töi kuin metre abko tä neme diän arato , ” nieta era metre , aisete munkwe ñan ja ngökamna kore .
58013020	Grace	Ngöbö kä jäme bianka nie käkwe ni Dänkien Jesu mikaninta nire . Niara därie köböire Ngöbökwe kukwe ükaninte btin mda nibe abko rabadi kärekäre . Jesukristo abko obeja ngibiaka kri kwrere , käta ni ngibiare kuin . Ngöbö ye abko käkwe mun mika biare jändrän jökräbtä , niara tö dreye abko mun rabadre nuene kuin täte abkokäre . Amne nun abko btä Ngöbö tö dre dre nuein Jesukristo köböire , ye erere nuendi kwe . Kristo aibe mikadre ütiäte kärekäre nikwe . Abko kore se . Amen .
50001027	Recommendation	Akwa kukwe ketetibe bäri ütiäte nuendre munkwe abko ti bike niere krörö munye : Kukwe kuin Jesubtä rabadre ütiäte ni mda mda okwäte , abkokäre munkwe nüna kuin metre . Munkwe nünandre kore ne ngwane , ti rabadita ja tuenta munbe ya , ñakare ya , o tikwe ni kukwei nuadita munbtä jirekäbe , akwa kukwe krörökrörö rabadi gare tie : Mun tä nünenkä dite jabtä töi ketetibe jökrä , ye köböire munta ja die mike kwärikwäri kukwe kuin Kristobtä mikakäre gare bäri .
46006014	Grace	Ye abko tä gare nie , ñobtä ñan angwane ja di jenbti Ngöbökwe ni Dänkien mikaninta nire , ye kwrere ni mikadita nire ni ngrabare ben gwaire , aisete ni ngrabare ütiäte ni Dänkienkrä gare nie .
55001006	Recommendation	Mata tödeke kwatibe Jesubti , aisete ti tö kukwe ngwiain töreta krörö mae : Tikwe kise mikaba mabti sribi mikakäre ma kisete angwane , Ngöbökwe ja di biani mae sribi jakwe nuenkrä . Ngöbö di ye abko makwe mika bäri ütiäte jae abko tita niere mae ,
60004006	Grace	Ngöbö rabadre kukwe ükete metre ni kräke , abkokäre ni ngämi krüte , känenkri Ngöbö kukwei kuin Jesubtä mikani gare ietre . Nire nire käkwe tödekani Jesubti abko Ngöbökwe ñan mikani ja ngie nuen . Abti niaratre krütani ni jökrä kwrere , akwa niaratre üai namani nüne kärekäre Ngöböbe .
46007023	Recommendation	Ngöbökwe mun kökani jakrä , aisete munkwe ñan ja mikata klabore ni mda mdakwe .
46010010	Recommendation	Mräkäre abko , ni ruäre käkwe ñäkäbare Ngöbö rüere , dokwäre Ngöbökwe angele ni kämikaka juani , käkwe niaratre kämikani , aisete nikwe ñan ñäkädre Ngöbö rüere , niaratre käkwe nuenbare ye kwrere .
47002017	Faith	Ye abko ni kwati tä näin Ngöbö kukwei kuin dirire ngwian diankrä jae , ye kwrere tita näin ñakare , akwa ti abko tä näin Ngöbö kukwei mike gare era metre . Ni juani Ngöbökwe tä blite era metre töi kuinbti , ye kwrere tita blite Kristobtä Ngöbö okwäbti Kristo köböire .
45015001	Recommendation	Akwa ni jändrän jökrä kwetaka abko di tärä kukwe diribare Jesukwe mröbtä mikakäre era täte jökrä , angwane ni mräkä di braibe käta ngri kwete ñakare , ye abko nikwe kadre ngäbti amne nikwe ñan töbikadre jändrän kuin känäkäre kaibe au jakrä ja mikakäre nuäre .
50002024	Faith	Amne ti abko tä ngite kä teri nete , akwa ti Dänkien Jesu diebti , bä jötrö ti tikadrete angwane , ti näin nebe mun känti arato abko tita nütüre .
66007001	Description	Yebti angele näma nibkä , btä ti okwä rababa mda . Angele näma iti kä driri , iti nindrini , iti ngwitäräkri amne iti mötarikri . Angwane müre ñan rabadre mate mda kä nebtä , mrenbtä amne kribtä , abkokäre niaratre näma müre ketebtä .
60004003	Sin	Nitre ie Ngöbö gare ñakare tö nünai ño , ye kwrere munkwe nünabare raire arato abko krörö : Mun nämane nüne nukro kwrere , jändrän käme aibe mdei nämane nebe munye , amne mun nämane mröre krikri , kä nämane dröbare amne , mun nämane dö ñaen kabre krübäte kä mikakäre nokre amne jändrän ngwarbe kämekäme abko mun nämane mike ütiäte ngöböre jae .
66011005	Violence	Nane ni mda mda tö rabadre niaratre nibu ye mikai bren angwane , niaratre kukwei tä betekä ñukwä jutra kwrere kadate käkwe rüe kukwadre jökrä . Ne aisete nire nire tö mikai bren abko gatadre jökrä kore .
44023005	Recommendation	Angwane Pablokwe niebare mda : Ja mräkä , ni noko abko ni blitaka Ngöböbe ni mda mda diäre dänkien abko gare ñakare tie , aisete tikwe ñäri kore ie , ñobtä ñan angwane tärä Ngöbökwe käta niere krörö : Ni gobranka juta makwebti , rüere makwe ñan ñäkädre blo , nieta Ngöbö Kukweibtä , niebare Pablokwe .
66022015	Sin	Akwa ni ngututu diän diän , ni kwrarekwrare , ni sukiare sukiare , ni ja mikaka gure bati bati , ni ni mda mda kämikaka , ni jändrän ngwarbe mikaka ngöböre jae amne ni jökrä käta ni ngöka tarere amne tä käi ngwen nuäre jabtä ni ngökakäre , nitre korekore abko rabadi jökrä Ngöbö okwä bäre mento .
66002014	Sin	Akwa kukwe ruäre tä mun ngätäite yete abko ñakare dbe tuen tie abko ti bike niere munye abko krörö : Mekera Moisés näire nitre israelita käkwe ja mikadre ngite Ngöbö rüere , abkokäre jändrän kämikani ngöbö ngwarbeye abko nitre israelita käkwe kwetadre ngöbö ngwarbe mikakäre ütiäte jae amne , ja mikadre gure bati bati kwetre abko ni iti kädian nämane Balaam käkwe diribare kira Balaye abko erere Balakwe bä mikani nuäre nuendre nitre israelita okwäte . Mtare , ni ruäre mun känti yete tä kukwe ye kwrere mike ütiäte jae , käta ja mike ngite kore , ye abko tuen blo tie .
53001003	Faith	Ja mräkätre , munta tödeke bäri mda Jesubti amne , mun itire itire käta ja tarere bäri kwärikwäri , aisete nunkwe kuin niedre kärekäre munbtä Ngöböye ruen nunye .
46012002	Sin	Bäri käne abko , mun ngämi tödeke Jesubti , känenkri ngöbö ngwarbe , ye jiebti mun nämane ja ngwiamna ni mda mdaye , ye gare kuin munye . Ngöbö ngwarbe ye abko blite ñakare .
49005025	Recommendation	Amne Kristo käkwe nitre tödekaka bti tarebare , käkwe ja biani müre ketadre kräke , ye kwrere jire mun brare gure gure käkwe meri munkwe tare .
45012017	Recommendation	Mdakäre abko , ni mda mdakwe kukwe nuen käme mun rüere , akwa munkwe ñan kukwe nuenta käme btä ja dokwäre , akwa dre dre tuen kuin ni jökräye , ye jiebti mun rankwa .
60005006	Recommendation	Kä jatadi angwane , Ngöbökwe mun mikadre ütiäte , abkokäre munkwe bika tidrä Ngöbö di kri yebtä .
44014017	Grace	Akwa Ngöbö abko moto kuin , aisete käre jändrän kuin nuenbare kwe ja mikakrä gare munye abko krörö : Ngöbö ara käta ñü mike näkäen temen munkrä amne , nura jökrä abko Ngöböta ngwä mike neme kuin munkrä . Ye kwrere Ngöbö ara käta mrö bien kabre kwetadre munye , kä tädre nuäre munbtä abkokäre , niebare kore Pablokwe .
54003011	Recommendation	Nitre merire mikata ütiäte jae ni mda mdakwe . Erere arato , meri töbike kuin ja käne amne , jändrän jökräbtä tödekadre bti , meri ye kwrere käkwe sribidre amne , meri näin blite ngwarbe kwäräkwärä ni mda mdabtä abko ñan mikadre sribire .
66002021	Sin	Meri ye abko käkwe kukwe käme Ngöbö rüere ye kitadre temen , bti tödekadre Ngöböbti kwe , abkokäre tikwe kä bianina ie , akwa tö ja mikai gure bati bati janknu , ye abko ñan tö mikai temen arato .
44012020	Description	Herodes ngämi niken juta Cesareate , känenkri niara namani romon nitre nünanka juta Tirote kräke amne nitre nünanka juta Sidónte kräke , aisete namani ja kwete bentre . Abtä nitre ütiäte ütiäte nünanka juta kubute ye käkwe ja töi diani rikakäre gwaire Herodes känti juta Cesareate kukwe ükete ben , ñobtä ñan angwane nitre Tirobo amne nitre Sidónbo nämane mrö kökö jae kä Herodekwe känti , aisete tö namanintre kukwe ükete . Ye erere bkänä , ni sribikä ütiäte nämane sribire iti Herodekrä abko kädian nämane Blasto abko ben nitre Tirobo amne Sidónbo käkwe blitabare , ye köböire abko Herodes rabadre ja mäketa jäme bentre , abkokäre blitabare kwetre Blastobe .
43008049	Sin	Abtä Jesukwe nieba mda ietre : Üai käme ñakare jire tibtä , akwa tita ti Rün mike ütiäte jae amne mun abko käta ti mike ngwarbe jae .
43006018	Description	Nun rikaba , ye btäräbe müre jataba mate ribi ja dibti , kä rikaba ñö kitekä nekwäre sekwäre angwane ,
45008018	Faith	Tödekabtä Kristobti nita ja tare nike mtare ye abko tare krübäte bkänä , akwa jändrän kuinkuin nuendi Ngöbökwe ni kräke ye abko bäri ütiäte nikrä ruen tie .
62002012	Grace	Ne abko , mun ngäbäkrere , ie tita tärä ne tike , ñobtä ñan angwane Jesukristo krütani krusobtä , ye köböire Ngöbökwe mun ngite dianinkä jökrä munbtä , aisete tita tärä ne tike munye .
55001009	Grace	Ngöbö käkwe ni dianintari amne ni käräbare nünakäre deme kwe . Ne ñan nikwe jändrän kuin nuenbare abko ütiäre Ngöbökwe ni dianintari , akwa kira Ngöbö ngämi kä ne dätere , känenkri niarakwe ni tarebare ja moto kuinbti angwane , ja töi jenbti kukwe mikanintbe au kwe , kukwe kuin nuene ni kräke Jesukristo köböire .
43019006	Violence	Angwane nitre blitaka Ngöböbe ni mda mda diäre dänkientre amne guardia ju blitakrä Ngöböbe ngibiabtikä okwä rababa Jesubtä angwane , rikaba ngrente krikri be , kä rababa niere : ¡ Müre kete krusobtä ! ¡ Müre kete krusobtä ! rababa niere . Abtä Pilatokwe nieba mda ietre : Niara ngite ñakare nibi tuen tie , akwa mun tö müre ketai ne ngwane , ngwenante munkwe müre keta krusobtä , nieba kwe mikakäre yakrä jae .
60001010	Grace	Ngöbökwe mun dianditari ja moto kuinbti , yebtä abko Ngöbö kukwei niekä kirakira käkwe blitabare amne Ngöbökwe nuendi ño , yebtä abko namani ja töitike amne nikanintre ngwentari ja täritäri .
63001007	Sin	Mdakäre abko , munkwe ja taredre kore kwärikwäri , ñobtä ñan angwane ni kwati tä näin kwäräkwärä ni ngökakäre , käta niere krörö : Jesukristo abko därebare ñakare era metre ni kä nebtä kwrere amne niara ngrabare namani ñakare , tätre näin niere . Ni blitaka kore ye abko ni ni ngökaka amne Kristo rüe arato .
44024005	Sin	Ni ne abko tä ni jökrä nike krübäte gobran romanobo rüere amne , kä jökräbti temen niarata näin nitre israelita ñäketbe jene jene amne , nitre reketaka ni Nazarebokri abko bti niarata mikani ji dokwäte abko kwanba nunye .
54003016	Grace	Kukwe era Jesubtä nämane tiebe , akwa mtare Ngöbökwe mikanina gare nie . Kukwe nämane tiebe ye abko bäri ütiäte kri nikrä abko köböire ni raba nüne deme Ngöbökrä . Kukwe ye abko nere : Jesukristo därebare angwane , ngrabare nämane ni kwrere . Angwane Ngöbö Odei jen kwe bä mikani Ngöbö Üaikwe . Angele Ngöbökwe käkwe tuani . Abti kukwe kuin niarabtä diribare kä jökräbti temen . Kukwe ye mikani era ni kwatikwe kä nebtä amne , Ngöbö nikani ngwenante kä nuärete kä käinbti .
66016021	Violence	ñü jä kukwän kwrere kä käinbti rababa näkäen temen nibti . Ñü järe ye abko däbä kilo gre ketebu näre abko rababa näkäen temen . Ngöbö rababa ni mike ja tare nike kri krübäte kore , yebtä abko ni jökrä rababa ñäke kämekäme Ngöbö rüere .
61003013	Faith	Akwa Ngöbökwe kä käinta amne kä tementa btin köböi mikani mda nie , ye abko nita ngibiare amne kä btin ye känti abko ni nüne kuin era metre aibe käkwe nünandi .
66006014	Description	Angwane täräkwata mriakata , ye kwrere jire kä käinbti se rikaba nibrenkä , nibrenkä , nibrenkä angwane , ñan rababa mda rababa tuen tie amne , Ngöbökwe kä tokwä krikri amne kä butu mrente mrente diankaba jökrä mento arato , rababa tuen tie .
58010010	Grace	Jesukristo käkwe Ngöbö kukwei mikani täte , ja biani müre ketadre au kwe ni ngite diankakäre mento nibtä , ye mden köböire abko Ngöbökwe ni mikani deme ja ngwärekri , ñobtä ñan angwane Jesukristo krütani batibe amne ye abko ütiäte kärekäre .
52001002	Faith	Ja mräkätre , käre nunta kuin niere Ngöböye mun jökräbtä amne , nunta blite Ngöböbe angwane , nunta blite ben munkrä .
66006004	Violence	Ye btäräbe , mdä mda jataba tuen tie . Mdä ye abko bä tain amne ni näma näin bti abko käkwe kä jäme diandrekä jökrä nikän kä nebtä amne , ni rabadre ja kämike jökrä kwärikwäri , abkokäre ja di bianba ie angwane , ngitra kri bianba rükrä ie arato .
54006001	Recommendation	Mdakäre abko , nire nire abko tä klabore ni mdakwe , ruäre abko tä ja tare nike , akwa bkänkä kukwei mika ütiäte kwetre jae , niarakwe ñan ñäkädre blo Ngöbö rüere amne kukwe dirita nunkwe ye rüere abkokäre .
51003009	Recommendation	Erere arato , munkwe ñan ja ngöka kwärikwäri , ñobtä ñan angwane mun nämane nüne ño käne angwane , mun nämane dre dre nuene , ye abko munkwe kitanina jökrä temen
66002020	Sin	Akwa jändrän ketetibe nuenta munkwe abko tuen blo tie abko krörö : Meri tä iti mun ngätäite yete abko ja Ngöbö kukwei niekä tä niere au jabtä , ye abko tä näin dirire sribikä tikwetikwe ngökakäre , käta näin niere krörö : ja mikadre gure bati bati ngöbö ngwarbe mikakäre ütiäte jae amne mrö ngöbö ngwarbe mikakäre ütiäte abko kwetadre tä näin dirire . Meri kädian nämane Jreina Jezabel käkwe diribare kira , ye kwrere jire meri ye tä näin dirire abko munta tuemetre dirire mun ngätäite yete . Ye abko tuen ñakare dbe tie .
48003008	Grace	ñobtä ñan angwane kä ne ngwane nitre ñakare israelitare mun kwrere käkwe tödekadi Jesubti angwane , niaratre ngite ñakare mda Ngöbökwe niedi btä amne kadi ngäbti kwe , ye nämanena gare kira Ngöböye , aisete kukwe kuin ni jökrä kräke , ye abko Ngöbökwe niebare käne Abrahamye kira abko tä tikani krörö Ngöbö Kukweibtä : Ni kä jökräbti , ie tikwe ja di biandi ma köböire , niebare Ngöbökwe Abrahamye .
58012005	Recommendation	Munta ja tare nike , akwa Ngöbö Kukwei tä tikani munbtä abko raba mun moto miketa nuäre , ye käi nikwitaninkä munbti . Mun abko Ngöbö ngäbriänkä abko Ngöbö Kukwei tä niere krörö : Ti ngobo tikwe , ni Dänkien käta mäträre munbtä , ngäbäkre jakwe kwrere , ye munkwe ñan mika ngwarbe jae . Amne ni Dänkien käkwe mun ka olobti , yebtä mun ñan di krüta nünanbtä niarakrä ,
58013017	Recommendation	Mdakäre abko , nitre mun jie ngwianka ye kukwei mika täte munkwe amne dre dre nuemna kwetre munye , yebtä abko munkwe ñan kukwei kita temen , ñobtä ñan angwane niaratre käre tä mun ngibiarebti . Erere arato , nitre mun jie ngwianka käkwe sribibare ño abko niedita jökrä kwetre Ngöböye . Erere arato , kä rabadre nuäre btätre sribire munkrä , abkokäre niaratre kukwei mikadre täte munkwe . Amne munkwe ñan sribi mika tare krübäte niaratre kisete , ñobtä ñan angwane ye ñan rabadre kuin munkrä .
44013019	Description	Angwane ni mräkä kirakira , ye köböire Ngöbökwe juta keta kükü jire juani ngwarbe Canaán , bti kä ye biani kwe ni mräkä kirakiraye jakrä .
54006003	Faith	Nire nire käta kukwe dirire blo amne kukwe diribare era metre ni Dänkien Jesukristokwe , ye tä kaen ngäbti ñakare , erere arato kukwe dirita era metre Ngöböbtä , ye tä kaen ngäbti ñakare ,
63001010	Recommendation	Nane ni ruäre rika basare munye , akwa kukwe diribare Kristokwe tita niere ne kwrere tä dirire ñakare ne ngwane , munkwe ñan ka ngäbti ja gwiriete die mikakäre amne munkwe ñan köbö ngwiantari ie ,
47001005	Grace	Ngöböta nuene kore , ñobtä ñan angwane Kristo käkwe ja tare nikani kri krübäte , ye kwrere ja tare nika tä krübäte ni kisete . Erere arato , Kristo köböire Ngöbökwe ni die mikadi kri krübäte amne kä mikadita nuäre kwe nibtä .
65001011	Sin	¡ Aiteeje , dirikätre blo ye bobre jakän ! ñobtä ñan angwane Caín käkwe nünabare ño , ye kwrere niaratre tä nüne . Erere arato , kira ni iti kädian nämane Balaam abko nämane Ngöbö Kukwei niere ngwian ganainkrä jae , ye kwrere nitre dirikä blo käta dirire ngwian ganainkrä jae . Mdakäre abko , ni iti kädian nämane Coré abko moto namani romon Moisés rüere abko dokwäre Ngöbökwe kämikani , ye kwrere rakadikä arato niaratrebtä .
65001010	Sin	Akwa dirikätre blo ye abko ie üai kämekäme amne jändrän mda mda gare ñakare , akwa tätre ñäke taretare rüere . Erere arato jändrän ngwarbe töi ñakare käta jändrän gare ie aibe nuene , ye kwrere jire nitre ye tä nüne amne tätre kukwe nuene kämekäme . Ye dokwäre abko Ngöbökwe mikadi ja ngie nuen abko känänta au kwetre jakrä .
58011007	Faith	Ngöbökwe ni jökrä gadrekä ñöte abko Ngöbökwe niebare Noéye angwane , Ngöbö ngämi nuene , akwa Noé nämane Ngöbö deme ye jürä ngwen jabtä , käkwe ru sribebare mräkä kwekwe diantarikrä , ñobtä ñan angwane Noé abko käkwe tödekani kwatibe Ngöböbti . Noé käkwe tödekani Ngöbö kukweibti , ye köböire abko ni mda mda gadrekä Ngöbökwe abko niarakwe mikani gare ietre amne , tödekabtä Ngöböbti Noé namani tuen metre Ngöbö ngwärekri , niebare Ngöbökwe .
58009006	Description	Jändrän jökrä nämane ükaninte biare kore ju nuäre ngwiandre blitakrä Ngöböbe te , ye känti nitre blitaka Ngöböbe ni mda mda diäre tä niken käre köbö kwatirekwatire kä ñäkänintbe kena gwi kädianta Kä Deme ye känti , sribi kwe nuenkäre Ngöbökrä .
44007051	Sin	Yebti Estebankwe niebare krörö mda : ¡ Mun käre dokwä ribi jökrä ! Mun olo tärä Ngöbö kukwei nuare amne mun moto tärä Ngöbö tarekäre , akwa ni ñakare israelita tä nüne Ngöbö rüere , kwrere jire munta nüne , aisete käre munta rüre Ngöbö Üai Deme rüere . Mun mräkä kirakira nämane dre dre nuene Ngöbö rüere , kwrere jire munta nuene arato mtare .
54001009	Sin	Akwa Ngöbökwe ñan ja kukwei biani Moiséye ni nünanka metre ye kitakäre ngite . Akwa ni kukwe ye mikaka ngwarbe jae , kräke Ngöbökwe mikani , ni ngite ye mikakäre gare ie . Erere arato , ni dokwä ribi ribi , ni rüre Ngöbö rüere , ni diän diän kukwe kämekäme nuenkä , ni Ngöbö jürä ngwen ñakare amne , ni Ngöbö kukwei mike ütiäte ñakare jae abko kräke Ngöbökwe ja kukwei mikani nuendre , ni ngite ye mikakäre gare ie . Mdakäre abko , ni ni rün btä ni meye kämikaka amne , ni ni mda mda kämikaka abko kräke Ngöbökwe ja kukwei mikani nuendre , ni ngite ye mikakäre gare ie .
46005009	Recommendation	Mdakäre abko , tikwe tärä mdara jire tikaba munye , btä tikwe nieba krörö munye : Ni merire brare bti kä ngwarbe , ye tä ja mike gure bati bati abko ben munkwe ñan ja getadre jire , tikwe nieba .
48001015	Grace	Akwa ti ngämi därere , känenkri Ngöbökwe ti dianinkä jenena jakrä . Erere arato , kä nämane nuäre Ngöböbtä ja Odei mike gare tie angwane , Ngöbökwe ja Odei mikani gare tie , käkwe ti käräbare tödeke bti . Mdakäre abko , nitre ñakare israelitare , ngätäite ti rikadre kukwe kuin Jesubtä niere , abkokäre Ngöbökwe ja Odei mikani gare tie . Ngöbökwe ti käräbare kore , ye ngwane tikwe ja di käräba ñakare ni mda mdaye .
45007015	Description	Ñobtä tita kukwe kämekäme nuene ñan tä nebe nüke gare tie , ñobtä ñan angwane ti töta nebe jändrän kuin nuein , erere tita nuene ñakare ; akwa kukwe kämekäme btä ti mätä kri , ara jire tita nuene .
61003018	Faith	Angwane ni Dänkien ni Diantarikä nikwe Jesukristo ye munkwe mika gare bäri kuin jae amne ni Dänkien käta mun tarere ja moto kuinbti ye abko rüka gare täte jökrä munye . ¡ Ni Dänkien aibe raba käikitaninkä mtare amne kärekäre ! Amen . Abko kore se . Ne ngörä .
46004010	Description	Mdakäre abko , sribibtä Kristokrä nunta nebe tuen töi ñakare ni mda mdaye , akwa munta ketetibe Kristobe , aisete jata nebe tuen töbtä munye . ¡ Nun abko di ñakare , akwa mun abko dite dite tä nebe ruen munye ! ¡ Mun mikata ütiäte akwa , nun abko mikata ütiäte ñakare !
60005009	Faith	Akwa munkwe tödeka kwatibe Ngöböbti amne munkwe nünanka dite jabtä rükäre mun rüe Satanabe , ñobtä ñan angwane munta ja tare nike , ye kwrere mun mräkä tödekaka Jesubti kä jökräbti temen tä ja tare nike arato . Yebtä munkwe töbika , käkwe nünanka dite jabtä .
51003022	Recommendation	Mun klabore abko käkwe mun bkänkä kä nebtä kukwei mika täte sribi jökräbtä , akwa ñan mun bkänkä okwäbti aibe munkwe sribi nuendre kuin niara moto mikakäre nuäre , akwa munkwe sribi jire jökrä nuen kuin ja moto kuinbti mun Dänkien Jesu mikakäre ütiäte jae .
66017012	Description	Angwane krotu krä jätä turi makwe ye abko jrei ni jätä ngämi nüke gobrane , akwa niaratre rükadi gobrane angwane , kä biandi ñänä okwä kratibe ietre gobrankrä ni jändrän kri krübäte kwrere ye ben gwaire .
46002012	Grace	Akwa Ngöbökwe ja Üai biani nie angwane , ñan biani kwe kukwe kä nebtä mikakäre gare nie , akwa ja moto kuinbti Ngöbökwe jändrän kuin biani nie , ye abko rükadre gare nie , abkokäre Ngöbökwe ja Üai biani nie .
59005001	Recommendation	Mun jändrän bkäne kabrekabre ye olo ketete ti kukweiye munkwe . Mun jändrän bkäne kabrekabre , ye rüere Ngöbökwe kukwe juandi tare krübäte , aisete ngrente krikri ja müaire munkwe .
66002010	Recommendation	Mdakäre abko , mun kebera ja tare nike tödekabtä tibti angwane , diablukwe ni juandi mun ruäre kite ngite kä teri , akwa munkwe ñan ja tare nikadi raire . Köbö jätäbe munkwe ja tare nikadi . Mun raba ja tare nike kore angwane , munkwe nünanka dite jabtä abti mun krütadi tödekabtä tibti . Mun krütadre kore ti dokwäre , ye ngwane munkwe mun rüe ganandi . Ye ütiäre tikwe mun mikadi nüne kärekäre Ngöböbe .
54006011	Recommendation	Akwa ma abko ni Ngöbökwe , aisete ma gitia kukwe käme jökrä ye ngäniene amne nüna era metre Ngöbö ngwärekri , yebtä makwe ja kita . Nüna Ngöbökrä amne tödeka Ngöböbti jändrän jökräbtä , ye jiebti ma rankwa . Erere arato , ni mda mda taredre , ye jiebti ma rankwa angwane , makwe nünanka dite tödekabtä Jesubti . Erere arato , makwe blita ja moto jämenbti ni mda mdabe .
59005005	Sin	Mun jändrän bkäne kabrekabre käta nüne kuin nuäre kä nebtä amne munta kä ngwen nuäre jabtä , aisete mun nena köteköte . Bäsi nbi kötikata kwetadre abko tä neme köte amne kämikata , ye kwrere jire kukwe rakadikä munbtä kä mrä näire , Ngöbökwe niara rüe gadikä angwane ,
66004004	Description	Mdakäre abko , kürä gobrankrä ye bäre ta abko kürä mdara jire näma kwä gre bti kobkä . Kürä yebti abko nitre unbre unbre näma täkänintbe ni gre bti nibkä . Nitre ye abko metre amne deme , ye bä mikakrä dän bä ngwen bürere näma kitani btätre amne korona orore orore näma mikani dokwäbti , btä ti okwä rababa .
66018007	Description	Mdakäre abko , niara namani bike kri amne kä namani bäri nuäre kri btä nüne bäri kuin , ye kwrere arato makwe nika janknu amne makwe mika ja tare nike kri . Meri se tä bike kri , käta töbike krörö : Ñan meri kän kwäräi krütani , kwrere tita nete amne ñan tita ja tare nike , akwa tita täkänintbe kuin nete jreina kwrere , tä nütüre jabtä .
60003007	Recommendation	Mun brare gure gure abko ie nüna rüka gare kuin meri munkwe yebe . Meri abko di ñakare ja kwrere munbe , aisete munkwe mika ütiäte amne munkwe ngibia arato , ñobtä ñan angwane ja moto kuinbti Ngöbökwe mun brare käräbare nünakäre kärekäre jabe , ye kwrere Ngöbökwe meri ye käräbare arato nünakäre kärekäre jabe , aisete munkwe meri munkwe ye mika ütiäte . Munkwe blitadre Ngöböbe angwane , Ngöbökwe mun kukwei kadre ngäbti , abkokäre munkwe nüna kore ben .
54002012	Recommendation	Erere arato , nitre tödekaka Jesubti käta gätäre , ye känti ni merire käkwe ñan diri jire ni brareye . Erere arato , ñan ja mikadre ni brare brare dänkiene , ie ti tö . Ni merire raba kwekbe ,
46001009	Faith	Ngöböta kukwe niere , erere tä mike täte metre jökrä . Ngöbö ye mden käkwe mun käräbare nüne kuin ketetibe ja Odei Jesukristo ni Dänkienbe .
48005013	Recommendation	Ti mräkätre , Ngöbökwe mun käräbare rabakäre tikaninte , akwa munta tikaninte , yebtä abko mun töi rabadre ngitiekä kämekäme , ye jiebti mun rikadre betekä , abkokäre munta tikaninte abko munkwe ñan nütü jire chi . Akwa munkwe ja taredre kwärikwäri , käkwe ja die mikadre kwärikwäri jändrän jökräbtä ,
59002012	Recommendation	Ye abko , Kristokwe kukwe biani nuendre ni tikatekäre , yebti Ngöbökwe kukwe ükadite nikrä , aisete munta blite ni mda mdabe amne munta kukwe nuene ben angwane , munkwe mikadre ütiäte jae ja kwrere jökrä .
46012005	Faith	Erere arato , sribi tärä bätäkä ngwarbe Ngöbökrä , akwa sribi ye abko nuenta ni Dänkien itibe köböire amne niara kräke .
45009005	Description	Erere arato , ni mräkä kirakira ütiäte krikri , yekri niaratre jatani arato amne niaratrekri Ni Dianinkä Ngöbökwe abko Jesukristo ara därebare arato . Jesukristo abko Ngöbö ara jire amne tä jändrän jökrä gobraine . Niara abko raba käikitaninkä kärekäre . Abko kore se . Amen .
47001006	Description	Ye abko , mun rabadre die mikani Ngöbökwe amne kä rabadreta nuäre munbtä amne mun rabadre dianintari , abkokäre nunta ja tare nike sribi Jesukristokwe ye dokwäre . Ngöböta nun die mike amne tä kä miketa nuäre nunbtä , nunkwe mun die mikadre amne nunkwe kä mikadreta nuäre munbtä siba angwane , nunta ja tare nike , ye kwrere mun tädre ja tare nike tödekabtä Jesubti angwane , munkwe nünandrekä dite jabtä , abkokäre Ngöböta nun die mike amne tä kä miketa nuäre nunbtä .
47001021	Faith	Ti mräkätre , Ngöbö ara jire käkwe nun amne mun mikani nünenkä dite ketetibe gwaire Kristobtä . Ye abko , Ngöbö ara jire käkwe ni mikani deme jenena jakrä .
44010015	Recommendation	Ye btäräbe , Ngöbö kukwei jarabareta Pedroye , käkwe niebare ie : Jändrän mikani dbe Ngöbökwe , ye dbe ñakare makwe ñan tö ngwian niere jire chi , niebare kwe ie .
66018009	Sin	Angwane meri bti kä ngwarbe , ben ja mikata ngite bati bati , ye kwrere jire ja mikani ngite . Jrei kä jökräbti temen käkwe ja mikani ngite amne ja mikani nuäre kwetre ben , ye abko juta rabadi nukwe amne ngübü rabadi tuen neen kukwäne ietre angwane , rabadi müaire , kä rabadi ngrente krikri be jiebti .
43014023	Faith	Angwane Jesukwe nieba mda : Nire nire käta ti tarere ye abko tä ti kukwei mike täte amne ti Rün käkwe taredi . Erere arato , ti Rün amne ti , nun jatadi ja gwirie mike ni yebtä .
62004010	Grace	Erere arato , Ngöböta ni tarere kri abko krörö : Ñan nikwe Ngöbö tarebare käne abtä Ngöböta ni tarere , akwa Ngöbö ara jire käkwe ni tarebare käne , käkwe ja Odei juani krüte krusobtä ni kräke , Ngöbö mätä kri nibtä diankakäre mento amne Ngöbö moto mikakäre jäme ni kräke amne ni ngite Ngöbö rüere ye diankakäre mento nibtä , abkokäre krütani .
62001007	Faith	Akwa ñotra trä dirare , te Ngöböta nüne deme amne metre , ye kwrere nita nüne deme amne metre ñotra träte ne ngwane , nita ja gete era metre jabe kwärikwäri amne , Ngöbö Odei Jesu krütani krusobtä nikrä angwane , ja därie ianinte nikrä kwe , ye köböire Ngöböta ni ngite bätete jökrä nibtä , käta ni mike deme ja ngwärekri .
48004007	Grace	Ne aisete mtare mun ñakare ni klabore kwrere mda , akwa mun abko nena Ngöbö ngäbriänkäre , aisete jändrän tä Ngöbökwe niara ngäbriänkätre kräke , ye abko mun rabadi bkäne arato .
58001008	Faith	Akwa Ngöbö Odei Jesu abkobtä nieta krörö Ngöbö Kukweibtä : Ngöbö , mata gobrane , ye rabadi kärekäre amne , mata gobrane kuin era metre ni jökräbtä .
43010033	Sin	Abtä nitre israelita ji dokwäte käkwe nieba mda Jesuye : Ñan makwe jändrän kuin nuenbare abko dokwäre nun tö ma kämikai jäbti , akwa mata ñäke ngwarbe Ngöbö rüere amne ma ngwarbe nun kwrere käta ja mike Ngöböre au . Yebtä nun tö ma kämikai jäbti , nieba kwetre ie .
66014011	Description	Ne aisete , nitre ni jändrän kri krübäte kwrere mikaka ütiäte jae amne ni ye arabe bä sribebare abko nire nire käkwe kä tikani jabtä abko käkwe ja tare nikadi kärekäre dibire rare , aisete kä rabadi ñakare jadükakrä ietre .
47004001	Faith	Ye abko , Ngöbökwe ja moto mikani kuin ti kräke , käkwe sribi bäri ütiäte biani tie , ye tita naente ñakare nuene .
58013006	Faith	Ye mden kisete , nikwe tödekadre kwatibe Ngöböbti , käkwe niedre krörö : Ti Dänkien Ngöbö abko ti die mikaka , aisete nire nire tö raba kukwe nuein blo ti rüere abko jürä ñakare tibtä , ni rabadre niere .
45014003	Recommendation	Ye abko ni ruäre käta jändrän jökrä kwete ye ñan käkwe ni mda mda ngri kwete ñakare ye mika ngwarbe jae . Erere arato , ni ruäre ñan tä jändrän jökrä kwete ye käkwe ñan ñäkä jire ni jändrän jökrä kwetaka yebtä , ñobtä ñan angwane Ngöbökwe ni nibu ye kani ngäbti , aisete ni ye käkwe ja kadre ngäbti kuin arato .
45015005	Grace	Angwane Ngöbö ni mikaka nünenkä dite käre amne kä mikaka jäme ni motobtä käkwe mun die mika ja töi mike ja näre jökrä , Kristo Jesu tö ie ye kwrere ,
58007027	Description	Ye abko , nitre blitaka Ngöböbe ni mda mda diäre dänkientre därebare Levíkri ye abko ñakare ja kwrere Jesube , ñobtä ñan angwane käne niaratre nämane jändrän kämike kukwadre Ngöböye ja ngite ütiäre , abti nämane jändrän kämike kukwadre mda Ngöböye nitre israelita mda mda ngite ye ütiäre . Ye abko nämane nuene köbö kwatirekwatire , akwa Jesu abko käkwe ja ara jire biani müre ketadre au ni jökrä ngite ütiäre . Ye abko niarakwe nuenbare batibe amne ütiäte kärekäre Ngöbö okwäte .
62003017	Sin	Ye abko ti bike bä mike krörö munye : Ni tödekaka Jesubti ngwian bkäne tädre iti amne niara mräkä bobre tädre siba , akwa ni ngwian bkäne ie rabadre ruentari tare ñakare , käkwe mräkä bobre ye die mikadre ñakare , ¿ ni ye abko tä Ngöbö tarere ya ? ¡ Ñakare jire chi !
47005008	Faith	Ye abko , Ngöbökwe ni ngrabare btin biandi nie , bti nita tödeke , yebtä abko ti töta nebe ja ngrabare ne mikaite jötrö rikakäre nüne kärekäre ni Dänkien Jesube kä käinbti .
60002011	Recommendation	Ti mräkätre tare tikwe , ti bike kukwe ribere krörö munye : Munta nüne ni menteni kwrere kä nebtä , aisete kukwe käme mdeita nebe munye , käta rüre mun rüere , ye käkwe ñan mun ganaindre , abkokäre munkwe ñan kä bian ie jabtä .
60002017	Recommendation	Mdakäre abko , munkwe ni jökrä mika ütiäte jae : Munkwe ja mräkätre tödekaka Jesubti tare amne munkwe Ngöbö jürä ngwian amne emperador abko mika ütiäte munkwe .
44007025	Description	Nebtä abko , Moisés köböire Ngöbökwe nitre israelita dianditari abko rükadi gare mräkäye , namani nütüre . Akwa nitre israelita käkwe ñan töbikabare kore .
50003002	Violence	Ja mräkätre , nitre israelita käta Kukwe Biani Ngöbökwe Moiséye nuendre nie mikamna täte munye amne , käta ja ñäräkrä mikamna ja kwatabtä munye , ye ngäniene munkwe ja ngibia kuin , ñobtä ñan angwane niaratre abko ni ngututu kämekäme krübäte amne niaratre abko sribi diän diän nuenkä amne niaratre abko ni kwata tikakaka ngwarbe , aisete nitre ye ngäniene munkwe ja ngibia kuin .
56001016	Sin	Nitre dirikä blo ye abko , ie Ngöbö gare tätre niere , akwa tätre kukwe nuene kämekäme . Yebtä abko , Ngöbö gare ñakare ietre bä mikata kwetre jabtä , ñobtä ñan angwane jändrän jökrä käita neme käme btätre . Niaratre dokwä ribi ribi amne , tä Ngöbö mike täte ñakare amne , jändrän kuin nuendre abko erere neme bare ñakare ietre .
45010002	Faith	ñobtä ñan angwane niaratre tä Ngöbö mike ütiäte kri jae , aisete tätre mokrere Ngöböbti , akwa Ngöbö mikadre ütiäte ño metre kwetre abko erere nüke gare ñakare ietre .
47001004	Grace	Nita ja tare nike bätäkä ngwarbe angwane , Ngöböta ni die mike amne tä kä miketa nuäre nibtä , ni mda mda tädre ja tare nike ño ño angwane , ni rabadre ni ye die mike amne kä miketa nuäre btä abkokäre .
55002015	Recommendation	Erere arato , ni sribikä ütiäte Ngöbökwe käta Ngöbö kukwei metre Jesubtä dirire metre ta , abtä sribi gaire ñakare , ye kwrere ja di ngöibti makwe Ngöbö kukwei diri metre angwane , ma ñan raba sribi gaire Ngöbö ngwärekri Timoteo .
53002004	Description	Ni ye abko Ngöbö rüe , aisete jändrän jökrä mikata Ngöböre amne mikata ütiäte ngöbö kwrere , ye ben niara rabadi ja rüere . Erere arato , rabadi ja mike bäri ütiäte jändrän jökrä ngöböre ye ngwä . Abtä ju blitakrä Ngöböbe , ye känti ni ye näin käkwe ja mikadi bäri kri Ngöböbti ta , käkwe ja Ngöbö niedi .
49006004	Recommendation	Amne mun ngäbäkre rünre rünre abko käkwe ñan ngäbäkre munkwe moto mika romon kukwe bätäkä ngwarbe btä , akwa munkwe ngäbäkre munkwe töi tikadre amne munkwe ji kuin Ngöbökwe mikadre gare ño ietre abko ie ni Dänkien tö , ye kwrere munkwe nuen .
45008037	Grace	Akwa Ngöbö ni tarekä kri , ye köböire nita kukwe bätäkä ngwarbe ye ganaine kwäräbe jökrä .
44026014	Violence	Angwane nun rikaba ngitiekä jökrä temen . Ye btäräbe ni kukwei jaraba krörö hebreore tie : ¿ Saulo , ñobtä mata näin kisere ti jiebti ti mikakäre ja tare nike kore yere ? ¿ Ye ñobtä mata kukwe nuene käme ja rüere au ? abko ni kukwei jaraba kore tie .
66002009	Sin	Munta ja tare nike amne mun bobre , jändrän ñakare munkwe , ye gare kuin tie , akwa jändrän Ngöbökwe tärä kabre munkwe kä käinbti sete , aisete Ngöbö ngwärekri mun jändrän bkäne kabre amne ñakare bobre era metre . Mdakäre abko , nitre ruäre tä ja israelita era metre niere abko tä ñäke blo mun rüere , ye gare kuin tie , akwa Ngöbökrä niaratre abko ñakare israelita era metre , ñobtä ñan angwane tä tödeke ñakare tibti , akwa niaratre tä gätäre Satanakrä .
46013006	Faith	Mdakäre abko , nita ni mda mda tarere angwane , kukwe diän diän Ngöbö rüere amne ni mda mda rüere , ye käita neme nuäre ñakare nibtä , akwa kukwe kuin era metre abko käita nebe nuäre nibtä .
59001021	Recommendation	Ne aisete , kukwe kämekäme diän diän tä kabre mun ngätäite , ye kite temen munkwe amne kukwe kuin Ngöbökwe nökani nura kwrere munbtä , ye kaen ngäbti mikakäre täte ja moto jämenbti munkwe , ñobtä ñan angwane kukwe kuin Ngöbökwe ye abko di tärä mun diantarikrä .
46003006	Grace	Mun abko tire Ngöbökwe kwrere . Tikwe Ngöbö Kukwei nieba munye , ye abko nura nökata kwrere namani munbtä amne , Apolos abko ñö metakaka nurabti kwrere nükani kukwe dirire munye . Akwa Ngöbö ara jire abko käkwe ja kukwei mikani niren munbtä .
66014008	Sin	Yebti angele jataba nibukäre mda abko käkwe juta Roma bä mikaba juta Babilonia kwrere , kä jataba niere krörö : Meri bti kä ngwarbe käta ni brare brare näkwite ja mikakäre ngite , ye kwrere jire nitre nünanka juta kri Babilonia käkwe ni kwati kä jökräbti temen näkwitani , aisete ni kwati töi nikwitani jäme käkwe ja mikani ngite ben Ngöbö rüere , akwa juta kri ye abko nikira ngwarbe jökrä , angele ye rababa niere .
43015014	Recommendation	Tita dre dre nuemna abko erere munta nuene ne ngwane , mun abko ti kukwe muko tikwe abko bä mikata munkwe .
62005021	Recommendation	Mräkäre abko , mun ti ngäbriänkätre tikwe kwrere , jändrän ngwarbe sribebare ngöböre , ye ngäniene munkwe ja ngibia amne munkwe ñan mika ngöböre jae abko tita niere mrä munye . Abko kore se . Ne ngörä .
55003006	Sin	ñobtä ñan angwane ni ye kwrere abko tä niken ni ngökakäre ju kwatirekwatire te kwäräkwärä , käta meri töbike ñakare ja käne ngökö jae . Ne abko raba nuene ñobtä ñan angwane meri ye abko ie jata neme ruen ngite krübäte Ngöbö ngwärekri amne , käre tä kä kwitekwite jabti .
49004015	Faith	Akwa kukwe era metre ye abko nikwe niedre ni mda mdaye , niaratre tarere kwärä angwane , Kristo ni dokwä , kwrere jire ni rikadre niren gwaire jökrä abti mrä ni rabadi ünän täte jökrä .
49004003	Faith	Mdakäre abko , Ngöbö Üai Deme köböire munta ja mäke ni itibe kwrere , ye kwrere munkwe nünandre janknu , abkokäre munkwe nüna jäme jabe kwärikwäri .
44009005	Description	Angwane Saulo käkwe niebare mda : ¿ Ma abko nire ti Dänkien ? niebare kwe . Ye btäräbe ni ye käkwe niebare mda Sauloye : Ti abko Jesu ara , aisete nitre tödekaka tibti jiebti mata näin kisere mikakäre ja tare nike , ye ñan niaratre jiebti mata näin , akwa ti ne ara jire jiebti mata näin . [ ¡ Ye ñobtä mata kukwe nuene käme ja rüere au ! niebare mda kwe ie .
60003015	Recommendation	akwa munkwe ja töi mika kwatibe Kristo mikakäre ütiäte ja Dänkien kwrere . Erere arato , ñobtä munta tödeke Kristobti , käta ngibiare ngäbti , ye ni mda mda ngämi kite ngwentari munye , känenkri munkwe ja mika juto biare kukwe kakäre ngäbti . Akwa ja moto jämenbti munkwe blita bentre amne munkwe ja mika bobre , käkwe ni mda mda mika ütiäte jae niaratre kukwei kare ngäbti .
44007033	Recommendation	Angwane Ngöbökwe niebare Moiséye : Kä deme känti mata nete , aisete sabato tikete ja ngotobtä , niebare kwe ie .
62002024	Faith	Mdakäre abko , mun jatani tödeke krire Jesubti angwane , kukwe kuin Jesubtä diribare kena munye , ye munkwe ketate käre kisete jakrä . Munkwe nuendre kore ne ngwane , mun tädi nüne käre ketetibe Ngöbö Odeibe amne Ngöbö ni Rünbe arato .
43008051	Faith	Ti bike kukwe era erere niere munye : Nire nire käkwe ti kukwei mikadre täte abko ñan krütadi , nieba Jesukwe .
66020011	Description	Yebti kürä gobrankrä kri , ngwen bürere tuaba mda tikwe . Kürä yebti abko ni näma täkänintbe iti . Niara ngwärekri abko kä temen ne amne kä käinta se gitiaba batibe jökrä abko ñan tuaba jire chi mda tikwe .
46006013	Recommendation	Mdakäre abko , munta niere : mrö abko ni bülekrä amne ni büle abko mrökrä , munta niere . Ye abko era , akwa kä mrä angwane , Ngöbökwe mrö amne ni büle juandi ngwarbe jökrä . Akwa ni ngrabare abko ñakare ni büle kwrere . Ni ngrabare abko ñakare ja mikakäre gure bati bati , akwa ni ngrabare abko nünakäre metre ni Dänkienkrä amne ni Dänkien abko käta ni ngrabare mike ütiäte jae .
45006011	Faith	Kristo Jesu krütani batibe , yebti ñan krütadita jire mda , ye kwrere mun krütanina ben gwaire , aisete munkwe töbikadi ñakare mda kukwe kämekämenbtä abko munkwe nütü jabtä , akwa munta nünenta ketetibe Kristo Jesube Ngöbökrä abko munkwe nütü jabtä .
47002014	Faith	Tita kuin niere Ngöböye , ñobtä ñan angwane Kristo krütani krusobtä angwane , ni ganainbare kwe Ngöbökrä amne Ngöbökwe ni dianinkä sribikäre jakrä Kristo köböire . Ni ganainbare rübtä abko tä näin ni ganainkä jiebti , ye kwrere mtare nunta näin Kristo jiebti . Nun köböire abko Ngöböta kukwe kuin Kristobtä mike gare ni mda mdaye , aisete jändrän rä bäne , ye kwrere kukwe kuin ye rä kite niken kä jökräbti temen .
62001005	Grace	Kukwe diribare Jesukristokwe nunye abko erere nunta mike gare munye abko krörö : Ngöbö abko ñotra kwrere amne kä iko ñakare jire chi btä .
43006037	Grace	Akwa nire nire bianta tie ti Rünkwe , ye abko tä kite tie tödekakäre tibti amne , nire nire tä kite tie , ye abko tita ngibiare kuin jakrä amne tita juentarita ñakare jire chi mento .
58013001	Recommendation	Ne aisete , munta ja tarere , ye kwrere munkwe ja tare janknu ni ja mräkäre tä ja tarere ye kwrere .
58007025	Grace	Ne aisete , nire nire tä kite Ngöböye rabakäre dianintari Jesu köböire , ye abko Jesu di tärä diantarikrä täte jökrä kärekäre , ñobtä ñan angwane Jesu abko tä nüne kärekäre blitakäre kräke Ngöböbe aisete .
43019015	Violence	Abtä nitre israelita ji dokwäte käkwe ngrateba bäri kri mda , kä rababa niere : ¡ Ngwena mento , ngwena mento müre ketadre krusobtä ! rababa niere . Abtä Pilatokwe nieba mda ietre : ¿ Tikwe jrei munkwe biandre müre ketadre krusobtä , ie mun tö nibi ñan ñan ? nieba kwe . Angwane nitre blitaka Ngöböbe ni mda mda diäre dänkientre käkwe nieba Pilatoye : Emperador romanobo aibe tä jreire nunkwe . Nebti jrei mda ñakare jire nunkwe , nieba kwetre mda ie .
45011005	Grace	Ye kwrere arato mtare , Ngöbökwe nitre israelita dianinkä ruäre jen jakrä ja moto kuinbti , käta tödeke Jesubti .
66017002	Sin	Angwane nitre jreire kä jökräbti temen käkwe kä kwita kwitaba jabti meri ye ben gwaire . Erere arato , nita nebe dröbare angwane , käta nebe nenkä ni dokwäbti , ye kwrere jire nitre nünanka kä nebtä dokwäbti kä rababa nenkä , aisete kä rababa ngwarbe bti meri ye kwrere amne kukwe diän diän nämane nuene .
45012010	Recommendation	Ni ja etbare käta ja tarere , ye kwrere munkwe ja taredre kwärikwäri amne , munkwe ñan ja mikadre ngwarbe jae kwärikwäri , akwa munkwe ja mikadre bäri ütiäte jae kwärikwäri . Yebtä munkwe ja kitadre bäri .
45008014	Faith	Ye abko , nire nire jie ngwianta Ngöbö Üaikwe , ni ye abko Ngöbö ngäbriänkä kwe abko raba gare munye ,
66012003	Description	Yebti jändrän mdara jire rababa kä käinbti sete abko mökata kri krübäte bä tain rababa tuen tie . Mökata ye abko Satana ara bä mika näma . Mökata ye abko dokwä kwä kükü amne korona näma mikani dokwä kwatirekwatire bti amne krotu krä jätä ie , niara bäri dite bä mikakrä .
45008017	Faith	ni Ngöbö ngäbriänkä bkänä ne ngwane , jändrän kuinkuin biandre Ngöbökwe Kristoye , ye ni rabadi bkäne siba Kristobe gwaire . Akwa Ngöbökwe jändrän kuinkuin nuendre ni kräke siba , abkokäre Kristokwe ja tare nikani , ye kwrere nikwe ja tare nikadi arato tödekabtä Kristobti .
54005017	Recommendation	Mdakäre abko , ni ji ngwianka ye tä nitre tödekaka Jesubti jie ngwena kuin ne ngwane , nitre tödekaka Jesubti kwetre raba tare kri amne mika ütiäte kwetre jae . Erere arato , die mika kwetre mröbti amne ngwianbti . Akwa nitre jie ngwianka käta Ngöbö kukwei dirire bäri , ye abko mika bäri ütiäte amne die mikadre mröbti amne ngwianbti abko makwe diridre , ie ti tö .
46008007	Sin	Akwa mun ngätäite ni tödekaka Jesubti ruäre abko ie kukwe ye gare ñakare , ñobtä ñan angwane niaratre ngämi tödeke Jesubti , känenkri nämane ngöbötre ngwarbe ye mike ütiäte jae , amne jändrän kämika nämane kukwadre ngöbö ngwarbe mikakäre ütiäte , bti jändrän ye ngrie kweta nämane ju blitakrä ngöbö ngwarbebe yete . Ne aisete mtare ngöbötre ngwarbe tärä era metre nütüta janknu kwetre , abkokänti niaratre tä niken ngri kukwani ngöbö ngwarbeye ye kwete , tätre ngöbö ngwarbe mike ütiäte nütüta kwetre amne , töi braibe Jesubtä ñobtä ñan angwane kukwe metre ngöbö ngwarbebtä ngämi gare metre ietre , aisete jötrö ngwarbe jata nebe ruen ngite ietre ngri ye kwetabtä .
43015002	Grace	Ye abko , uba küdei mden mden ngwä neme ñakare btä , ye abko ti Rün tä tikekä ta ; akwa uba küdei ngwä neme kabre kabre btä , ye abko niarata mutu kiakia aibe tikekä , bti tä bäsekä kuin merebe abko ngwä rabadre bäri kabre btä abkokäre .
60005003	Recommendation	Erere arato , nitre tä mikani ngibiadre munye , ye munkwe ñan ja mika dänkiene , akwa niaratre käkwe nünandre kuin , abkokäre mun ara jire käkwe nüna kuin niaratre okwäbti .
52004013	Recommendation	Mdakäre abko ja mräkätre , ni mda mda käta tödeke ñakare Jesubti abko ni mda ñakare tödekakrä kwetre , aisete mräkäta krüte kän angwane , motota nötöte krübäte jiebti . Ye kwrere ñan rakadrekä munbtä , abkokäre ni tödekaka Jesubti tä krüte angwane , dreta nakenkä btä abko nun tö mikai gare krörö munye :
58011029	Description	Yebti nitre israelita abko nikani Mren Tainte ta angwane , kä namani nötare känti ta nikani , ñobtä ñan angwane nämane tödeke Ngöböbti ; akwa nitre Egiptobo nikani Mren Tainte ta nitre israelita jiebti angwane , ñö nikaninta jökrä täte käkwe müre ketani jökrä .
44007020	Description	Kä ye ngwane abko Moisés därebare . Moisés ye abko därebare bä nuäre krübäte , aisete meye amne rün käkwe ngibiabare tiebebee sö krämä jire gwi .
58005002	Grace	Akwa ni blitaka Ngöböbe ni mda mda diäre dänkien ye abko tä ja mike ngite ni mda mda kwrere arato . Ye mden kisete , ni mda mda töi ñakare käta ja mike ngite amne tä niken ji blobti , ni yebe rabadre blite jäme , ñobtä ñan angwane tä ja mike ngite niaratre kwrere .
45013012	Recommendation	Kä ne ngwane abko kä iko kwrere amne ni jökrä käta kukwe nuene kämekäme , akwa kä iko ye kitera niken ta amne Jesu kebera nüketa , ye abko kä ngwen kwrere kitera nüke . Ye mdenbtä abko , ari kukwe kämekäme kite temen amne ari ja töi mike kwatibe kukwe kuin nuene . Ye kwrere ni rabadi juto biare ni Dänkien kaen ngäbti , ni rükä tä ja mike juto niara rüe kraire jabti ye kwrere .
49006009	Recommendation	Mdakäre abko , ni klabore käta sribire ja töi kuinbti bkänkä kräke , ye kwrere jire mun mden mden käta ni klabore bkäne ye käkwe sribi ükadrete ja töi kuinbti kräke . Amne munkwe ñan rätäkä mikakäre ene , ñobtä ñan angwane mun amne niaratre abko tä sribire ni Dänkien itibe kräke . Ni Dänkien ye abko tä kä käinbti amne niara abko kräke ni ütiäte ja kwrere jökrä .
45012015	Recommendation	Erere arato , nire nire btä käta nuäre , ye ben munkwe kä ngwiandre nuäre gwaire jabtä amne , nire nire tä ulire amne tä ja müaire abko ben munkwe ja müaidre gwaire siba .
45002005	Sin	Akwa ma tä töbike kore angwane , ma tä ja dokwä mike ribi Ngöbökrä amne , ma ñan tö ja töi kwitaita Ngöbö kukwäre , aisete Ngöbökwe ni mikadi ja ngie nuen , ye ngäbti mata Ngöbö mätä ükekrö bäri jakrä . Ye näire Ngöbökwe kukwe ükadite era metre ni jökrä kräke angwane ,
44014019	Violence	Abti nitre israelita nünanka juta Antioquía Pisidiate amne Iconiote nükani juta Listrate ye käkwe ni mda mda töi kwitani Pablo amne Bernabé rüere angwane , nikani Pablo täke jäbti kwäräkwärä se kwrere , bti Pablo krütanina namani tuen ietre angwane , jäkäni mento juta bäre kwetre .
43013021	Description	Jesukwe blitaba kore , ye btäräbe Jesu ñan moto rababa neme nuäre , rababa ruen ie angwane , Judakwe niara kitadi ngise abko nieba metre krörö kwe : Mun iti tä nete käkwe ti kitadi ngise ti rüeye ti müre ketakäre , ye abko ti bike niere metre munye , nieba Jesukwe .
48003022	Faith	Akwa ñakare kore , ñobtä ñan angwane ni ngite kä teri abko di ñakare ja tiketeta au , ye kwrere ni jökrä kä nebtä tä ngite kukwe käme ngoto täni , aisete di ñakare ja tikatekrä au . Akwa nikwe tödekadre Jesukristobti rabakäre dianintari amne rabakäre tikaninte , ye ngwane Ngöbökwe ja di biandre ni jökräye abko köböi mikani kwe Abrahamye , ye biandre kwe ni jökrä tödekaka Jesubtiye , abkokäre ni jökrä tä ngite kukwe käme ngoto täni .
66011007	Violence	Akwa nitre nibu ye käkwe blitadi ünän jökrä Ngöbökrä angwane , ni bä jändrän kri krübäte kwrere abko di Satanakri , aisete tä Kä Timonbti abko jatadi rüre nitre nibu ye rüere , bti ni jändrän krübäte kwrere ye käkwe niaratre nibu ganaindi kwäräbe amne kämikadi kwe .
58003014	Faith	Nikwe tödekani era metre Kristobti kena , ye kwrere nikwe nünandrekä dite jabtä nebebe kä mrä ye näire , ye ngwane ni rabadi ketetibe Kristobe kärekäre arato .
45008010	Faith	Era metre mun ngrabare yebti munkwe kukwe nuenbare kämekäme Ngöbö rüere , ye dokwäre mun krütadi , akwa Kristo tä nüne munbtä mtare ne ngwane , mun üai käkwe nünandi kärekäre Ngöböbe , ñobtä ñan angwane munkwe tödekani Jesubti angwane , mun ngite ñakare mda niebare Ngöbökwe munbtä .
44007052	Sin	Mun mräkä kirakira käkwe ni Ngöbö kukwei niekä niekä ngwiani ja tare nike kri jökrä . Erere arato , Ni Era Metre rükadre abko ni Ngöbö kukwei niekä niekä käkwe niebare , yebtä abko mun mräkä kirakira käkwe kämikani . Abti Jesu abko Ni Era Metre ye nükanina bkänä akwa , munkwe kitani ngise , bti munkwe kämikani arato .
48005021	Sin	Erere arato , ni mda jändrän bkäne abko dokwäre ni mätä btä , ni dröba nike käre amne ni mröre kabre krübäte amne , kukwe mda diän diän ne kwrere nuenta kwetre , ye abko gare kuin , aisete kukwe kämekäme nuenkä kore , ni yebtä abko Ngöböta gobrane ñakare , aisete ñan rabadre jire Ngöbö känti kä käinbti abko tikwe nieba munye , mden erere tita niereta munye mtare .
43012036	Faith	Ti abko ñotra tä mun ngätäite nete . Mun rabare nüne ti kwrere , abkokäre tita nete mun ngätäite angwane munkwe tödeka tibti . Abko kore se , nieba Jesukwe . Jesukwe blitaba ünän jökrä kore , yebti Jesu rikabata , käkwe ja rükantebata bobuta nitre israelita ji dokwäteye .
58003002	Faith	Kira abko nitre israelita abko ju Ngöbökwe kwrere . Moisés abko nämane sribire niaratre ngätäite amne Ngöbökwe sribi biani ie abko erere mikani täte jökrä kwe , käkwe sribi nuenbare kuin täte ju Ngöbökwe jire jökrä te . Ye kwrere arato , Ngöbökwe Jesu mikani sribire angwane , Jesu käkwe Ngöbö mikani täte metre , käkwe sribi nuenbare kuin täte arato .
56003006	Grace	Ni dianintari kwe angwane , Jesukristo ni Diantarikä , köböire Ngöbökwe ja Üai Deme biani täte jökrä nie ja moto kuinbti .
44004036	Description	Ye kwrere abko , ni levita kä José , Chiprebo käkwe nuenbare . ( José ne arabe abko nitre Jesu kukwei ngwianka kädiani Bernabé . Ne niaratre kukwere abko “ Ni kä mikakata nuäre nibtä ” nieta . )
48006009	Recommendation	Aisete ni ñan rabadre dräre jire jändrän kuin nuene ni mda mdakrä , ñobtä ñan angwane ni ñan di krütadre jändrän kuin nuene ne ngwane , köböitira jire Ngöbökwe sribi nikwe ye ütiä biandi nie .
48002019	Faith	ñobtä ñan angwane tita ngite Ngöbö ngwärekri abko Kukwe Biani Ngöbökwe Moiséye ye käkwe mikani gare tie . Abtä Kukwe Biani Ngöbökwe Moiséye , ye tikwe mikani temen tödekakäre Kristobti , ti rabadre nüne Ngöbökrä abkokäre .
66011001	Recommendation	Yebti angelekwe krito bäsi nörä kroko kwrere bianba kä ñäkäkrä tie , käkwe nieba krörö tie : Ju blitakrä Ngöböbe amne ñukwä grä , ye nän ñäke amne ni nibe tä Ngöbö käikitekä yete , ye makwe tan jökrä .
66014004	Description	Nitre ye abko , ni deme ja mike gure ñakare meribe , ye kwrere jire nitre ye käkwe ja ngibiabare deme , käkwe ngöbö ngwarbe ngwarbe mikani ütiäte ñakare jae . Ni Kordero kwrere näma niken mdente erere abko jiebti niaratre nämane niken . Erere arato , ni Kordero kwrere krütani krusobtä angwane , ni jökrä ngätäite niarakwe ni ye kökani Ngöbökrä , bti nura ngwä ötata käne , ye bianta ngwarbe Ngöböye kuin niekäre ie , ye kwrere niaratre nämane biani Ngöböye amne ni Kordero kwrereye kuin niekäre ietre .
66009007	Description	Angwane tröda nitre mikaka bren ye abko bä krörö : mdä mikata biare ngwiandre rübtä , ye kwrere jire bä rababa amne , dokwäbti bäsi korona orore kwrerekwrere näma angwane , ngwäre bä rababa ni ngwäre kwrere .
60002016	Recommendation	Ngöbökwe mun ngite dianinkä mento munbtä käkwe mun tikaninte , akwa ye köböire munkwe ñan bika kuin , kukwe kämekäme nuenkäre janknu tiebe . Akwa ni klabore Ngöbökwe käkwe nünandre ño , ye kwrere munkwe nüna .
54004010	Faith	Ne mden kisete nita sribire ja di ngöi jökrä Ngöbökrä , ñobtä ñan angwane Ngöbö nire , bti nita tödeke . Niara abko ni jökrä Diantarikä akwa , niarata nitre tödekaka Jesubti ara jire dentari .
58010029	Sin	Se abko ni Ngöbö Odei bäri ütiäte kri ye mikaka ngwarbe jae ni mda mda okwäbti , käta mike ütiäte ñakare amne Ngöbö Odei därie deme , mdenbti Ngöbökwe kukwe ükaninte btin nibe , därie ye mikata ütiäte ñakare kwe , ¿ ye dokwäre abko Ngöbökwe ñan ni mikadre ja ngie nuen bäri kri krübäte abko munta nütüre ya ? Erere arato Ngöbö Üai ni tarekä abko ni ye tä mike ngwarbe , ¿ ye dokwäre abko Ngöbökwe ñan ni mikadre ja ngie nuen bäri kri krübäte abko munta nütüre ya ?
43020021	Grace	Angwane Jesukwe niebata mda nunye : Kä jäme Ngöbökwe raba munbtä . Ti Rün käkwe ti juani ño , ye kwrere ti bike mun juen arato , nieba kwe nunye .
65001016	Sin	Jändrän jökrä Ngöbökwe btä tätre ñäke amne jändrän keta kabre abko rüere tätre blite taretare . Erere arato , kukwe kämekäme mdei ietre , ye aibe jiebti tätre nakwen . Mdakäre abko , tätre ja käikitekä krübäte au amne tätre niken blite nuäre nuäre ni mda mdabe jändrän diankakäre kän .
66006015	Description	Angwane nitre jreire kä nebtä gitiaba jökrä kä mkäte amne jäkwata mkäte ngitiobti Ngöbö ngäniene . Erere arato , nitre gobranka krikri amne nitre rükä dänkien amne ni jändrän bkänkä krikri amne ni ütiäte krikri , btä nitre klabore amne nitre ñakare klabore nünanka Ngöbö rüere gitiaba jire jökrä kä mkäte jrei ben gwaire Ngöbö ngäniene ,
66021008	Sin	Akwa ni käta ja ngwen ngwarbe amne ni tödeke ñakare Jesubti , akwa tä niara rükente , amne ni ñan tö Ngöbö Kukwei mikai era jae , erere arato ni ngututu diän diän , ni ni mda mda kämikaka amne ni ja mikaka gure tiebetiebe amne ni kwrarekwrare , amne ni sukiare sukiare , amne ni jändrän ngwarbe mikaka ngöböre jae amne ni ni ngökaka , ye abko ñukwä jutra ngitiekä asufrebe mni mni abko te kitadi . Ye känti krütadi bobukäre .
44022016	Recommendation	Ne aisete gwängware näin krö , bti ma rika ja mike ngökadre ñöte amne tödeka makwe ni Dänkienbti angwane , Ngöbökwe ma ngite kukwe kämekäme nuenbtä bätädrete jökrä mabtä , nieba niarakwe tie . Ye erere tikwe nuenba .
66009008	Description	Mdakäre abko , dokwä drüen rababa tuen nga meri dokwä drüen kwrere tie amne tu rababa tuen kri krübäte lion tu kwrerekwrere .
55002024	Recommendation	Ye abko , ni sribikä ni Dänkienkwe abko ñan tädre ja kwete ni mda mdabe , akwa ni dirikä ye abko tädre ja gete jäme ni jökräbe . Arato rabadre Ngöbö kukwei dirire kuin . Erere arato , ñan moto rabadre romon ja dokwäre .
51002005	Faith	Ti abko tä ñakare ketetibe munbe yete bkänä , akwa ti töi tä ketetibe munbe amne , nünandre ño Kristo kräke abko erere munta nüne era metre amne , munta nünenkä dite jabtä , käta tödeke kwatibe Kristobti , ye abko käi nuäre kri tibtä .
60003012	Sin	ñobtä ñan angwane ni nüne metre abko ni Dänkien tä ngibiarebti . Erere arato , tä blite Ngöböbe angwane , niara tä biare kukwe kaen ngäbti . Akwa ni kukwe nuenkä kämekäme Ngöbö rüere abko kräke Ngöbö motota nebe romon , abko nieta Ngöbö Kukweibtä .
53002013	Faith	Mdakäre abko , ja mräkätre tare ni Dänkien Jesukwe , nunkwe kuin niedre kärekäre munbtä Ngöböye , ñobtä ñan angwane mun rabadre dianintari , abkokäre kena dekä Ngöbökwe mun dianinkä jakrä . Sribi Ngöbö Üaikwe mun mikakrä nüne deme Ngöbökrä amne munta kukwe metre Jesubtä mike era jae , ye köböire Ngöbökwe mun dianintari .
66022011	Recommendation	Angwane kä kitera neme braibe ja töi kwitakrä nie , aisete nire nire käta kukwe kämekäme nuene Ngöbö rüere , ye tuametre nuene janknu amne , nire nire käta kukwe diän diän nuene , ye tuametre nuene janknu ; akwa nire nire käta jändrän kuinkuin nuene ye käkwe jändrän kuin nuen janknu Ngöbökrä . Erere arato , nire nire käta nüne deme amne metre , ye käkwe nüna deme janknu Ngöbökrä , nieba angelekwe tie .
44002038	Faith	Abtä Pedrokwe niebare mda ietre : Munkwe kukwe nuenbare käme Ngöbö rüere , ye kite temen jökrä , bti munkwe tödeka Jesubti . Yebti mun jata ja mike ngökare ñöte Jesukristo käbti . Angwane munkwe ja mikani ngite , ye Ngöbökwe diandikä jökrä munbtä , käkwe ja Üai Deme mikadi nüne munbtä arato ,
52005015	Recommendation	Mdakäre abko , munkwe ja mika juto kukwe ne nuene abko krörö : Ni mdakwe kukwe nuen blo mun rüere akwa , munkwe ñan ja ngie mika amne , munkwe jändrän kuin nuen jakrä kwärikwäri , ye kwrere munkwe nuen ni mda mda ñakare tödekaka Jesubti kräke .
45001027	Sin	Ne kwrere arato , ni brare käkwe ja mikadre gure ni merire ben abko mikanintbe Ngöbökwe akwa , ye abko kitani temen nitre brarekwe . Abti nitre brare ruäre abko ja mdeita neme krübäte kwärikwäri ietre , käta kukwe käme gaidre kri nuene jabtä kwärikwäri . Ye dokwäre abko , Ngöbö ara jire käta mike ja ngie nuen metre .
50002018	Recommendation	Ne aisete , munkwe kä ngwian nuäre gwaire jökrä jabtä tibe ja tare nikabtä kore .
44003019	Recommendation	Munkwe kukwe nuenba kore , yebtä mun moto raba ulire amne munkwe tödeka Ngöböbti , Ngöbökwe mun ngite ye diandrekä jire jökrä mento munbtä amne , kä rabadi nuäre munbtä amne mun moto rabadi jäme Ngöbö ngwärekri abkokäre .
66021025	Description	Angwane jukwe juta yete abko ñan dikadre jire chi rare amne juta ye känti kä ñan rabadre iko arato , aisete jukwe ñan dikadre jire chi .
43006054	Faith	Ne aisete , nire nire käkwe ti ngätä kwetadre amne ti därie ñadre kwe kore , ye abko käkwe nünandi kärekäre Ngöböbe angwane , tikwe mikadita nire köbö mrä näire ,
43019011	Sin	Angwane Jesukwe niebare mda Pilatoye : Ngöbökwe ñan kä biandre mae ti müre ketadre , akräke ma di ñan rabadre jire chi ti bien müre ketadre , aisete nitre ti kitaka ngise mae müre ketadre , niaratre ye abko bäri ngite krübäte Ngöböye makrä , niebare Jesukwe ie .
59002017	Faith	Ye kwrere arato , nita tödeke Jesubti nita niere , akwa ni jändrän kuinkuin nuene ñakare tödeka Jesubti ye bä mikakrä , ye ngwane nita kukwe ütiäte ñakare niere ngwarbe kore .
45008003	Sin	Kukwe kämekäme ni töibtä abko mdeita nebe nie , ye kisete Kukwe Biani Ngöbökwe Moiséye ye ñan di namani täte ni tikatekäre , ñobtä ñan angwane ni di ñan namani kukwe ye mikakäre täte . Akwa Ngöbö aibe di namani tikatekäre , käkwe ja Odei Jesu juani kä nebtä . Ni jökrä abko kukwe käme nuenkä , akwa niara därebare ja kwrere nibe . Ye kwrere Ngöbökwe juani nüke krütakäre nikrä amne ni ngite Ngöbö ngwärekri ye ütiä biankäre krusobtä ni diäre amne ni täte .
60003014	Recommendation	Akwa nane nünanbtä kuin , ye dokwäre ni mdakwe mun mika ja tare nike ne ngwane , Ngöböta ja di bien munye , ¡ aisete munkwe kä ngwian nuäre jabtä ! Amne munkwe ñan ni ye jürä ngwian jabtä amne mun ñan rekwetaka käne arato ,
51003021	Recommendation	Amne mun ngäbäkre rünre abko käkwe ñan ngra ngra ngäbäkrebti , niaratre moto mikakäre ulire dikaro .
66018002	Sin	käkwe ñäkäba ja dibti krörö : ¡ Juta kri Babilonia nikira ngwarbe ! Üai käme bätäkä ngwarbe , kräke kä nebe nete amne , nukwä bätäkä ngwarbe , ñakare dbe Ngöbö ngwärekri aibe nebe ja juda mike nete . Erere arato , jändrän ngwarbe ngwarbe , btä ni mätä aibe kräke kä nebe nete .
62002022	Sin	Nire nire ni ngökaka abko ti bike niere munye . Jesu abko Ni Dianinkä ñakare Ngöbökwe , ye nire nire tä niere , ni ye abko ni ngökaka amne ni ye abko Kristo rüe amne Ngöbö ni Rün nikwe mikata ütiäte ñakare kwetre . Erere arato , Jesu ye abko Ngöbö Odei abko mikata era ñakare kwe .
46011027	Sin	Ne aisete , ban kwetata amne uba döi ñata ni Dänkien ngatani ngwiankrä töre jae , akwa tä ni mräkä Jesu käbti mda mda mike ngwarbe jae , ye nirekwe kwetadre kore angwane , ja mikadre ngite kwe ni Dänkien ngrabare rüere amne ni Dänkien därie rüere arato .
59002020	Faith	¿ Ñobtä ma töi ñakare dikaro ? Nita tödeke Ngöböbti nikwe niedre , akwa nita jändrän kuinkuin nuene ñakare ni mda mdakrä , ye ngwane nita tödeke ñakare Ngöböbti abko raba gare mae ,
43018003	Description	Ne aisete , batibe Judas jataba nitre krörökrörö jie ngwena : nitre rükä romanobo kwati amne guardia ju blitakrä Ngöböbe ngibiabtikä abko nitre blitaka Ngöböbe ni mda mda diäre dänkientre amne nitre bariseo käkwe juani . Nitre jataba nüke Judabe ye abko näma näin jändrän rükrä ngwena kisetekisete . Erere arato , näma näin ñukwä amne ñotra ngwena kisetekisete .
53003003	Grace	Ni Dänkien käta kukwe niere , erere tä mike täte . Niara ye ara käkwe mun die mikadi nüne jakrä amne , mun ngibiadi kwe ni rüe käme Satana ngäniene .
44007021	Description	Yebti ngibiadre ño tiebe mda kwetre ñan namani nüke gare ietre angwane , kitaninkä jirekäbe kwetre . Akwa jrei ngänkän , ie Moisés kwani amne diani kwe jakrä , bti ngibiabare ja ngobo jen kwrere kwe .
66008005	Description	Angwane angele rikaba ñukwä grä känti , käkwe ñukwä bda diankaba , mikaba blato orore kri ngwäri mnü rä bäne kukwakrä te kwe , bti ñukwä bda ye kitaba kä temen nebtä kwe . Ye btäräbe unsuni ngö rababa krikri be . Erere arato , kä ngö rababa ruen krikri , mera trä rababa amne dobo rababa nakaenkä se kwrere .
66018003	Sin	Ngöbökwe juta ye juandi ngwarbe kore , ñobtä ñan angwane ni dröbare uba döi kwaka kisete tä ja mike ngite meri bti kä ngwarbe ben , ye kwrere ni kä jökräbti temen namani ja mike ngite nitre nünanka juta yebe . Angwane meri bti kä ngwarbe ben ja mika ngite , kwrere jire jrei kä jökräbti temen käkwe ja mikani ngite . Erere arato , nitre jändrän rürümoinkä abko namani jändrän bkäne kabre jändrän bäri kuinkuin kwetre ye rürümoinbtä ütiäte ütiäte , niebare angelekwe .
44026021	Violence	Ye mdenbtä abko , nitre israelita käkwe ti kaba ngite ju blitakrä Ngöböbe ye känti , bti tö rababa ti kämikai .
55004004	Sin	Erere arato , Ngöbö kukwei era metre abko btä rabaditre kä mikekä amne kukwe mikanintbe ngwarbe kirakira ñakare era , ye aibebtä rabaditre ja däkwite .
43006064	Faith	Akwa mun ruäre tä nete abko ñan tö tödekai tibti , aisete mun ñan tö ti kukwei mikai era . Abko kore se , nieba Jesukwe ietre . Jesu abko käkwe ñäkäba kore , ñobtä ñan angwane nire nire käkwe ñan tödekadre bti , ye nämanena gare käne ie . Erere arato , ni iti käkwe niara kitadi ngise rüeye , ye nämanena gare käne ie , aisete ñäkäba kore kwe .
43013026	Description	Angwane Jesukwe nieba mda ie : Ti bike ban oto mike tibo mrö ñöite abko tikwe biandi nireye amne ni ye ara , nieba kwe . Ye btäräbe Jesukwe ban oto mikaba tibo , bti Simón ngobo Judas Iscariote , ie bianba kwe .
54006020	Recommendation	Timoteo , kukwe kuin Jesukristobtä mikani gare mae , ye makwe ngibia kuin jakrä . Erere arato , kukwe ngwarbe diän dian ütiäte ñakare , ye makwe ñan ja olo mika ie . Mdakäre abko , nitre ruäre tätre dirire blo , akwa tä dirire kuin era metre tä nütüre au jabtä , akwa dirita blo kwetre . Ni dirikä blo ye kwrere abko , ben makwe ñan ja geta jire chi ,
44017005	Violence	Yebtä abko , nitre israelita kwati , kräke kukwe kuin Jesubtä ye ñan namani era , ye abko namani mokrere Pablobe amne Silabe , ñobtä ñan angwane ni kwati nämane nekete ben , aisete niaratre käkwe ni diän diän amne krene krene nämane dikekä ngwarbe krö ji ngrabare ye känäbare kwetre , bti ben gwaire kä mikani nokre kwetre juta ngrabare . Nikani betekä nebe Jasón juete Pablo amne Silas känene . Niaratre kwandre ietre ne ngwane , rikadre ngwena ni jökrä ngwärekri abkokäre .
62005016	Sin	Mdakäre abko , mun mräkä mden tua ja mike ngite munkwe angwane , kukwe btä ja mika ngite kwe , yebtä Ngöbökwe ñan mikadre ja tare nike kärekäre ja okwä bäre mento ne ngwane , munkwe blita kräke Ngöböbe angwane , Ngöbökwe mikadita nüne kärekäre jabe , ñobtä ñan angwane kukweta kwati btä ja mikata ngite abko käta ni mike kärekäre Ngöbö okwä bäre mento , yebtä abko munkwe blitadre Ngöböbe kräke abko tita niere ñakare .
43013020	Faith	Mdakäre abko , ti bike kukwe era erere niere mda munye abko krörö : Tita ni juen , ye nire nire käkwe kadre ngäbti , ni ye abko käta ti ne ara jire kaen ngäbti amne , nire nire käta ti kaen ngäbti , ni ye abko käta Ngöbö ti juanka ara jire kaen ngäbti . Abko kore se , nieba Jesukwe nun ja töitikaka benye .
58012028	Faith	Amne kä ye känti Ngöböta gobrane , ye ñan raba denkäta jire abko Ngöböta bien nie amne rabadi kärekäre nikrä . Yebtä abko , ari kuin niere Ngöböye amne ari Ngöbö käikitekä . Erere arato , ari Ngöbö mike ütiäte jae niara jürä ngwiane kwärä , Ngöbö tö ie , ye kwrere ari nuene ,
44019013	Description	Akwa bati kukwe nakaninkä krörö : Ni israelita ruäre nämane näin kwäräkwärä üai kämekäme juentari ni mda mdabtä abko tö namanintre sribi nuein ni Dänkien Jesu käbti , kä namanintre niere krörö üai kämeye : Jesu ye , btä Pablota kukwe dirire , Jesu ye käbti nän mento ni nebtä , namanintre niere üai kämeye .
44015040	Grace	Akwa Pablo abko käkwe Silas ngwiani jabe . Angwane ja mräkätre tödekaka Jesubti käkwe mikani gare Ngöbö moto kuin yeye , bti juani kwetre .
63001008	Recommendation	Nitre dirikä kore , ye ngäniene munkwe ja ngibia kuin , sribi munkwe Ngöbökrä ñan rikadre ngwarbe abkokäre . Akwa Ngöbökwe sribi ütiä biandre munye , abkokäre munkwe ja ngibia ,
66011006	Violence	Mdakäre abko nitre nibu ye tä näin Ngöbö kukwei niere angwane , niaratre di tärä kä mikakrä töre , ñü ñan räkändre jire chi temen abkokäre . Erere di tärä ñö jökrä kwitakrä därire amne tö rabadre ni mikai bren jume bätäkä ngwarbe , ye erere di tärä ni mikakrä ja tare nike bren bätäkä ngwarbe kisete arato .
44008021	Sin	Ye aisete ma moto ñakare kuin Ngöbö ngwärekri , tuen tie . Yebtä abko , ma ñan rabadre sribi Ngöbökwe nuene jire chi nunbe .
43017010	Faith	Mdakäre abko , jändrän jökrä tikwe ye abko makwe arato amne jändrän jökrä makwe abko tikwe arato . Ye abko , ni biani tie makwe ye köböire ti abko ütiäte kri nena gare .
45003012	Sin	Ni jökrä käkwe trö kwitani Ngöböye , bti nikani ji blobti amne nikaninta kukwe kämekäme nuene ja kwrere jökrä Ngöbö rüere . Ni ñakare jire iti kukwe kuin nuenkä . Ni ñakare jire iti .
50002003	Recommendation	Munkwe ñan jändrän nuen jire kaibe jakrä amne ja dikaikäre , akwa bika tidrä ni mda mdabtä amne ni mda mda mika bäri ütiäte jakrä .
66001013	Description	Akwa ñotra grä krä kükü ye ngätäite abko ni näma iti abko bä rababa Ni Kä Nebtä Ngobo kwrere abko btä dän nga nüke mate ngotobtä temen näma amne , koria orore abko näma kitani ja kötäbti ta kwe , btä ti okwä rababa .
66022003	Faith	Mdakäre abko , juta Jerusalén btin yete abko jändrän btä ngürün mikani Ngöbökwe abko ñan rabadi jire chi . Angwane kürä gobrankrä Ngöbökwe amne kürä gobrankrä ni Kordero kwrerekwe abko tädi juta yete , aisete nitre sribikä kwekwe abko erere käkwe niaratre käikitadikä kärekäre .
60004007	Recommendation	Kä mrä kitera nüke , aisete mun rabadre blite Ngöböbe , abkokäre munkwe töbika metre amne munkwe töbika kuin ja käne arato .
44014026	Grace	Ye känti nikani rute angwane , nikaninta juta Antioquía , Siriate . Juta Antioquía ne mden känti nitre gätäkä Jesu käbti käkwe niaratre juani sribire Ngöbö moto kuin ye köböire . Sribi ye mden abko namanina bare ietre angwane jataninta .
46007028	Recommendation	Akwa mun brare brare käkwe ja mikadre gure ne ngwane , munkwe ñan ja mikadre ngite Ngöbö rüere . Erere arato , meri kaibekaibe käkwe ja mikadre gure angwane , ja mikadre ngite ñakare kwetre Ngöbö rüere . Akwa nita ja mike gure abko kisete kukweta kite kri mda , ye abko ñan rakadrekä munbtä , abkokäre tita niere kore .
49006012	Sin	ñobtä ñan angwane ñan nita rüre ni kä nebtä rüere , akwa üai kämekäme tä dikekä kabre käinta sete abko di kri amne tä kä käme iko kä jökräbti kä nebtä dänkiene amne gobrane ni ngätäite nete abko rüere nita rüre .
59001005	Recommendation	Akwa munkwe dre dre nuendre , ye ñan raba nüke gare munye angwane , Ngöbökwe mun mikadre töbtä abko munkwe kärä ie angwane , mun mikadi töbtä kwe , ñobtä ñan angwane nire nire käta jändrän kärere ie , ye erere Ngöböta jändrän bien täte jökrä ie amne tä jändrän käbäire ñakare ni jökrä kän . Amne munta ja mike ngite , yebtä ñan rabai romon jire chi .
52005019	Recommendation	Mdakäre abko , sribi Ngöbö Üaikwe ñan dokwä täkä munkwe .
58009002	Description	Ju blitakrä Ngöböbe nuäre ngwiandre ye mikani angwane , namani ñäkänintbe ketebu ja täritäri abko krörö : känime jukwe ken abko Kä Deme nämane . Kä Deme ye känti abko ñotra grä nämane mikani amne mesa nämane kwati arato abko bti ban deme mikani Ngöbö ngwärekri .
66003018	Recommendation	Ne aisete , mun rabadre jändrän Ngöbökwe bkäne era metre , abkokäre mun jata kökö tie . Ye abko , jändrän ütiäte kri krübäte Ngöbökwe oro kuin kukwani ñukwäte mikakäre orore metre , kwrere tärä tikwe makrä , aisete mun jata kökö tie . Erere arato , tikwe mun mikadre metre ja ngwärekri , ye bä mikakäre dän ngwen bürere ye mun jata kökö jökrä tie , bti munkwe mun bütiekrä gaidre kri ye jue mika angwane , mun ñan rabadre dikekä bütiere mda . Mdakäre abko , kukwe Ngöbökwe ye gare ñakare munye , aisete kä iko mun okwäte kwrere , ye kräke abko mun jata kräkä kökö tie kitadre ja okwäte , ye köböire abko Ngöbö kukwei rabadi gare metre munye abko tita niere .
62005013	Faith	Mdakäre abko ti mräkätre , munta Ngöbö Odei mike era jae , käta tödeke bti , ye köböire mun rabadi nüne kärekäre Ngöböbe abko rabadre gare metre munye , abkokäre tita tärä ne tike munye .
43007018	Faith	Ye abko , nire nire tö ja mikai ütiäte abko käta blite ja töibti au aibe , akwa nire nire tä sribire ni niara juanka mikakäre ütiäte , ni ye abko tä kukwe era erere niere amne ñan tä kukwe ngwarbe niere jire . Ye erere tita dirire .
47004007	Grace	Ye abko , jändrän ütiäte kri mikata ñakare dobro unkweinte , akwa kore tä nakenkä nunbtä abko krörö : Ngöbö di kri bä nuäre , ütiäte kri , bti nunta sribire , ye abko tä nunbtä . Akwa tä kite Ngöbökri amne ñan nunkri , ye rabadre gare ni jökräye , abkokäre nun abko di ñakare amne nun ngrabare abko därebe amne mutro dobro sribebare unkwenre kwrere , akwa nunbti Ngöböta sribire .
45012019	Recommendation	Ti mräkätre tare tikwe , ni mdakwe kukwe nuen käme mun rüere angwane , munkwe ñan ja ngie mika au , akwa munkwe mun rüe ye tuametre Ngöbö kisete , ñobtä ñan angwane Ngöbö Kukwei käta niere krörö : Ni mikadre ja ngie nuen , ye abko tä ti kisete . Ne aisete ni kukwe nuenkä kämekäme mun rüere , ye dokwäre tikwe mikadi ja ngie nuen , niebare ni Dänkienkwe .
43008054	Faith	Jesu käkwe nieba mda ietre : Tikwe bikadre kri ja mikakäre ütiäte au , ye ngwane tikwe ja mikadre ütiäte ngwarbe , akwa ti Rün ara käta ti mike ütiäte . Ti Rün ye mden abko Ngöbö munkwe munta niere , akwa mikata ñakare ütiäte munkwe .
45014020	Recommendation	Angwane makwe ñan sribi Ngöbökwe tä mun jökrä ngätäite juan ngwarbe mrö aibebtä . Akwa kukwe era metre abko nere : mrö jökrä abko kuin deme amne dbe kwetadre Ngöbökwe niebare . Akwa mrö ñan tuen dbe kwetadre ni mräkäye abko nikwe kwetadre okwäbti abtä ja mikadre ngite kwe Ngöbö rüere , ye abra käme .
43019040	Description	Angwane José btä Nicodemo käkwe kri ngwäri mnü ye mikaba dän ütiäte kri kädianta lino btä abko te Jesu ngwäkä mriateba kwetre , nitre israelita tä ni doboi mike ño , ye kwrere nuenba kwetre .
58010034	Faith	Mdakäre abko , nitre tödekaka Jesubti kitani ngite kä teri ye abko namani ruentari tare munye amne , munkwe die mikani , ye munkwe ngwianta töre jae . Erere arato , tödekabtä Jesubti jändrän jen munkwe abko dianinkä munkän , akwa munkwe rübare ñakare dokwäre amne kä namani bäri nuäre munbtä . Ye ñobtä ñan angwane jändrän bäri kuin , niken ngwarbe ñakare tä kä käinbti munkwe abko namani gare munye , aisete mun namani jäme , ye abko munkwe ngwianta töre jae arato .
44013023	Grace	David ne mden mräkäkri ni Diantarikä iti kädianta Jesu jatani ni israelita kräke . Jesu ne mden abko Ngöbökwe köböi mikani nitre israelita diantarikäre ,
46002009	Faith	Yebtä Ngöbö Kukwei käta niere krörö : Jändrän ñan tuabare ni mdakwe amne , ñan kukwe nuabare ni mdakwe amne , ñan töbikabare btä ni mdakwe , ye abko Ngöböta ükete ni niara tarekä tarekä kräke , abko nieta Ngöbö Kukweibtä .
45008011	Grace	Angwane Ngöbökwe Jesu mikaninta nire abko Üai arabe tä nüne munbtä , ye ngwane Ngöbö Kristo mikakata nire arabe käkwe mun ngrabare ye mikadita nire arato niara Üai köböire kä mrä angwane .
45008016	Faith	Ye abko , ni tödekaka Jesubti abko Ngöbö ngäbriänkä era metre abko Ngöbö Üai ye arabe tä mike gare nie amne ,
48006007	Recommendation	¡ Angwane munkwe ñan ja ngöka au ! Ni ñakare jire iti käkwe Ngöbö mikadre yakrä jae , ñobtä ñan angwane nita nura ño ño nökö , ye erere nita ngwä ötö ,
45011022	Grace	Yebtä abko , makwe nikra kuin ja käne , ñobtä ñan angwane Ngöbö abko moto kuin , akwa motota nebe romon arato . Ye mden kisete , nitre israelita namani ritete nikani temen , ñobtä ñan angwane kukwe kuin Jesubtä mikani ñakare era jae kwetre , ye kräke Ngöbö moto namani romon angwane , ja moto mikani kuin kwe makrä . Akwa makwe nünandre ño , ie Ngöbö tö ye kwrere makwe nüna käre angwane , Ngöbö moto rabadi kuin käre makrä , akwa makwe ñan nünandre Ngöbö töi erere , ye ngwane ma tikadikäta olibo kriebtä arato .
59005007	Recommendation	Akwa mun ti mräkätre abko ie ti bike niere krörö : Ni nura nökaka töta nebe nura ngwä kuin ötai angwane , tä kä nura öta näire ngibiare bätärekä ja täritäri amne tä kä ñüre ngibiare jäme bätärekä arato , ye kwrere ni Dänkien Jesu kebera nüketa , ye munkwe ngibia bätärekä abti jatadi nüketa .
55001016	Grace	Ti nämane ngite , akwa Onesíforo abko rababa ti gaire ñakare amne , batire batire rababa nüke ti moto mike nuäre nete . Niara ye abko ni Dänkien ie raba ruentari tare tikrä näre .
62002028	Faith	Mdakäre abko , mun ti ngäbriänkätre tikwe kwrere . Kristo rükadita angwane , niara jürä ñan rabadre nibtä amne ni ñan rabadre ja gaire niara ngwärekri , akwa ja rabadre ruen jäme nie niara ngwärekri , abkokäre munkwe nüna käre ketetibe ben .
48005016	Recommendation	Tikwe kukwe nini , yebtä abko ti bike kukwe mdara jire niere krörö munye : Munkwe kä bian Ngöbö Üaiye ja jie ngwiankrä nüne metre Ngöbökrä kärekäre angwane , kukwe kämekäme tä mun töibtä abko mdeita nebe munye , ye munkwe ñan nuendre ,
54001015	Grace	Kukwe ne abra kukwe era metre abko rabadre era ni jökrä kräke abko nere : Kristo Jesu nükani kä nebtä ni kukwe kämekäme nuenkä dentari . Ni kukwe kämekäme nuenkä , ye ngätäite ti abko bäri käme .
49006010	Faith	Mtare mentokwäre abko ni Dänkien di kri , yebti munkwe nüna dite köbö kwatirekwatire abko krörö :
46010012	Recommendation	Ne aisete nire nire käta bike kri , ie ja nena ruen dite Jesu kukweibtä , ne abko käkwe ja ngibia kuin amne ja ñan tuametre nötadre temen kwe .
58010014	Grace	ñobtä ñan angwane Jesukristo käkwe ja biani müre ketadre batibe , ye köböire abko nire nire mikata deme bätärekä ja täritäri Ngöbökwe ye abko Kristo mikani metre Ngöbö ngwärekri amne rabai metre kärekäre .
43010031	Violence	Yebtä abko nitre israelita ji dokwäte käkwe jä dianba kisete Jesu kämikakäre jäbti .
46011003	Description	Akwa kukwe rükadre gare metre munye , ie ti tö abko krörö : Ni dokwäta ni ngrabare mike nüne , ye kwrere Kristo tä ji dokwäte ni brare jökrä kräke amne ni brare abko tä ji dokwäte ni merire kräke amne Ngöbö abko tä ji dokwäte Kristo kräke .
58011036	Violence	Amne ni mda abko mikani yakrä jae tödekabtä Ngöböbti amne kwata metani amne mäkäninte kadenanbti , bti kitani ngite kä teri , ñobtä ñan angwane nämane tödeke Ngöböbti .
58006019	Faith	Nitre ru ngwianka abko käta jä doboko kite ñöte nguse ru ketatekrä dime , ñan rikadre mento abkokäre . Ngöbökwe jändrän köböi mikani nie , bti nita tödeke , ye abko jä doboko ye kwrere , ñobtä ñan angwane nita tödeke Ngöböbti ye abko käta ni mike nünenkä dite jabtä , ni ñan rikadre mento Ngöböye abkokäre . Nita tödeke kwatibe Ngöböbti , ye mden köböire ni nena nebe kä bäri deme Ngöbö känti kä käinbti , ye abko nita näin dän ngetbote ta nebebe Kä Bäri Demente ju blitakrä Ngöböbe känti ye kwrere .
49005011	Recommendation	Amne nitre nünanka kä ikote abko tä kukwe mikete ngwarbe , yebtä munkwe ñan ja kita siba bentre , akwa kukwe nuenta kämekäme kwetre , ye munkwe mika gare ja ngwärekri jökrä Ngöbö trä ngwente ,
59004011	Recommendation	Ti mräkätre tikwe , munkwe ñan ñäkä ja rüere kwärikwäri , ñobtä ñan angwane nita ñäke ngwarbe ni mräkä rüere bä mikakäre ngite , ye ngwane nita blite Ngöbö Kukwei rüere , ñobtä ñan angwane nikwe ja mräkä taredre abko Ngöbö Kukwei tä niere . Nita blite Ngöbö Kukwei rüere angwane , nita mike ñakare täte .
66021021	Description	Angwane jukwe kwä jätäbti kubu juta yebtä abko perla aibe mikani jukwere , aisete jukwe kwatirekwatire abko perla kwatibe näma mikani jukwere amne ji juta ye ngätäite ta abko oro kuin ara jire mikani jire amne näma trä ngitiekä bidrio kwrere jire abko tikwe tuaba .
58003006	Faith	Akwa Kristo abko Ngöbö Odei ara , aisete niara abko tä ju Ngöbökwe dänkiene kuin metre . Ye abko , nitre tödekaka Kristobti abko Ju Ngöbökwe ara , bti Kristo tä dänkiene . Ye abko , nikwe nünandrekä dite Kristobtä amne Kristo jatadita abkobti nikwe tödekadre janknu ye ngwane , ni rabadre ju niarakwe janknu amne Kristo rabadre ni dänkiene janknu .
45012009	Recommendation	Kukwe mda ti bike niere munye abko krörö : Munkwe ja tare era metre kwärikwäri . Erere arato , munkwe bätä ngwiandre kri krübäte kukwe kämekäme yebtä amne munkwe kukwe kuinkuin ye ketadrete dime ja kisete .
66011013	Violence	Ye btäräbe dobo rababa nakaenkä kri krübäte . Dobo rababa nakaenkä , ye kisete abko juta Jerusalén näma ñäkänintbe keta jätä abko keteti rikaba ngwarbe temen amne ni kämikaba mili krä kükü dobo yekwe arato . Angwane nitre ruäre näma nire abko btä kä jürä rababa krübäte amne Ngöbö kä käinbti se käikitakaba kwetre .
48003020	Description	Akwa ni itibe tä kukwe ükete ni mdabe , ye ngwane ni ñakare blitaka ni nibu kräke kwärikwäri , aisete Ngöbö itibe ara jire käkwe kukwe ükaninte au Abrahambe .
43019010	Description	Abtä Pilatokwe niebare ie : ¿ Ti di tärä ma bien müre ketadre krusobtä amne ti di tärä arato ma tikatekäreta , ye gare ñakare mae ya amarebti ma ñan tö nibi ti kukwei kain ngäbti ye ? niebare kwe ie .
44008032	Description	Tärä btä nämane ñäke abko nere : Kordero jäta niken kämikadre , kwrere jire niara jänikani . Erere arato , kordero jäta niken drüen tikadrekä tä neme kwekbe , ye kwrere niara nämane kwekbe amne ñäkäbare ñakare ja dokwäre kwe .
44013021	Description	Yebti ni mräkä kirakira käkwe jrei käräbare Samueliye mda abko rabadre gobrane niaratre ngätäite abkokäre . Ye erere bkänä , Ngöbökwe Saúl tukwe mikani jreire kä gre ketebu jire niaratre ngätäite . Saúl ne abko Cis ngobo . Cis ne abko jatani Benjamín mräkäkri .
56001010	Sin	Ni nüne kore makwe mika sribire , ñobtä ñan angwane nitre kwati dokwä ribi ribi kukwe metre Jesubtä kräke abko tä näin kukwe ütiäte ñakare dirire amne , tä näin ni ngökö ngwarbe . Nitre ne ngätäite abko nitre israelita kwati tä näin dirire blo siba abko käta ja ñäräkrä mikamna ja kwatabtä nitre israelita kwrere nitre tödekaka Jesubtiye rabakäre metre Ngöbö ngwärekri , nieta kwetre .
44010012	Description	Dän kwata kri yete abko jändrän ngwarbe ngoto kräbkä kräbkä bätäkä ngwarbe nämane . Erere arato , jändrän yorekä tementa tementa bätäkä ngwarbe nämane amne nukwä bätäkä ngwarbe nämane arato abko namani tuen Pedroye .
43017022	Grace	Mdakäre abko , makwe ti mikani ütiäte kri , ye kwrere tikwe niaratre mikani ütiäte arato , ye köböire abko niaratre töi rabadre ketetibe jökrä ño ti amne mata ketetibe gwaire ye kwrere abko krörö :
55001013	Faith	Timoteo , ma rabadre dirire metre , abkokäre tikwe kukwe diribare ño ño , ye kwrere makwe diri . Angwane makwe tödekadre kwatibe Kristo Jesubti amne , makwe ni mda mda taredre .
43002006	Description	Kä ye känti abko jä dätebare ñö ngwäre näma kwä ti . Ye abko te nitre israelita nämane ñö köbötikakrä ja mikakäre dbe Ngöbö ngwärekri üke . Jä dätebare ñö ngwäre ye kwatirekwatire te ñö nämane niken bäsi galon krä gre bti krä jätä jätä jire abko näma yete .
46015034	Recommendation	Akwa munkwe töbikata kuin ja käne , käkwe ñan ja mika ngite mda , ñobtä ñan angwane mun ruäre , ie Ngöbö gare ñakare . Yebtä mun rabadre ja gaire , abkokäre tita ñäke kore munye .
49004002	Recommendation	Munkwe ñan bika kri , akwa munkwe bika tidrä era metre ni mda mdabtä amne munkwe nüna jäme jabe kwärikwäri . Erere arato , kukwe ño ño amne ni ño ño erere btä munkwe ja ngibia bätärekä kwärikwäri amne , mun itire itire abko töi ñakare ja kwrere , akwa munkwe ja ka ngäbti kwärikwäri amne munkwe ja tare kwärikwäri .
65001023	Recommendation	Amne ni mda mda kebera Jesukristo rükente , abtä bikera niken ja tare nike ñukwä jutrate , ye abko munkwe diantari ñukwä jutra ngäniene , niaratre ñan rabadre nianinte kärekäre abkokäre . Amne ni mda mda abko munkwe ngwian ruentari tare jae , akwa ni bren krübäte abtä kä jüräta nebe nibtä kise mike dän kwebtä , ye kwrere jire nitre ye abko krübäte , aisete munkwe ja ngibia niaratre ngäniene arato .
45008028	Grace	Ni jökrä käräbare Ngöbökwe jakrä mikakäre ja odeire käta Ngöbö tarere , kräke Ngöbökwe kukwe ükaninte Kristo köböire abko erere ngwiandi bare kwe , abkokäre kukwe kuin rakadrekä btätre ya o kukwe tare rakadrekä btätre ya , akwa Ngöböta ükete kuin kräke abko krörö :
45016019	Recommendation	Amne mun jökrä käta dirikätre munye mike täte , ye abko bäri käi nuäre tibtä , akwa yebtä munkwe ñan dirikätre blo mikadre täte arato , akwa mun rabadre töbtä jändrän kuinkuin nuenkäre , ie ti tö , akwa kukwe kämekäme ñan rükadre gare munye , abkokäre munkwe ñan ja kitadre btä , ie ti tö .
58009004	Description	Kä ye känti abko ñukwä grä orore kri ngwäri mnü rä bäne kukwakrä Ngöböye nämane amne kaja btä oro nämane ketaninkä bäre ta nämane yete abko Ngöbökwe kukwe ükaninte nitre israelitabe nämane bä mike . Erere arato , kaja orore ye teri abko kantra orore nämane mikani kwati . Kantra ye abko te mana nämane mikani . Mdakäre abko , kaja ye teri mökän Aarónkwe mu ngitianinkä btä abko nämane . Erere arato , jä btä Ngöbökwe ja Kukwei biani nuendre Moiséye ye nämane mikani arato kaja ye teri .
45003027	Faith	Ngöbökwe sribi kuin nuenbare kore nikrä , ¿ yebti ni abko bäri metre au , bti nikwe bikadre kri sribi jen nikwebti ya ? ¡ Ñakare jire ! Jändrän ñakare bikakrä kri nie , ñobtä ñan angwane ñan Kukwe Biani Ngöbökwe Moiséye abko mikani täte jökrä metre nikwe abko ütiäre ni ngite ñakare mda Ngöböta niere amne ni kaen ngäbti , akwa tödeka kwatibe Jesukristobti , ye köböire ni ngite ñakare mda Ngöböta niere amne tä ni kaen ngäbti .
43014010	Faith	¿ Ti tä ketetibe ti Rünbe amne ti Rün tä ketetibe tibe , ye abko ñakare era makrä ñan ñan ? Akwa tita kukwe niere munye , ye abko ñan tita niere ja töi jenbti , akwa ti Rün tä nüne ketetibe tibe käta sribi jakwe nuene ti köböire .
44016022	Violence	Angwane ni jökrä rababa romon Pablokrä amne Silakrä . Nitre kritobore abko käkwe dän tikatemna Pablobtä amne Silabtä , bti kwata metamna kritobti kwetre .
43013034	Recommendation	Akwa ti bike kukwe bien nuendre btin munye , ne erere munkwe nuen abko krörö : Mun ja töitikaka tibe käkwe ja tare kwärikwäri . Tita mun tarere ño , ye kwrere munkwe ja tare kwärikwäri .
47005001	Grace	Mdakäre abko , ju nuäre ngwiandre tä niken ngwarbe jötrö , ye kwrere ni ngrabare tä jötrö kä nebtä . Akwa ju nuäre ngwiandre tä niken ngwarbe , ye kwrere ni ngrabare ne näin ngwarbe angwane ni krütadi , ye ngwane ni ngrabare btin abko ju bäri kuin niken ngwarbe ñakare ye kwrere abko Ngöbökwe biandi nie kä käinbti abko te ni näin nüne . Ju ye abko mikani ñakare ni kä nebtäkwe abko te ni näin nüne kärekäre .
43012044	Faith	Yebti Jesukwe ngrateba kri , käkwe nieba : Nire nire käkwe tödekadre tibti , ye abko ñan tödekadre ti ne aibebti kwe , akwa ti Rün tikwe käkwe ti juani , yebti tödekadre kwe arato .
44009013	Description	Ni Dänkien kukwei jarabare kore Ananíaye angwane , niebare krörö kwe : Ti Dänkien , nitre deme makwe nünanka Jerusalén abko ni ye tä mike ja tare nike krübäte , ye abko ni kwati käta niere tie .
55003002	Sin	ñobtä ñan angwane ni kwati rabadi ja tarere kaibe au , amne rabadi ngwian tarere bäri . Erere arato , ni kwati rabadi ja käikitekä au amne rabadi bike kri ni mda mdabtä . Ni kwati käkwe ñäkädi diän diän gwärere ni mda mdaye amne , rün btä meye ñan kukwei mikadi täte kwetre . Ni mdakwe jändrän kuinkuin nuendi kräke akwa , ye rabadi tuen ütiäte ñakare ietre amne , Ngöbö rabadi ütiäte ñakare kräke arato .
45005009	Grace	Mtare Kristo krütanina ni kräke , ye köböire ni ngite ñakare mda Ngöbökwe niebarera . Yebtä mtare bäri Kristo köböire ni rabadi dianintari amne , Ngöbökwe ñan ni mikadre ja ngie nuen kä mrä angwane ,
45014014	Sin	Akwa ni Dänkien Jesu nämane nüne kä nebtä angwane , kukwe diribare kwe abko kukwe era metre gare kuin tie abko krörö : Jändrän jökrä kwetadre abko ñakare jire käme Ngöbö ngwärekri , aisete munta jändrän jökrä kwete abko tä töbike era metre tuen tie , akwa ni ruäre abko ie jändrän ruäre ñan tuen dbe kwetadre , ye abko ñakare dbe niarakrä .
54004006	Faith	Makwe kukwe ye diri ja mräkätre tödekaka Jesubtiye angwane , ma rabadi sribikä kuin Jesukristokwe . Kukwe metre diribare Jesubtä , ye mata mike täte amne ja töitike btä .
