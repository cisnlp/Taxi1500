62003016	Faith	Deenei di mee ga iloo gidaadou be di aloho la di aha : Christ gu dugu anga dono mouli i gidaadou , gei gidaadou gi dugu anga labelaa tadau mouli gi tadau duaahina daumaha !
43013001	Grace	Di laangi i mua Tagamiami Pasoobaa , Jesus gu modongoohia dono madagoaa e hagatanga i henuailala , e hana gi baahi Tamana la gu dau mai . Mee e aloho i ana daangada donu henuailala . Mee e aloho i digaula gaa dae loo gi di hagaodi .
58003017	Sin	Ma koai ne hagawelewele ginai a God i lodo nia ngadau e madahaa ? Mee ne hagawelewele gi nia daangada ne hai di huaidu , ala ne mmade i lodo di anggowaa .
60001014	Recommendation	Goodou hagalongo ang gi God . Hudee heia godou mouli gi dagi ina go nia hagadilinga hiihai ala nogo i godou baahi i di godou madagoaa nogo de hagalongo .
45011032	Grace	God gu lawalawa nia daangada huogodoo mai i nadau de hagalongo , bolo gii mee di haga maahede digaula huogodoo i dono dumaalia .
66006006	Description	Au ga longono di mee e hai be di lee e hanimoi i mehanga nia manu mouli e haa , e helekai , “ Nia pauna palaawaa ‘ wheat ’ e lua , dela di hui ngalua di laangi e dahi , gei nia pauna palaawaa ‘ barley ’ e ono , dela di hui ngalua di laangi e dahi . Hudee hunahuna ina nia laagau olib mo nia hadagee waini ! ”
59004010	Recommendation	Dugu ina goodou gi lala i mua o God , gei Mee ga haga menege aga goodou .
44017031	Grace	Gei Mee gu hagatogomaalia dana laangi dela belee hagi aga henuailala hagatau gi di tonu , mai baahi Taane dela ne hilihili go Mee . Mee ne haga modongoohia di mee deenei ang gi nia daangada huogodoo i dana hai dela ne haga mouli aga Taane deelaa mai i di made ! ”
43019002	Description	Nia gau dauwa gaa hai di nadau hau king gi di manga laagau duduia , gaa dugu gi hongo di libogo o Maa , ga haga ulu a Mee gi di gahu mmee uli ,
54005014	Recommendation	Deelaa laa , gei au e hiihai gi nia dama ahina ala guu mmade nadau lodo , bolo digaula gii hai nadau lodo , gii hai nadau dama , benebene nadau hale , gi dee dugu anga hua di madagoaa humalia gi tadau hagadaumee e helekai huaidu i gidaadou .
43014011	Faith	Hagadonu ina Au , bolo Au e noho i lodo o Tamana , ge Tamana le e noho i ogu lodo . Maa deeai , hagadonu ina hua idimaa go agu mee ala ne hai .
66020014	Violence	Di “ Made ” mo di “ Heidis ” la ne kili gi lodo di monowai ulaula . ( Di monowai ulaula deenei la go di lua made . )
58009026	Description	Maa nei bolo ne hai beenei , gei Mee ne belee hagaduadua i nia holongo e logo mai taamada henuailala . Gei deeai , Mee ne hanimoi hua haga dahi , hoohoo gi di hagaodi gi muli o nia hagadili o nia madawaawa ala nogo hagadau mai i mua . Mee ne hanimoi belee tigidaumaha Ia , e daa gi daha nia huaidu .
44013018	Description	Nia ngadau e madahaa , gei Mee nogo benebene hagahumalia digaula i lodo di anggowaa ,
46011033	Recommendation	Ogu duaahina nei , di madagoaa goodou ma ga dagabuli mai belee miami Tagamiami o Tagi , hagadau taalia godou ihoo .
66006012	Violence	Gei au gaa mmada gi Tama siibi e huge di ono noo . Gei tenua gu ngalungalua damana , gei di laa ga bouli dongoeho gadoo be di gahu luuli , gei di malama gaa mmee hagatau be nia dodo .
58011035	Violence	Mai i di hagadonu , nia ahina guu lahi nadau gau mmade ne mouli aga labelaa gi daha mo di made . Hunu daangada hagalee hiihai e haga dagaloaha , digaula guu mmade i di hagaduadua , bolo gi mouli aga ginaadou i di mouli mada humalia .
44016037	Violence	Gei Paul ga helekai gi nia tinggee , “ Gimaua digi hai di mau mee hala , gei digaula gu haga mamaawa gimaua i mua digau dogologo , gei gimaua nia daangada donu o Rome . Digaula guu kili gimaua gi lodo di hale galabudi , gei dolomeenei digaula e hiihai bolo e haga ulu gimaua gi daha hagammuni . E deemee di hai beenei ! Nia dagi aamua o Rome aalaa belee lloomoi gi kinei , e haga ulu gimaua gi daha ! ”
45013009	Recommendation	Nia haganoho e helekai boloo , “ Hudee mouli hai be di manu , hudee daaligi tangada gii made , hudee gaiaa , hudee hagagailaa . ” Nnaganoho huogodoo aanei mono haganoho ala i golo , le e daabui mai go taganoho e dahi : “ Aloho i tangada dela i do baahi , gii hai be do aloho i di goe . ”
62003003	Faith	Tangada ma ga hagadagadagagee gi Christ beenei , geia gii bida haga madammaa ina eia gii hai gadoo be Christ dela e madammaa .
45007022	Faith	Ogu lodo e tenetene gi nnaganoho a God ,
50004004	Recommendation	Goodou gi tenetene i nia madagoaa huogodoo i lodo di godou hagadaubuni ang gi Tagi . Au e helekai labelaa : goodou gi tenetene !
66001012	Description	Au gaa huli belee mmada be di maa koai dela e leelee mai gi di au , gei au gaa mmada hua gi nia lohongo malama e hidu ne hai gi nia goolo ,
58003018	Sin	God guu hai dana hagababa mau dangihi , “ Digaula hagalee loo e ulu gi lodo tenua dela ne hagababa ko Au belee hagamolooloo ai digaula ! ” Ma koai ala e helehelekai iei Mee ? Go digau de hagalongo .
43010008	Sin	Digau huogodoo ala ne lloomoi i ogu mua , la digau gaiaa mo digau dada mee , gei nia siibi digi hagalongo gi digaula .
60002018	Recommendation	Goodou go nia hege , dugu anga goodou gi godou gau aamua , gei gi haga modongoohia ina gi digaula godou hagalabagau digaula huoloo . Malaa , hagalee anga hua gi digau ala e humalia ge dumaalia , mo anga labelaa gi digau ala e hagamuamua .
44006013	Description	Digaula ga haga ulu nia daane gi lodo di gowaa hai gabunga deelaa , belee hai nadau kai tilikai e hagahuaidu a Stephen , boloo , “ Taane deenei koia e helehelekai hai baahi gi tadau Hale Daumaha mo Nnaganoho Moses
47005018	Faith	God ne hai nia mee aanei huogodoo , ne huli gidaadou ala nogo hai nia hagadaumee , gii hai ono ehoo hagaaloho mai i Christ , gei gu dugu mai labelaa tadau duhongo hegau e hai nia daangada ala i golo gii hai labelaa nia hoo hagaaloho ni oono .
59005010	Recommendation	Ogu duaahina nei , goodou gi langahia nia soukohp ala nogo hai nadau agoago i di ingoo o Tagi . Goodou gii kawe i nadau manawa hagakono mo nadau hagamahi i lodo nadau hagaduadua .
44002021	Faith	Be koai hua dela ga gahigahi di ingoo o Dimaadua i di hagamaamaa , geia ga hagamouli . ’
66007012	Faith	ga helekai , “ Amen ! Di hagaamu , madamada , iloo mee , danggee , hagalaamua , mogobuna mo di maaloo , la gii wanga ina gi God gaa hana hua dono hagaodi ai ! Amen ! ”
60003003	Recommendation	Goodou hudee laagei ina goodou gi di hai e dala godou libogo , gi nia hau goolo , be gi nia gahu ala e gahu goodou .
55001008	Faith	Goe hudee langaadia di haga modongoohia aga tadau Dagi , be e langaadia i di au dela e galabudi i di gili o Christ . Heia hua goe gi hagaduadua i di gili di Longo Humalia , gei God gaa hai goe gi maaloo oo lodo i di hagaduadua deelaa .
43017019	Description	Au e hagadabu Au adu gi di Goe i digaula , bolo gii donu di hagadabu digaula adu gi di Goe .
66003002	Recommendation	Malaa , ala aga ! Haga maaloo ina aga di mee i do baahi i mua di maa ma gaa made , ga hagalee . Idimaa , Au e gidee bolo au mee ala ne hai , la digi humalia i mua nnadumada o dogu God .
66016004	Description	Togodolu dangada di langi gaa dui dana boolo gi hongo nia monowai mo nia dama monowai , gei nia wai guu hai nia dodo .
45005002	Faith	Mee ne laha mai gidaadou i tadau hagadonu gi lodo tumaalia o God dela e mouli ai gidaadou . Malaa , gidaadou gi tenetene i lodo tadau hagadagadagagee idimaa gidaadou ga hai mee gi di madamada o God !
49005005	Sin	Goodou gi iloo bolo tangada dela e mouli be di manu , mouli milimilia , be e hagagailaa la hagalee kae dono duhongo i Teenua King o Christ mo God , idimaa , di hagagailaa la tagadilinga hai daumaha ang gi nia balu god .
58011008	Faith	Di hagadonu dela ne hai Abraham gi daudali nnelekai a God bolo gii hana gi tenua dela gu hagababa gi mee . Mee ga hagatanga i dono henua donu , gei mee e de iloo tenua dela e hana ginai eia .
49005018	Recommendation	Hudee heia goodou gi libaliba i nia waini ala e hagahuaidu goodou , haga honu ina goodou gi di Hagataalunga .
61002002	Sin	Malaa , digau dogologo ga daudali nadau hangaahai huaidu . Mai i nadau hangaahai , gei nia daangada ala i golo ga leelee huaidu i di ala haga mouli dela e donu .
49002018	Faith	Ma go Christ hua dela ne haga puni gidaadou huogodoo , digau o Jew mo digau tuadimee , gaa mee di lloomoi gi mua Tamana i di Hagataalunga e dahi .
44021025	Recommendation	Gei ang gi digau tuadimee ala ne hagadonu , gimaadou gu hagau di lede bolo gimaadou gu hagamaanadu bolo ginaadou gi hudee geina nia meegai ala gu tigidaumaha ang gi nia balu god , hudee inu nia dodo , be e gai nia manu ala ne lauwa gaa mmade , gi haga ligaliga i daha i di mouli hai be di manu . ”
44005003	Sin	Peter ga heeu gi mee , “ Ananias , goe e aha dela ne hai Setan gi dagia goe ga halahalau di Hagataalunga Dabu , i dau daa di baahi au bahihadu ala ne kumi kooe mai di hui dau gowaa ?
49004014	Recommendation	Gei gidaadou ga hagalee hai be nia damagiigi lligi , ma ga daahee i nia beau , ge iliili go di madangi hulihuli o nadau agoago halahalau dangada , ala e dagi digau ala i golo gi nadau haihai gee mo nadau halahalau dangada ala e hai .
46006009	Sin	Goodou e de iloo bolo digau huaidu le e deemee di hai mee gi Teenua King o God ? Goodou hudee bida halahalau ina goodou : digau ala e hai be di manu , be e daumaha ang gi nia balu god , be e manawa hai be di manu , be e hai di huaidu taane gi taane ,
58010025	Recommendation	Gidaadou gi hudee dugua tadau hai dagadagabuli , be di hai o hunu daangada . Gei gidaadou gi hagamahi hagamaaloo ina aga tangada nei mo tangada nei , idimaa , goodou gu iloo bolo di Laangi o Tagi la gu hoohoo mai .
51003005	Sin	Haga mmaa ina gi daha nia hiihai o henuailala ala i godou lodo : di mouli hai be di manu , hangaahai gulugulua , hiihai huaidu , hagamaanadu huaidu mo hagagailaa , idimaa di hagagailaa la di hai daumaha ang gi nia balu god .
52005008	Faith	Malaa , gidaadou la nia daangada ni di laangi , gidaadou gi madammaa , gi ulu di hagadonu mo di aloho , e hai tuuli o tadau hadahada , gi ulu di goobai dauwa , dela go di hagadagadagagee o di mouli dee odi .
55001007	Grace	Idimaa , di Hagataalunga o God dela ne dugu mai gi gidaadou , la hagalee belee hai gidaadou gi mmaadagu . Dono Hagataalunga la ne haga honu gidaadou gi nia mogobuna , mo di aloho , mo di hagakono di manawa .
62002004	Sin	Maa tangada ga helekai boloo , “ Au e iloo a Mee ” , geia hagalee hagagila aga nnaganoho a God , mee e helekai tilikai , gei di tonu la hagalee i dono baahi .
50002002	Faith	Deenei laa , au e hagamahi adu bolo goodou gi haga dohu ina dogu tene gii tugi , mai godou hagamaanadu hua e dahi , mo di aloho hua e dahi , di hagadaubuni hua e dahi , di mouli mo di hagamaanadu hua e dahi .
43007030	Description	Digaula belee kumi a Mee , gei tangada e dahi ne bili gi Mee ai , idimaa , dono aawaa la digi dau mai .
54006018	Recommendation	Agoago ina gi digaula gi heia go nia mee ala e humalia , gi maluagina ginaadou i nadau hegau humalia , ge gii wanga dehuia mo di tene gi di hagamaamaa digau ala i golo .
43018030	Description	Digaula ga helekai gi mee , “ Gimaadou e hagalee laha mai a Mee gi di goe , maa Mee digi hai dana hala . ”
45014006	Faith	Tangada dela e hagalabagau di laangi e dahi laa hongo nia laangi ala i golo , le e hagalaamua Tagi . Tangada dela e miami hua noo , le e hagalaamua Tagi , idimaa , mee e danggee ang gi God i nia meegai . Tangada dela e hilihili meegai , le e hagalaamua Tagi , mee e danggee ang gi God .
45012012	Recommendation	Heia godou hagadagadagagee gi haga tenetene goodou . Noho i di aumaalia i lodo godou haingadaa , gei gi dalodalo i nia madagoaa huogodoo .
44024023	Description	Gei mee ga helekai gi tagi dauwa bolo gi hagaloohia hua a Paul i golo , gei gi dumaalia ang gi mee gii mee di lloomoi nia hoo hagaaloho o maa , e gaamai nadau mee ala e hiihai ginai mee .
46013007	Description	Di aloho le e benebene humalia i nia madagoaa huogodoo , e hagadonu i nia madagoaa huogodoo , e hagadagadagagee i nia madagoaa huogodoo , e hagakono i nia madagoaa huogodoo .
47004013	Faith	Di Beebaa Dabu e helekai boloo , “ Au gu hagadonu , dela dagu mee e helekai iei au . ” Go di hagadonu deelaa , dela e helehelekai iei gimaua , idimaa , mau hagadonu i golo .
52005014	Recommendation	Madau duaahina nei , gimaadou e helekai hagamahi adu gi goodou , gi hagailoo gi digau ala e hagatoo , gei gi hagamaaloo aga ina digau ala e lligi nadau hagadonu , mo di hagamaamaa digau ala e paagege , mo di hagakono di manawa ang gi nia daangada huogodoo .
66016010	Description	Togolima dangada di langi gaa dui dana boolo gi hongo di lohongo aamua o di manu hagamadagudagu dangada . Gei di bouli gu haga bouli tenua o di manu deelaa , gei nia daangada ga gadigadi nadau holole , idimaa , digaula gu mmaemmae huoloo .
48006016	Grace	Di noho i di aumaalia mo tumaalia gi madalia digau ala e daudali nia agoago aanei , mo nia dama a God huogodoo .
44018025	Faith	Mee gu kuulu gi di ala o Tagi , gei mee e hagamadabouli di helehelekai mo di agoago i nia donu o di mouli Jesus i dono manawa tene . Gei mee e modongoohia hua di babdais a John .
46010031	Recommendation	Malaa , di mee dela gaa gai , be e inu , be nia mee huogodoo ala ma gaa hai go goodou , heia huogodoo e haga madamada ai a God .
62002027	Recommendation	Gei Christ ne hagauda dana Hagataalunga Dabu adu gi goodou . Di noho di Hagataalunga Dabu i godou lodo , gei goodou hagalee bolo goodou e hai gii kabe godou mee mai tangada , idimaa , di Hagataalunga Dabu e agoago adu gi goodou di hai o nia mee huogodoo , mo di agoago adu gi goodou nia mee koia e donu , hagalee dilikai . Malaa goodou gi hagalongo gi nia agoago di Hagataalunga , gei gi mau dangihi ang gi Christ .
59002026	Faith	Tuaidina dela dono hagataalunga ai , tuaidina hua e made , gei di hagadonu dela ono hegau ai , di hagadonu hua e made labelaa .
44027035	Description	I muli hua Paul ne helekai beenei , geia ga dahi aga dana palaawaa , ga danggee ang gi God i mua digau huogodoo , ga haahi di maa , ga daamada ga miami .
44015020	Sin	“ Malaa , gidaadou belee hihi tadau lede gi digaula gi hudee geina nia meegai ala gu hagamilimilia go nia balu god , gi hagaligaliga i daha mo di mouli hai be di manu , gi hudee geina nia goneiga be inu nia dodo o nia manu ala ne lauwa hua i ginaadou .
44023003	Sin	Paul ga helekai gi mee , “ Maa God gaa paa goe , goe tangada hai hegau dilikai i mua nia daangada ! Goe e noho i di lohongo hai gabunga belee hagi aga au gii hai be nnaganoho , gei goe dela e oho nnaganoho i dau helekai gi digau aanei bolo gi paagia au ! ”
45008001	Description	Digau ala e mouli buni anga gi Jesus Christ la hagalee halauwa ,
52005009	Grace	God hagalee ne hilihili gidaadou bolo gi duadua i dono hagawelewele , gei gi hai mee gi di mouli dee odi mai i tadau Dagi go Jesus Christ ,
66020008	Violence	gei mee gaa hana ga halahalau nia henua llauehe ala e modoho i hongo henuailala hagatau , ala go “ Gog ” mo “ Magog ” . Setan ga haga dagabuli nia henua aanei belee hai tauwa , digaula la nia daangada dogologowaahee be nia gelegele ala i tongotai .
46006011	Grace	Hunu gau i goodou nogo hai be digau aanei i mua , gei dolomeenei , gei goodou gu madammaa gi daha mo godou huaidu , gu hagadabu ang gi God , gei guu donu i baahi o God i di ingoo o tadau Dagi go Jesus Christ mo di Hagataalunga o tadau God .
55001012	Faith	Gei di maa go di mee deenei dela e hagaduadua iei au , gei au e daahi hua go dogu hagadagadagagee , i di au e iloo dagu Dangada dela e hagadonu , gei au e donu bolo ma go Mee dela e mee di benebene ana mee ala ne haga ingoo mai gi di au , gaa dae loo gi di laangi deelaa .
49006018	Faith	Heia nia mee huogodoo aanei i talodalo , dangidangi di hagamaamaa gi God . Hai dalodalo i nia madagoaa huogodoo i di Hagataalunga . Dono hadinga bolo goodou gi noho kanakana , gi hudee dugua di godou hai dalodalo i nia madagoaa huogodoo i nia daangada a God huogodoo .
52001001	Grace	Mai baahi o Paul , Silas mo Timothy , ang gi di nohongo dabu i Thessalonica dela gu hai mee ginai God Tamana mo Tagi go Jesus Christ . Tumaalia mo di noho i di aumaalia gi madalia goodou .
50004005	Faith	Goodou manawa dumaalia ang gi digau huogodoo . Tagi la hoohoo ga hanimoi .
46011026	Faith	Nia madagoaa huogodoo goodou ma gaa gai di palaawaa deenei , gei e inu di ibu deenei , goodou ga hagadele di made o Tagi , gaa dae loo gi dono hanimoi .
59005015	Faith	Talodalo dela e hai aga i lodo di hagadonu , gei tangada magi la gaa hili . Tagi ga hagamaaloo aga a mee , ga dumaalia gi ono hala .
55001003	Faith	Au e danggee ang gi God dela e hai hegau ginai au i di manawa madammaa , gadoo be ogu damana mmaadua . Au e danggee ang gi Mee i nia madagoaa huogodoo i dogu maanadu mai goe i lodo agu dalodalo i di boo mo di aa .
66006016	Description	Digaula gaa wwolo gi nia gonduu mo nia hadugalaa , “ Too ia gi madau nua , e hagammuni gimaadou i nia golomada Tangada dela e noho i hongo di lohongo king , mo i di hagawelewele o Tama siibi !
66002017	Description	“ Maa goe o dalinga i golo , hagalongo gi nnelekai di Hagataalunga ang gi nia nohongo dabu ! “ Au gaa wanga gi digau ala ga aali nia meegai ‘ manna ’ nogo dugu hagammuni . Au gaa wanga labelaa nadau hadu kene dagidahi ala e hihi ginai di ingoo hoou , dela e de iloo tangada , go tangada hua dela gaa kumi di hadu , e iloo ia .
61002003	Sin	Digau agoago tilikai aalaa , la digau hagagailaa , digaula ga maluagina i nadau hagi adu gi goodou nia kai tilikai . Tangada dela ga hagi aga digaula la gu togomaalia mai taamada , gei tangada dela ga hagahuaidu digaula , le e noho hua ge kanakana !
53002011	Sin	Deenei laa , God ga hagau mai dana mogobuna haga hinihini e hagangalua nadau lodo bolo gi hagadonu digaula nia mee ala e hala .
45002024	Sin	Di Beebaa Dabu e helekai , “ Idimaa go digau o Jew , digau tuadimee e helekai huaidu i God . ”
55003008	Sin	Nia daane aanei le e hai baahi gi nia mee donu , gadoo be Jannes mo Jambres ala ne hai baahi gi Moses . Nia maanadu digaula la deai ono humalia i no lodo ai , ge hagalee kila go nadau hagadonu .
66003019	Recommendation	Au e bule ge hagaduadua digau huogodoo ala e aloho iei Au . Hagamahi gii huli gi daha mo oo hala .
45005001	Faith	Gidaadou ala guu donu i baahi o God mai i tadau hagadonu , gidaadou guu noho i di aumaalia i baahi o God mai i tadau Dagi go Jesus Christ .
54004016	Recommendation	Gii pula i di goe , au agoago heia labelaa gi humalia . Heia hagamahi nia mee aanei , idimaa , ma gaa hai kooe beenei , goe gaa bida haga mouli hua goe , mo digau ala e hagalongo gi au agoago .
44026011	Violence	Nia madagoaa e logo , au nogo hagaduadua digaula i lodo nia synagogee bolo digaula gi de langahia nadau hagadonu . Au gu hagawelewele huoloo gi digaula , dela ne hana iei au gi lodo nia waahale o digau tuadimee belee hagahuaidu digaula .
48005019	Sin	Nia hangahaihai o tuaidina la aanei : di hai be di manu , di manawa manu i mehanga taane mo di ahina , nnangaahai milimilia ,
46003007	Grace	Tangada dela e haga nonnono , be tangada dela e haga magalillili di laagau deelaa , la hagalee hagalabagau . Tangada e hagalabagau la deelaa go God , idimaa , go Mee dela e haga tomo aga di laagau .
46001007	Faith	ga hidi mai goodou , gaa kae nia hagahumalia huogodoo mai God , i di godou noho talitali di gila mai tadau Dagi go Jesus Christ .
66014002	Description	Gei au ga longono di lee mai di langi , e hai be di lee monowai doo , ge hai labelaa be di lee atili damana . Di lee le hai be taahili ne daahili gi nia mee hai daahili ‘ harp ’ .
44010043	Faith	Nia soukohp huogodoo ne helekai i di hai o Jesus , bolo tangada dela ma ga hagadonu a Mee , le e mehede ono huaidu mai i di mogobuna o dono ingoo . ”
45002007	Faith	Hunu daangada e hai nia mee ala e humalia , ge e halahala di madamada , di aamua , mo di mouli hagalee odi , gei God gaa wanga gi digaula di mouli e dee odi .
66001004	Grace	Mai John , ang gi nia nohongo dabu e hidu i Asia : Tumaalia , mo di aumaalia adu gi goodou , mai baahi o God , dela i golo dolomeenei , nogo i golo mai mua , dela ga hanimoi , mo mai baahi nia hagataalunga e hidu ala i mua dono lohongo king ,
44019004	Faith	Paul ga helekai , “ Di babdais a John la anga hua gi digau ala ne huli gi daha mo nadau huaidu . Gei John gu helekai labelaa gi nia daangada o Israel bolo digaula e hai loo gi hagadonu Tangada dela ma ga hanimoi i ono muli , dela go Jesus . ”
61002009	Violence	Malaa , Dimaadua e iloo dana hai dela e haga dagaloaha digau ala e mouli madammaa gi daha mo nadau hagamada , ge e iloo labelaa dana hai dela e daahi digau huaidu i lodo di hagaduadua , gaa dae loo gi di Laangi Hagi aga ,
58011016	Grace	Gei deeai ! Digaula e halahala hua tenua dela e kaedahi e humalia , dela i di langi . Gei God e hagalee langaadia i digau ala gaa dugu eia bolo di God ni ginaadou , idimaa , God gu hagatogomaalia di waahale e noho ai digaula .
54004007	Recommendation	Haga ligaliga i daha mo nia ala kai ala e hai baahi gi God , ala hagalee humalia dono leelee ai . Heia hua go do hagawouwou do mouli dama a Christ gi humalia .
66020009	Violence	Digaula ga modoho gi daha i hongo henuailala ga haganiga i di gili di gowaa e noho ai nia daangada a God mo di waahale dela e aloho iei Mee . Gei di ahi ga haneia i di langi gaa dudu digaula .
44010048	Description	Gei mee ga helekai bolo digaula le e babdais gi di ingoo o Jesus Christ . Gei digaula ga tangi gi mee bolo mee gii noho i nadau baahi nia laangi dulii .
45002019	Grace	Goe guu donu bolo goe tangada e dagi digau deegida , ge di maalama ni digau ala e noho i lodo di bouli ,
62002025	Grace	Di mee a Christ ne hagababa mai gi gidaadou , la go di mouli dee odi .
59003017	Description	Gei di kabemee mai nua , le e madammaa i mua nia mee huogodoo , e noho i di aumaalia , dumaalia ge hila gi lala , gei e honu i tumaalia , gaa hidi ai nia hegau humalia e logowaahee , hagalee dugu gee nia daangada , ge hagalee hai hegau ngudu golomada .
43003035	Faith	Tamana e aloho i dana Dama , gei gu dugu anga nia mee huogodoo gi Mee .
61003009	Grace	Dimaadua la hagalee duai dana haga gila aga dana hagababa , be di hai o nia hagamaanadu o hunu daangada . Gei Mee e hagakono dono manawa i goodou , idimaa , Mee hagalee hiihai bolo tangada e dahi e hudu gi daha , Mee e hiihai bolo nia daangada huogodoo gi maalui gi daha mo nadau huaidu .
46007007	Grace	Au bolo goodou huogodoo gii hai be au , malaa God guu wanga nnagadilinga kisakis gi nia daangada , tangada nei dana kisakis duhongo hegau , tangada nei dana kisakis duhongo hegau .
46014001	Recommendation	Ma go di aloho dela belee hagamahi ginai goodou . Gi haamanawa i nia wanga dehuia o di Hagataalunga , kaedahi la go di hagadele nnelekai kokohp a God .
47004006	Grace	God ne helekai , “ Mai i lodo di bouli , di maalama gi maahina . ” Ma go God nei la hua dela ne haga maalama tadau lodo , bolo gi iloo gidaadou di madamada o God dela e maahina i di gili nia hadumada o Christ .
44018024	Description	Di madagoaa deelaa , gei tangada o Jew dono ingoo go Apollos ne hanimoi gi Ephesus . Mee ne haanau i Alexandria , gei mee taane hai agoago humalia , gei mee e kabemee i di Beebaa Dabu .
58013012	Grace	Deelaa tadinga Jesus ne made labelaa i tua di waahale , belee haga madammaa nia huaidu o nia daangada gi ono dodo donu .
56002015	Recommendation	Agoago ina nia mee aanei , mo di hai hegau i o mogobuna i do hagamaaloo aga , mo di helekai gii donu digau ala e hagalongolongo gi au helekai . Goe hudee heia digaula gi haga balumee ina goe .
62004009	Grace	Deenei di hai a God ne haga modongoohia mai dono aloho gi gidaadou : Mee ne hagau mai dana Dama hua e dahi gi henuailala , bolo gi mouli ai gidaadou .
43017024	Grace	“ Meenei Tamana , Goe ne dugu mai digaula gi di Au . Au e hiihai bolo digaula gi madalia Au i di gowaa dela e noho iei Au , gi gidee ginaadou ogu madamada , go nia madamada ala ne dugu mai Kooe gi di Au , i do aloho i di Au i mua di hai o henuailala .
45003016	Sin	Digaula e oho mo di hagahuaidu nia gowaa huogodoo ala e hula ginai .
58004014	Faith	Gidaadou gi daahia gii mau dangihi tadau hagadonu , dela e haga modongoohia aga go gidaadou , idimaa , tadau Dagi Aamua Hai mee dabu go Jesus Tama a God dela guu hana gi mua o God .
61001017	Grace	Gimaadou nogo i golo i di madagoaa God Tamana ne wanga gi Mee di aamua , mo di madamada , mai i di lee o Tamana dela ne haneia gi hongo Jesus mai i di gowaa madamada huoloo , e helekai , “ Deenei go dagu Dama e aloho iei Au , e tene huoloo ginai au . ”
46012011	Description	Malaa , di Hagataalunga hua e dahi dela e hai nia mee huogodoo aanei , e wanga gi tangada nei mo tangada nei dono duhongo hegau kisakis , gii hai be dono hiihai .
66008012	Description	Togohaa dangada di langi ga ili dana buu ‘ trumpet ’ . Gei dahi baahi e dolu o di laa , dahi baahi e dolu o di malama , dahi baahi e dolu o nia heduu la gu dugidugi gu momooho , ga hidi mai ai dahi baahi e dolu o nadau maahina la gu bouli . Dahi baahi e dolu o di aa mo dahi baahi e dolu o di boo la gu deai nau maahina ai .
44018017	Violence	Gei digaula gaa kumi Sosthenes , di tagi synagogee deelaa , ga daaligi a mee i mua di hale hai gabunga , gei Gallio hagalee haga dahidamee di mee deenei .
43010039	Violence	Digaula belee kumi a Mee labelaa , gei Mee gu haga ngala eia gi daha mo digaula .
47004016	Faith	Deenei di mau mee digi paagege ai . Mau huaidina la ga paagege , gei mau hagataalunga le e haga hoou i nia laangi huogodoo .
43012003	Description	Mary ga gaamai dana loaabi lolo kala , dela koia e hui ngadaa huoloo , ne hai gi nia ‘ nard ’ , gaa llingi gi nia wae o Jesus , ga omo gi nia ngaahulu o dono libogo . Di lolo kala guu kala hagatau i lodo di hale deelaa .
58011009	Faith	Di hagadonu o maa dela gaa noho iei mee be tangada hua gee i lodo tenua God dela ne hagababa ang gi mee , i lodo nia hale laa , gadoo be Isaac mo Jacob ala ne kae di hagababa la hua mai baahi o God .
50003017	Recommendation	Goodou huogodoo go ogu duaahina , goodou gi kawe i agu hangaahai . Gimaadou guu hai di ada humalia belee daudali go goodou . Goodou la gii mmada gi digau ala e daudali nia mee ala e donu .
48006002	Recommendation	Goodou gi hagadau maamaa i godou mee daamaha ala e kae . Deenei di godou hai e haga kila aga taganoho a Christ .
59002024	Faith	Goodou gi modongoohia bolo tangada le e donu i baahi o God mai i ana hegau , mo dono hagadonu , hagalee mai i dono hagadonu lahua .
45009014	Faith	Malaa , gidaadou la ga helekai bolo aha , God le e hai gee ? Deeai , hagalee hai gee .
45014001	Recommendation	Benebene ina tangada dela e bagege dono hagadonu . Hudee hai baahi gi nia maanadu a maa .
66012007	Violence	Tauwa ga daamada i di langi . Michael mo ana gau di langi ga heebagi gi di manu ‘ dragon ’ , gei di manu ‘ dragon ’ mo ana gau di langi ga heebagi gi digaula .
49004026	Recommendation	Maa goodou ga hagawelewele , hudee heia di hagawelewele gi dagi ina goodou gi lodo di huaidu , ge hudee noho hagawelewele i di laangi dogomaalia .
60003009	Recommendation	Goodou hudee huia di huaidu gi di huaidu , be nnelekai huaidu gi nnelekai huaidu , gei gi huia anga nnelekai huaidu gi nnelekai humalia , idimaa , ma go di humalia dela ne hagababa adu go God i dana gahigahi goodou .
43008029	Grace	Mee dela ne hagau mai Au , le e madalia Au . Mee digi diagia Au gi modogoau , idimaa , Au e hai nia mee ala e hiihai ginai Mee i nia madagoaa huogodoo . ”
49006014	Recommendation	Goodou tuu maaloo gi di tuu o di tonu dela e nnoo tuaidina , tuu maaloo gi di mee haaligi hadahada o di mouli hai donu dela guu tai gi dono lohongo ,
66001020	Description	Tadinga o nia heduu e hidu ala ne mmada ginai goe i lodo dogu lima gau donu , mo nia lohongo malama e hidu ne hai gi nia goolo , la aanei : Nia heduu e hidu , la go digau di langi o nia nohongo dabu e hidu , gei nia lohongo malama ne hai gi nia goolo , la go nia nohongo dabu e hidu .
58002009	Grace	Gei tadau mee dela e gidee gidaadou la go Jesus ! Di madagoaa bodobodo , gei Mee gu haga menege gi lala o digau di langi , gei dolomeenei , Mee gu haga uda ginai di madamada mo di aamua , idimaa , Mee guu kae di hagaduadua , guu made . Deenei go tumaalia o God mai dana Dama go Jesus , dela ne made gi digau huogodoo .
50002013	Grace	Idimaa , God le e ngalua i godou lodo i nia madagoaa huogodoo belee hai goodou gi hiihai ge daudali dono manawa .
43015011	Grace	“ Au ne hagi adu gi goodou nia mee aanei , bolo dogu tene la gi i godou lodo , gei godou tene la gi dogomaalia .
54001001	Description	Mai baahi o Paul , tangada agoago hagau a Jesus Christ i tegau a God go tadau Hagamouli , mo Jesus Christ go tadau hagadagadagagee ,
54002009	Recommendation	Au e hiihai bolo nia ahina la gi ulu i nia gahu e duudanga ge humalia dono ulu ai ginaadou , gi hudee binia nia ngaahulu nadau libogo , ge hudee humu ina ginaadou gi nia goolo be nia hadu lodo baehua be nia gahu hui ngadaa .
43002015	Violence	Mee gaa hai dana bida hali haga mamaawa , ga hagabagi nia manu huogodoo , nia siibi mono kau gi daha mo di Hale Daumaha . Mee ga hulihuli gi lala nia deebele digau koodai bahihadu , ga magamaga nia bahihadu digaula .
49002010	Grace	God ne hai gidaadou gii hai beenei , gei i lodo tadau buni anga gi Jesus Christ , Mee ne hai gidaadou gi hai mee gi di mouli e hai nnegau humalia ala guu lawa dana hagatogomaalia mai gi gidaadou gi heia .
60004012	Recommendation	Ogu ihoo hagaaloho , goodou hudee homouli gi nia hagadilinga haga mmaemmae ala e tale adu gi goodou ala e hagamada goodou , be nia hai haga goboina ala e hai adu gi goodou .
66019007	Recommendation	Gidaadou gi tenetene gei gi manawa lamalia ! Gidaadou gi hagaamuina ono mahi ! Idimaa , di madagoaa tagamiami haga hai lodo a Tama siibi la gu dau mai , gei di ahina hai lodo la gu togomaalia .
49006017	Recommendation	Goodou gii gahu i di goobai di hagamouli , mo di kae Nnelekai a God ala go tulumanu dauwa e gowadu go di Hagataalunga Dabu .
44007024	Violence	Mee ga gidee tangada i ginaadou e hai hagahuaidu go tangada Egypt , gei mee ga hanadu hua gi meemaa , ga hagamaamaa tangada o Israel , ga daaligi tangada Egypt gii made .
53003013	Recommendation	Gei goodou , go madau duaahina , hudee buhi di hai nia mee ala e humalia .
46016013	Faith	Goodou gii noho kanakana , tuu maaloo i lodo godou hagadonu . Gi haga mataane gi maaloo .
44007043	Sin	Ma go di hale laa o di balu god Molech dela e dagidagi go goodou , mo di heduu balu god Rephan . Aanei nia balu god ne hai go goodou belee dadaumaha ginai . Malaa , Au gaa hai goodou gii lahi gi Babylon . ’
53002015	Recommendation	Madau duaahina nei , tuu gii mau ge gi daahia nia donu ala gu agoago adu go gimaadou mo i lodo di madau lede .
47005005	Grace	Go God dela ne hagatogomaalia gidaadou gi di huli deenei , go Mee dela ne gaamai gi gidaadou dono Hagataalunga belee hai ai di hagadagadagagee o nia mee huogodoo ala ne benebene go Mee mai gi gidaadou .
54002011	Recommendation	Nia ahina gi kaabee ina di agoago i di noho deemuu mo di hila gi lala .
54005019	Recommendation	Goe hudee hagalongo gi nia hagahuaidu ala e hai i di gili tangada madua daumaha , be go di maa hua ne hagamodongoohia go nia daangada hagadootonu dogolua be dogodolu .
45016016	Recommendation	Goodou gi hagadau hagaaloho i godou mehanga gi di hagaaloho o nia dama a Christ . Nia nohongo dabu huogodoo a Christ e hagau adu nadau hagaaloho .
66018019	Description	Digaula gaa kili nadau gelegele dogolia gi hongo nadau libogo , gaa tangi mo di lodo huaidu , ga helekai , “ E hagamadagudagu dangada ! E hagamadagudagu dangada ! Di waahale aamua deenei , la di waahale ne haga maluagina digau huogodoo ala nogo deledele nia wagabaalii ! Gei i lodo hua di aawaa hua e dahi , gei mee gu hagalee ana mee ai ! ”
62003001	Grace	Goodou mmada gi tamanaiee o di aloho o Tamana i gidaadou . Dono aloho e damanaiee huoloo , gaa hidi ai gidaadou ga haga ingoo bolo nia dama ni God , deenei le e donu ! Dela di mee ne hidi ai digau henuailala e de iloo ginaadou gidaadou , idimaa , digaula e de iloo a God .
60005005	Recommendation	Gei goodou ala go nia dama daane , goodou gi dugu anga goodou gi digau mmaadua . Goodou gi hila gi lala , gi hagadau maamaa i godou mehanga . Idimaa , di Beebaa Dabu e helekai , “ God e hai baahi gi nia daangada ala e hagamuamua , ge e wanga dono dumaalia gi digau ala e hila gi lala . ”
45003004	Faith	Gei deeai ! God le e donu , ma e aha maa digau dogologo e helekai tilikai . Di Beebaa Dabu e helekai boloo , “ Oo donu gi modongoohia mai i au helekai . Goe gi aali i dau gabunga . ”
44009014	Violence	Dolomeenei , gei mee gu hanimoi gi Damascus i ono mogobuna ala guu lawa dana kae mai baahi nia dagi hai mee dabu gi kumidia nia daangada huogodoo ala e daumaha adu gi di Goe ! ”
61002001	Sin	Nia soukohp dilikai gu kila aga i baahi digau Israel , ga kila aga labelaa i godou baahi . Digau agoago tilikai ga hagahuaidu goodou , gaa hai nadau agoago tilikai , gei digaula ga haga de iloo di Tagi dela ne haga mouli ginaadou , gei digaula gaa bida hagahuaidu ginaadou .
43005018	Violence	Nnelekai aanei guu hai digau aamua o Jew gi hiihai huoloo bolo e daaligi Jesus gii made . Hagalee bolo Mee ne oho taganoho o di Laangi Sabad la hua , mo dana helekai dela bolo God la go dono Damana . Ana helekai la guu hai Ia gi tongaadahi gi God .
46011002	Faith	Au e hagaamu goodou i di godou langahia au i nia madagoaa huogodoo , mo di daudali agu agoago adu gi goodou .
44002025	Faith	Deenei di mee David ne helekai ai di hai o maa : ‘ Au gu gidee Dimaadua e noho i ogu mua i nia madagoaa huogodoo . Mee e hoohoo mai gi di au , gei au e deemee di tale gi di haingadaa .
60001023	Grace	Nnelekai a God ala e haga mouli ge e noho hua beelaa , la ne haga haanau goodou labelaa gii hai be nia dama ni Tamana dela hagalee made , hagalee nia dama ni tamana dela e made .
59005016	Recommendation	Malaa , goodou gi hagadau hagi aga godou huaidu mo di dalodalo i tangada nei mo tangada nei , gi maaloo goodou . Talodalo o tangada humalia la koia e mogobuna .
43006047	Faith	Au e hagi adu di tonu : Koai e hagadonu Au , geia e hai mee gi di mouli dee odi .
43014018	Grace	“ Au ma gaa hana , gei goodou hagalee noho mada goodou . Au ga hanimoi labelaa gi goodou .
45003002	Grace	Uaa , i nia mee huogodoo . Kaedahi , God gu hagadagadagagee gi digau o Jew bolo gi daahia ana helekai .
49006005	Recommendation	Nia hege , hagalongo gi godou dagi henuailala i di hagalaamua , gi heia i di manawa balabala , gii hai be di godou hai hegau gi Christ .
45002004	Grace	Holongo goe e hagabalumee dono dumaalia damanaiee , mo dono aloho mo dono manawa hagakono ? Goe e modongoohia dono manawa dumaalia , i Mee dela e dagi goe gi huli hoou .
62005014	Faith	Dela tadau mee ga dee mmaadagu ai gidaadou i mua o God , idimaa , gidaadou e hagadonu bolo Mee e longono tadau dangidangi , maa gidaadou ga tangi anga be dana hiihai .
45015013	Faith	Malaa , God dela go taamada o nia hagadagadagagee huogodoo , gi haga honu ina goodou gi nia hagadilinga tenetene huogodoo mo di aumaalia mai i di godou hagadonu a Mee , bolo gi tomo aga di godou hagadagadagagee i nia mahi o di Hagataalunga Dabu .
43019041	Description	Di hadagee i golo i di gowaa ne daudau ai Jesus gi di loobuu , gei taalunga i lodo tadagee deelaa digi dugu loo tangada no lodo .
66019020	Violence	Di manu hagamadagudagu dangada la guu kumi , ginaua mo soukohp dilikai dela nogo hai nia mogobuna haga goboina i mua di manu hagamadagudagu dangada . Go nia mogobuna aalaa , ala ne halahalau digau ala ne kae di maaga mo e daumaha gi di ada manu hagamadagudagu dangada . Di manu hagamadagudagu dangada mo soukohp dilikai la guu kili mouli gi lodo di ahi monowai ulaula ngongoaa i nia ‘ sulfur ’ .
45012020	Recommendation	Heia di hai dela e helekai di Beebaa Dabu boloo , “ Maa do hagadaumee le e hiigai , haangai ina a mee . Maa mee e hieinu , haga inumia a mee , idimaa , ma gaa hai kooe beenei , gei goe ne hai a mee gi langaadia huoloo . ”
51003016	Recommendation	Di maluagina o nia helekai a Christ gii noho i godou lodo . Gi hagadau agoago ina goodou gi nia iloo mee huogodoo . Dadaahili ang gi God i nia daahili Pisalem , nia daahili hagaamu mo nia daahili mai di Hagataalunga i lodo godou manawa danggee .
51003019	Recommendation	Nia daane , aaloho i godou lodo , gi manawa balabala ang gi digaula .
54005016	Recommendation	Maa di ahina hagadonu ga iai ana ahina guu mmade nadau lodo i dono baahi , gei ia gi benabena ina digaula , gi de haga daadaamee hua di nohongo dabu , e madamada humalia nia ahina ala e noho nadau dina .
62005011	Grace	Di haga modongoohia la deenei : God gu gaamai di mouli dee odi , gei di mouli deenei la i baahi dana Dama .
62005012	Faith	Maa tangada e hai mee gi Tama , geia e hai mee gi di mouli deenei . Maa tangada hagalee hai mee gi Tama a God , geia dono mouli ai .
43008036	Grace	Maa di Tama ga haga mehede goodou , gei goodou gu maahede donu .
49003013	Faith	Au e dangi adu gi goodou , bolo goodou hudee madugia i di au dela e hagaduadua i godou gili . Nia mee huogodoo aanei la nia hagahumalia ni goodou .
45016018	Sin	Digau ala e hai hegau beenei , la hagalee hai hegau donu gi Jesus Christ tadau Dagi , e hai hua go nadau hiihai . Digaula e halahalau nia hagamaanadu o digau ala e hai di tonu gi nadau helekai humalia mo nadau helekai tilikai .
45001029	Sin	Digaula guu honu i nia haihai huaidu huogodoo , hagagailaa , tee aloho , dubua , maanga dangada , daaligi tangada gii made , heheebagi , hagahuaidu digau ala i golo , tamu dangada ,
55001014	Recommendation	Goe benabena ina tuhongo humalia dela gu dugu adu gi di goe mai i di mogobuna o di Hagataalunga Dabu , dela e mouli i tadau lodo .
48006008	Faith	Maa ia gaa dogi gi lodo di hadagee dono hiihai , geia e hadi di made . Maa ia gaa dogi gi lodo di gowaa dogi mee di Hagataalunga , geia e hadi di mouli dee odi mai di Hagataalunga .
46010009	Recommendation	Gidaadou hudee hagamada ina Dimaadua , be hunu gau i digaula , ne hidi ai digaula ga daaligi go nia gihaa lodo henua .
46013005	Recommendation	Di aloho la hagalee hagagouwa , ge hagalee manawa hagagailaa , be limalima di hagawelewele , be daahi nia mee huaidu .
66009009	Description	Nadau hadahada le e duuli gi nia mee haaligi hadahada baalanga , gei di lee ne hai go nadau bakau le e hai gadoo be di lee o nia waga hongo henua logowaahee e llele hagalimalima gi tauwa .
43015022	Sin	Maa nei bolo Au digi hanimoi e hagi ang gi digaula , gei digaula nadau huaidu ai . Dolomeenei digaula gu deai nadau helekai hagahumalia nadau huaidu ai .
51004005	Recommendation	Gii pula i godou hangaahai i mua digau de hagadonu . Hagamahi hai hegau gi godou madagoaa humalia .
45006006	Faith	Gidaadou gu modongoohia bolo tadau mouli namua la guu mmade dalia a Jesus Christ i dono made i di loobuu belee daaligi gi daha di mogobuna huaidu i tadau baahi , gei gidaadou gu hagalee hai nia hege ni di huaidu .
62003010	Sin	Di hai geegee i nia dama a God mo nia dama a Setan , le hai bolo tangada dela hagalee hai nia mee ala e donu ge hagalee e aloho i nia daangada , ia hagalee tama ni God .
45008007	Sin	Tangada dela e dagi go dono manawa hiihai oono , guu hai di hagadaumee ni God , idimaa , mee hagalee haga gila aga nnaganoho a God , gei e donu , mee e deemee di haga gila aga nia maa .
44002026	Faith	Malaa , ogu lodo e tenetene huoloo , agu helekai e honu i di tenetene . Ma e aha maa dogu huaidina le e mooho gi daha , gei au dogu hagadagadagagee i golo ,
46010020	Sin	Deeai ! Nia tigidaumaha ala e hai i hongo di gowaa hai tigidaumaha digau o di bouli , la nia mee hua e hai ang gi nia hagataalunga huaidu , hagalee hai ang gi God . Au hagalee hiihai bolo goodou gi buni anga gi nia hagataalunga huaidu .
44013001	Description	I lodo di nohongo dabu Antioch iai nia soukohp mono gau agoago , ala go Barnabas , Simeon ( dela e haga ingoo bolo Luuli ) , Lucius ( mai Cyrene ) , Manaen ( dela ne tomo aga i baahi di gobinaa go Herod ) , mo Saul .
49005006	Recommendation	Goodou gi de halahalau hua go dahi dangada gi nia balu helekai , idimaa , nia mee aanei le e hai a God gi hagawelewele ang gi digau ala e de hagalongo ang gi de Ia .
56001011	Sin	Gei e humalia gi dugua nia agoago digaula , idimaa , digaula gu hagahinihini nia beneinei e logo gi nadau agoago e dee tau , go nia agoago haga langaadia dangada bolo gii kumi nadau bahihadu .
43013011	Sin	Jesus gu iloo ma koai dela ga hagi anga Ia , deelaa di mee a Mee ne helekai ai bolo digau huogodoo gu madammaa , tangada hua e dahi digi madammaa .
43010001	Sin	Jesus ga helekai , “ Au e hagi adu gi goodou di tonu : Tangada dela hagalee e ulu i di bontai di abaaba siibi , gei e gaga gi lodo i tuai gowaa , la tangada gaiaa .
61002015	Sin	Digaula gu diiagi di ala huudonu gu de gidee ginaadou . Digaula gu daudali di ala o Balaam , tama daane Beor , dela ne aloho i nia bahihadu ala ne kumi koia i dono hai nia mee hala ,
44014005	Violence	Gei hunu gau tuadimee mono gau o Jew , ngaadahi mo nadau dagi , gu hagababa bolo e hagahuaidu digau agoago hagau , ga dilidili meemaa .
43021017	Description	Jesus ga heeu haga dolu , “ Simon , tama a John , goe e aloho i di Au ? ” Peter gu manawa gee , idimaa , Jesus gu heeu haga dolu gi mee bolo mee e aloho i deia . Gei mee ga helekai gi Jesus , “ Meenei Tagi , Goe e iloo nia mee huogodoo . Goe e iloo hua bolo au e aloho i di Goe . ” Jesus ga helekai gi mee , “ Madamada humalia i agu siibi .
66021027	Sin	Malaa , di mee dogolia e ulu gi lodo di waahale deenei ai , be go tei dangada dela e hai ana mee haga langaadia dangada be e hai ana kai tilikai . Go digau hua ala guu hihi nadau ingoo gi lodo di beebaa hagamouli a Tama siibi ga ulu gi lodo di waahale deenei .
66017004	Sin	Di ahina la nogo ulu di gahu gono mmee halatee , ge gono mmee , e laageia gi nia mee humu mee ne hai gi nia goolo , nia hadu hagalabagau , mo nia hadu lodo baehua . I lodo dono lima , mee nogo daahi dana ibu goolo e honu nia mee gulugulua ge dogolia , go nia mee ne hidi mai i dono mouli hai be di manu .
51003014	Recommendation	Goodou gi haga punia nia mee aanei gi di aloho , dela e daabui nia mee huogodoo gi di gowaa e dahi gii dahi hua .
43012023	Description	Jesus ga helekai gi meemaa , “ Di madagoaa la gu dau mai ang gi Tama Tangada e hai mee gi dono madamada aamua .
45002022	Sin	Gei goe e helekai boloo , “ Hudee hai be di manu , ” gei goe e hai be di manu ! Goe e de hiihai gi nia balu god , gei goe e gaiaa nia mee i lodo nia hale daumaha !
45007008	Sin	Malaa , di huaidu dela ne hagangalua aga nia hagadilinga maanadu dumaanga i ogu lodo mai i taganoho . Gei di maa bolo nnaganoho ai , di huaidu la dono hadinga ai .
44026017	Grace	Au ga daa mai goe gi daha mo digau Israel , mo digau tuadimee . Au e hagau goe gi digaula
56003003	Sin	Di madagoaa i mua , gei gidaadou nogo dadaulia , de hagalongo , ge hala . Gidaadou nogo hai nia hege ni di hiihai huaidu , mo nnagadilinga balu tene huogodoo . Gidaadou nogo mouli labelaa mo di hiihai e hagahuaidu digau ala i golo , mo di hudiou . Digau ala i golo nogo de hiihai mai gi gidaadou , gei gidaadou nogo de hiihai labelaa gi digaula .
54005021	Recommendation	Au e hagamahi e haga modongoohia adu gi di goe i mua nnadumada o God mo Jesus Christ , mo digau di langi haga madagu , bolo goe gi hagalongo gi nia agoago aanei , gei goe hudee hilihili dangada i au hegau ala e hai .
58010035	Recommendation	Hudee diagia godou manawa maaloo , idimaa , godou manawa maaloo la iai dono hui damana .
46004002	Faith	Deenei di mee humalia e hai gii hai go digau hai hegau : digaula e hai gi manawa dahi ang gi nadau dagi .
44009043	Description	Peter guu logo ono laangi nogo noho i Joppa , i baahi taane dono ingoo go Simon , tangada moomee hai gili kau .
46003016	Grace	Goodou digi iloo bolo goodou la di hale daumaha ni God , gei di Hagataalunga o God le e noho i godou lodo ? !
58010019	Faith	Ogu ihoo hagaaloho , gidaadou gu dagaloaha di ulu gi lodo di Gowaa Dabuaahia Huoloo mai di made o Jesus .
43008021	Sin	Jesus ga helekai labelaa gi digaula , “ Au gaa hana gi daha , goodou ga halahala Au , gei goodou gaa mmade i lodo godou huaidu . Goodou e deemee di hula gi di gowaa dela e hana ginai Au . ”
51003012	Recommendation	Goodou nia daangada ni God . Mee ne aloho i goodou ge ne hili belee hai ana dama donu . Malaa , gi gahu ina goodou gi di aloho , tumaalia , hila gi lala , manawa balabala , mo manawa hagakono .
43012026	Faith	Be koai e hiihai e hai hegau mai , geia e hai gi daudali Au , geia ga madalia Au i di gowaa dela iei Au . Gei dogu Damana le e hagalaamua tangada dela e hai hegau mai gi di Au .
54003004	Description	Geia e dagi hagahumalia digau dono hale , ge e hai ana dama gi hagalongo ang gi deia , gi hagalabagau ia .
52005011	Recommendation	Deenei laa , goodou hagadau hagamaaloo ina aga goodou , hagadau hagamaamaa i goodou be di godou hai dela e hai dolomeenei .
62003011	Recommendation	Deenei di agoago gu longono ai goodou mai taamada , bolo gidaadou e hai gi hagadau aaloho .
46007026	Recommendation	Deenei dagu hagamaanadu : idimaa di haingadaa o lodo di madagoaa dolomeenei , ma koia e humalia maa goodou gaa noho hua be goodou e noho dolomeenei .
43003001	Description	Tagi i golo , tangada o Jew , dono ingoo go Nicodemus , tangada i nia Pharisee .
59002025	Description	E hai labelaa be di ahina huaidu go Rahab . Mee ne donu i baahi o God i dana hai dela ne benebene digau hagadina o Israel , ge ne hagau digaula hagammuni i tuai ala .
54002015	Faith	Gei nia ahina le e hagamouli mai nadau haanau nadau dama , maa ginaadou ga daahi hagamahi nadau hagadonu , aaloho , mo di mouli dabu mo nia hangaahai humalia .
44013017	Grace	Di God o digau Israel gu hilihili aga tadau maadua mmaadua , ge gu haga dogologowaahee i di madagoaa digaula nogo noho be digau mai i daha i Egypt . Nomuli , gei God ga laha mai digaula i ono mahi mogobuna gi daha mo Egypt .
44015008	Grace	God dela e iloo nia manawa o nia daangada huogodoo , ge Ia gu haga modongoohia bolo digau tuadimee e mee labelaa di hagadonu i dana dugu ang gi ginaadou di Hagataalunga Dabu , be dana hai dela ne dugu mai gi gidaadou .
59002011	Sin	Idimaa , go tangada lahua ne helekai boloo , “ Hudee hai be di manu , ” geia ne helekai labelaa boloo , “ Goe hudee daaligidia tangada gii made . ” Ma e aha maa goe hagalee hai be di manu , gei goe ne daaligi tangada gii made , malaa , goe tangada gu dagadagahi nnaganoho .
43010028	Grace	Au e wanga di mouli dee odi gi digaula , digaula hagalee mmade , ge tangada e daa digaula gi daha mo Au ai .
45016020	Grace	Gei God dela go taamada o di aumaalia , ga limalima di dugu eia Setan gi lala godou babaawae gi dagadagahia . Tumaalia o tadau Dagi go Jesus gi madalia goodou .
55003005	Sin	Digaula la gaa hai digau daumaha hua laa daha , ga de hiihai gi taumaha dono mogobuna i golo . Hagaligaliga i daha mo digau beenei .
45012005	Description	E hai gadoo be gidaadou : gidaadou e dogologo , gei gidaadou la tuaidina e dahi i tadau buni anga gi Christ , gei gidaadou huogodoo e haga puni , e hai be nia dudaginga dagidahi o tuaidina e dahi .
56003008	Faith	Aanei la nnelekai e donu . Au e hiihai huoloo bolo goe gi agoago ina hagamahi i nia mee aanei ang gi digau ala gu hagadonu a God , gi hiihai ginaadou di dugu anga nadau madagoaa e hai nadau hegau humalia . Nia mee aanei e humalia , gei ono hadinga i golo ang gi nia daangada huogodoo .
59002023	Faith	Deelaa laa , nia helekai di Beebaa Dabu la gu kila aga , ala e helekai boloo , “ Abraham la gu hagadonu a God . Idimaa go dono hagadonu , God guu hila ang gi mee gii donu a mee i dono baahi . ” God gu haga ingoo Abraham bolo di hoo hagaaloho ni oono .
59002001	Faith	Ogu duaahina nei , i di godou hagadonu tadau Dagi madamada go Jesus Christ , goodou hudee dugudugu gee nia daangada i di gili nadau hangaahai .
45003013	Sin	Nia ngudu digaula e hai be nia daalunga ala gu maahuge . Nia helekai tilikai e lloomoi i nia holole digaula , nia lee lagalagamaaloo e hai be nia poisin o nia gihaa , e lloomoi i nadau malau ngudu .
49005028	Recommendation	Nia daane gi aloho i nadau lodo be nadau aloho i nadau huaidina . Taane dela e aloho i dono lodo , le e aloho i dono huaidina .
45009030	Faith	Malaa , gidaadou la ga helekai bolo aha ? Gidaadou ga helekai bolo digau tuadimee hagalee hagamahi gii donu i baahi o God , gei guu donu mai i nadau hagadonu a God .
54003009	Faith	Digaula gi hai hegau gi di tonu o nadau hagadonu mai i nadau manawa madammaa .
54006002	Recommendation	Nia hege o nia dagi dama Christ , le hagalee haga balumee nadau dagi , idimaa , digaula la nia duaahina daumaha ni ginaadou . Malaa , digaula belee hai hegau gi nadau dagi gi humalia gi nonua , idimaa , digau ala ma ga hagahumalia go nadau hegau , la digau hagadonu ala e aloho iei ginaadou . Goe hai loo gi aago mo di agoago nia mee aanei .
45003003	Faith	E hai behee , maa hunu gau i digaula ga hagalee manawa dahi , deenei le e hai bolo God ga hagalee manawa dahi ?
43019034	Violence	Dahi dangada dauwa ga daalo di baahi o Jesus gi taalo , gei nia dodo mono wai gu hali mai .
43015012	Recommendation	Deenei dagu haganoho : Hagadau aaloho i goodou , be Au dela e aloho i goodou .
45006013	Recommendation	Goodou hudee dugu anga gi nia manga o godou huaidina gii hai di huaidu . Goodou wanga ina goodou gi God , be nia daangada ala ne mouli aga i di made ang gi di mouli , gei wanga ina godou huaidina hagatau gi hai hegau gi di tonu o God .
58010039	Faith	Gidaadou hudee huli gi daha mo tadau hagadonu , gi dee nngala . Gidaadou gu iai tadau hagadonu , gei gu hagamouli .
45011026	Grace	Deenei di hai o digau Israel ga mouli ai , be di Beebaa Dabu e helekai , “ Tangada Haga mouli ga hanimoi i Zion , ga daa gi daha nia hagadilinga huaidu huogodoo i baahi nia hagadili o Jacob .
52002015	Violence	Aalaa go ginaadou ala ne daaligi Tagi Jesus mo nia soukohp , guu hai hagahuaidu gimaadou . Digaula gu haga manawa gee huoloo a God , mo di hai baahi gi nia daangada huogodoo !
58010026	Sin	Maa gidaadou gaa unu hua i lodo nia huaidu i muli tadau maalama gi nia agoago ala e donu , gu deai dahi tigidaumaha labelaa e mee di haga madammaa gidaadou gi daha mo nia huaidu ai ,
49002006	Grace	Tadau buni anga gi Jesus Christ , God gu haga mouli aga gidaadou madalia a Mee , e dagi madalia a Mee i tenua dela i di langi .
49004025	Recommendation	Deelaa laa , hudee helekai kai tilikai . Huogodoo gi helekai donu i godou mehanga , idimaa , gidaadou huogodoo guu dahi i tuaidina o Christ .
48002005	Faith	gei gimaadou digi dumaalia gi digaula , bolo di tonu di Longo Humalia la gii noho hua i godou baahi .
46014013	Recommendation	Maa tangada e helekai i nia helekai henua gee , geia gi dalodalo i di hagamaamaa bolo gii mee di hagamodongoohia ana helekai .
44009001	Violence	Di madagoaa deelaa , Saul e hagamahi huoloo bolo ia e dadaaligi nia dama agoago Tagi . Mee gaa hana gi tagi aamua hai mee dabu ,
43017013	Description	Dolomeenei gei Au ga hanadu , gei Au e helekai nia mee aanei i henuailala , bolo gii honu dogu tene i lodo nadau manawa .
60004013	Recommendation	Gei goodou gii tene gi di godou hai mee gi di hagaduadua o Christ , gii mee goodou di honu i di tene i di madagoaa ono madamada ma ga kila aga .
44011006	Description	Au gaa mmada hagahumalia gi lodo di tei , gei au gu gidee nia manu gaidala , manu lodo geinga , manu dolodolo , mono manu mamaangi .
51003008	Recommendation	Gei dolomeenei , goodou e hai gii kili gi daha nia mee huogodoo aanei : Di hagawelewele , ahi ibu , mo di mouli hai baahi . Tamu tangada mo nnelekai huaidu gi de lloomoi i godou ngudu .
44018003	Description	gaa noho i baahi meemaa , ga ngalua dalia meemaa , idimaa , mee tangada hai hale laa be meemaa .
45006012	Sin	Gei goodou hudee dugu anga di huaidu gi dagia godou huaidina , gi de daudali nia hiihai huaidu o godou huaidina .
53003012	Recommendation	Gimaadou e helekai gi digau aanei i di ingoo o tadau Dagi go Jesus Christ , bolo gi ngalua , e hagahumalia ginaadou .
44007009	Sin	“ Nia dama a Jacob e hudi wou gi di nadau duaahina go Joseph , gei digaula gaa hui a mee gi daha , gaa hai di hege i Egypt . Gei God gu madalia a mee ,
44011028	Description	Tangada e dahi i digaula , dono ingoo go Agabus , ga du gi nua , gei di Hagataalunga Dabu la gu i lodo o mee e haga modongoohia bolo tau hiigai gu hoohoo gaa hai gi henuailala hagatau . ( Malaa , tau hiigai deenei ne hai i di madagoaa Claudius nogo hai di king aamua o Rome . )
44020036	Description	Di madagoaa a Paul ne haga lawa ana helekai , mee mo digau ala nogo madalia a mee ga dogoduli gi lala , ga dalodalo .
48005024	Faith	Nia dama a Jesus Christ gu daaligi gi daha nnagadilinga hiihai huaidu huogodoo o nadau huaidina .
59001002	Recommendation	Ogu duaahina nei , goodou gi maanadua bolo goodou e haadanga lamalia gi nia hagadilinga haingadaa huogodoo ala ma ga tale adu gi goodou .
62001006	Sin	Maa gidaadou ga helekai boloo , “ Gidaadou e buni anga gi Mee ” , gei gidaadou e heehee hua i lodo di bouli , gei tadau helekai mo tadau hangaahai le e tilikai .
44010011	Description	Mee gu gidee ia di langi gu mahuge . Dahi mee e haneia , e hai gadoo be di tei damana , e hai ono madaaduge e haa , e haga hege ia i nia madaaduge e haa gi henuailala .
44002009	Description	Gidaadou digau mai Parthia , Media , Elam , Mesopotamia , Judea , Cappadocia , Pontus , Asia ,
51001010	Faith	Gei goodou gaa mee di mouli be di hiihai o Tagi , ge e hai nia mee ala e haga tenetene dono manawa . Gei nia hagadilinga hegau humalia huogodoo ga kila aga i godou baahi , gei di godou iloo a God ga tomo aga .
54001018	Recommendation	Timothy , dagu dama , au e dugu adu di agoago deenei e tau ang gi nia helekai kokohp ala guu hai i doo gili i mua . Nnelekai aanei la heia nia goloo dauwa ni oou gi heebagi maaloo .
66019001	Faith	I muli hua nia mee aanei , gei au ga longono di lee damana e hai be nia lee digau dogologo i di langi , e helekai , “ Hagaamuina God ! Di haga mouli , di madamada mo di maaloo la nia mee ni Mee go tadau God !
49002001	Grace	Lodo di madagoaa gu doo gi daha , gei goodou digau guu mmade i di hagataalunga , i di godou de hagalongo mo godou ihala .
46010021	Sin	Goodou e deemee di inu i di ibu a Tagi , mo di ibu o nia hagataalunga huaidu . Goodou e deemee di miami i teebele o Tagi , mo teebele o nia hagataalunga huaidu .
49005003	Recommendation	Nia haihai huaidu be di manu , mouli milimilia , mo di mouli hagagailaa la hagalee humalia ma ga helehelekai ai i godou mehanga , idimaa , goodou la nia daangada ni God .
56001015	Sin	Nia mee huogodoo e madammaa anga hua gi digau ala e madammaa , gei deai di mee madammaa ang gi digau huaidu ge de hagadonu ai , idimaa , nadau hagamamaanadu mo di hagi aga nadau manawa la gu huaidu .
44009021	Description	Digau huogodoo ala nogo hagalongo gi mee , gu homouli huoloo , ga heheeu , “ Ma hagalee go taane dela nogo dadaaligi digau daumaha gi Jesus i Jerusalem ? Mee hagalee ne hanimoi gi kinei belee kumi digaula , e wanga gi nia dagi hai mee dabu ? ”
58008006	Description	Gei dolomeenei , Jesus guu kae di waawa hegau o tagi aamua hai mee dabu , dela koia e humalia i nia hegau digaula , gadoo be di hagababa dela ne hai go Mee i mehanga God mo ana daangada . Di hagababa deenei koia e humalia i di hagababa namua , idimaa , ne hai mai i nia hagababa o nia mee koia humalia .
50001021	Faith	Di mouli la di aha ? Mai gi di au , di mouli la go Christ ! Dogu made le e hidi ai di mee koia e humalia .
50001006	Faith	Au e hagadagadagagee huoloo , bolo God ne daamada aga nnegau humalia aanei i godou lodo , gi daahia hua beelaa , gaa dae loo gi di haga lawa i di Laangi o Jesus Christ .
62005020	Faith	Gidaadou gu iloo bolo di Tama a God la ne hanimoi , ne hai gidaadou gi iloo nia mee , bolo gidaadou gi iloo di God e donu . Gidaadou gu hagadaubuni ang gi di God e donu , i tadau mouli hagadaubuni gi dana Dama go Jesus Christ . Deenei di God donu , ge deenei di mouli dee odi .
45012018	Recommendation	Heia nia mee huogodoo ala e mee di godou hai , gii noho goodou i di aumaalia i baahi nia daangada huogodoo .
58010023	Faith	Gidaadou gi daahia gii mau tadau hagadagadagagee dela nogo haga modongoohia go gidaadou , idimaa , gidaadou e mee di hagadagadagagee gi God , e dadaahi dana hagababa .
43014027	Grace	“ Au e gowadu gi goodou di noho i di aumaalia . Di aumaalia deenei la di mee donu ni aagu e gowadu gi goodou . Au hagalee gowadu gi goodou be di hai o henuailala . Goodou hudee de nnoomaalia , hudee lodo huaidu , hudee mmaadagu .
47005006	Faith	Deenei di mee e maaloo ai tadau lodo i nia madagoaa huogodoo . Gidaadou e iloo bolo maa gidaadou ma gaa noho hua i lodo tuaidina o henuailala , gidaadou la i daha hua mo di hale Dimaadua .
43012047	Grace	Au hagalee hagi aga digau ala e longono agu agoago , ge hagalee daudali nia maa . Au hagalee ne hanimoi belee hagi aga henuailala , Au ne hanimoi belee haga dagaloaha henuailala .
62003012	Sin	Gidaadou hudee hai be Cain dela ne dau gi Setan , dela ne daaligi dono duaahina daane go Abel . Cain la ne aha dela ga daaligi dono duaahina ? Idimaa , ana hangahaihai le e hala , gei nia hangahaihai o dono duaahina le e donu .
66016020	Description	Nia henua huogodoo gu hagalee , nia gonduu huogodoo la guu nngala .
58011012	Description	Ma e aha maa Abraham gu hoohoo gaa made , gei di hagadili o maa le e daamada mai tangada hua e dahi , ga haga dili ga dogologowaahee , gadoo be nia heduu ala i di gili di langi , mo nia gelegele ala i tongotai e deemee di dau .
54001017	Faith	God e dahi hua , di King dono hagaodi ai dela hagalee made , ge de gidee . Nia madamada , mo di aamua gi heia ang gi Mee , gaa hana hua beelaa dono hagaodi ai . Amen .
66014007	Faith	Mee ga helekai gi nua , “ Hagalaamua ina God mo hagaamuina dono aamua ! Idimaa , di madagoaa e hagi aga digau henuailala la gu dae mai . Daumaha gi Mee dela ne hai di langi mo henuailala , di moana mo nia monowai ! ”
44006001	Description	Muli tama madagoaa bodobodo , di madagoaa nia dama agoago ne dogologo mai , di lagalagamaaloo guu hai i mehanga digau o Jew ala e leelee Greek , mo digau donu o Jew . Digau ala e leelee Greek e hai bolo nia ahina guu mmade nadau lodo ala i nadau baahi , la digi kae nadau duhongo bahihadu ala e duwweduwwe i nia laangi huogodoo .
60002021	Grace	God ne gahigahi goodou gi di mee deenei , idimaa , ma go Christ dela ne hagaduadua i goodou , ga gowadu gi goodou di hagatau humalia bolo goodou gi daudalia , gi kawe ai .
53003010	Recommendation	Di madau madagoaa nogo noho i godou baahi , gimaadou gu helekai adu , “ Tangada dela hagalee hiihai e ngalua , geia hudee miami . ”
43003016	Grace	Idimaa God ne aloho huoloo i henuailala dela ne hagau mai dana Dama daane hua e dahi , bolo digau huogodoo ala e hagadonu a Mee , la hagalee mmade , ga hai mee gi di mouli e dee odi .
44019015	Description	Gei di hagataalunga huaidu ga helekai gi digaula , “ Au e iloo Jesus , gei au e iloo di hai o Paul , gei goodou la koai ? ”
66019019	Violence	Gei au gaa mmada gi di manu hagamadagudagu dangada mo nia king o henuailala mo nadau gau dauwa ala ne dagabuli belee heebagi gi Tangada dela i hongo di hoodo mo ana gau dauwa .
44027002	Description	Gimaadou gaa kaga gi hongo di wagabaalii mai Adramyttium dela gu hagatogomaalia belee hagatanga , e hula gi nia waahale o Asia ala i tongotai , gei gimaadou ga hagatanga . Aristarchus , tangada Macedonia mai Thessalonica guu hana i madau muli .
58013003	Recommendation	Gi langahia digau ala i lodo nia hale galabudi . Gi maanadua bolo goodou e madalia digaula . Gi langahia labelaa digau ala e hagaduadua kono . Gi maanadua bolo goodou e duadua be digaula .
51003017	Recommendation	Nia mee huogodoo ala e hai go goodou be e helekai ai , gi heia i di ingoo o Tagi go Jesus , gi hagaamuina God Tamana mai i Jesus .
48006006	Recommendation	Tangada dela ne agoago ginai di Longo Humalia , gi hagadau bale gi dana dangada agoago i ono maluagina .
44007005	Description	God digi wanga ina gi Abraham dahi gowaa be tama madagowaa gi hai mee ginai i di madagoaa deelaa . Gei God guu hai dana hagababa bolo Ia gaa wanga gi mee mo dono hagadili gi muli di gowaa e hai mee ginai . I di madagoaa a God ne hai dana hagababa , gei Abraham la ana dama ai .
44007019	Description	Mee gu halahalau tadau maadua mmaadua ge hagamuamua gi digaula , ge hono digaula gi dugu ina nadau dama lligi gi malaelae nadau hale bolo gii mmade digaula .
43020003	Description	Gei Peter mo tangada agoago dela i golo gaa hula gi taalunga .
44024016	Faith	Au e hagamahi huoloo e hai agu mee ala e mee di hai i nia madagoaa huogodoo bolo au e hai mee gi di manawa madammaa i mua o God mo nia daangada .
65001013	Description	Digaula e hai gadoo be nia beau maaloo o di moana , mo nadau hai haga langaadia dangada ala e kila aga be nia abiabi . Digaula e hai be nia heduu ala e menegenege , ala gu hagatogomaalia di nadau lohongo go God i di gowaa llala bouli dongoeho gaa hana hua beelaa .
48001012	Description	Hagalee ne gaamai , be ne hagi mai go tangada . Go Jesus Christ hua ne haga modongoohia mai gi di au dono Longo Humalia .
45007005	Sin	Tadau madagoaa nogo mouli i tadau manawa , gei nia hiihai huaidu ala nogo hagangalungalua go nnaganoho i lodo tadau huaidina , la ne hai gidaadou gii hai nnegau o di made .
54002007	Faith	Deelaa laa ne hagau mai au gadoo be tangada agoago hagau , be go tangada agoago gi digau tuadimee e hagadele ana helekai i di gili di hagadonu mo di tonu . Au hagalee helekai nia kai tilikai , au e helekai i di tonu .
62003024	Faith	Tangada dela e daudali nia haganoho a God , le e noho i baahi o God , gei God le e noho labelaa i dono baahi . Gei deenei di hai dela e iloo ai gidaadou bolo God le e noho i tadau baahi , idimaa , Mee ne dugu mai dono Hagataalunga gi gidaadou .
46010024	Recommendation	Goodou hudee halahala ina nia mee ala e bida hagahumalia goodou , tangada nei mo tangada nei gi halahala ina nia mee ala e mee di hagahumalia digau ala i golo .
45012016	Recommendation	Haga dahidaamee ina nia daangada huogodoo be di mee e dahi . Hudee duguina goodou laa hongo nia daangada . Heia nnegau o di hila gi lala . Hudee hagabaubau bolo goodou digau kabemee .
49004031	Recommendation	Kilia gi daha nia hagadugina , hiihai huaidu ge hagawelewele . Gii lawa gi daha mo nia haga hooho , mo di helekai hai baahi i godou mehanga , nia hagadugina lodo huaidu hagadilinga e logo .
51001025	Faith	God ne hai au tangada hai hegau ni di nohongo dabu , ne gaamai tegau deenei belee hai ko au e hagahumalia ai goodou . Tegau deenei le e hagadele ana helekai huogodoo .
66001014	Description	Dono libogo le e kene madammaa giagia gadoo be nia ngaahulu siibi , be e kene gadoo be nia ‘ snow ’ , gei ono golomada le e maahina be di ahi .
47004015	Grace	Nia mee huogodoo ala ne hai i mau baahi la ne hai i godou baahi , bolo tumaalia o God la gi damanaiee gii dae ang gi digau dogologo , e haga gila ai di hagaamu tumaalia e hai ai di madamada mo tanggee gi God .
43006056	Faith	Be koai hua gaa gai ogu goneiga , ga inu ogu dodo , ia e noho i ogu lodo , Au e noho i ono lodo .
43011027	Faith	Gei Martha ga helekai gi Mee , “ Uaa , Meenei , au e hagadonu bolo Goe go di Mesaia , go Tama a God dela belee hanimoi gi henuailala . ”
44002042	Faith	Digaula guu noho madalia digau agoago hagau , e kabe nadau mee gi digaula , gei gu hai hegau madalia digaula i nia hagamiami mo nia hai dalodalo .
58001009	Grace	Goe e aloho i nia mee ala e donu , ge e de hiihai gi nia mee hai gee . Delaa laa , doo God guu dugu Goe gi baahi nua o ehoo i dana hagatulu Goe gi di lolo o di tenetene . ”
44012002	Violence	Mee ne daaligi a James , tuaahina o John gi tulumanu dauwa .
55002016	Recommendation	Haga paa gi daha mo nia balu kai ala e hai baahi gi God , ala hogi e haga mogowaa nia daangada gi daha mo God .
62003015	Sin	Tangada dela ga de hiihai gi tangada dela i golo , la tangada daaligi dangada . Goodou gu iloo bolo tangada daaligi dangada le e deemee di hai mee gi di mouli dee odi .
43021015	Faith	I muli hua di nadau miami , gei Jesus ga helekai gi Simon Peter , “ Simon , tama a John , goe e aloho i di Au laa hongo digau aanei ? ” Gei mee ga helekai , “ Uaa , meenei Tagi , Goe e iloo hua bolo au e aloho i di Goe . ” Jesus ga helekai gi mee , “ Madamada humalia i agu dama siibi . ”
46012008	Grace	Di Hagataalunga e wanga gi tangada nei nia helekai kabemee , di Hagataalunga la hua e wanga gi tangada dela i golo nia helekai iloo .
44007013	Description	Di lua holongo ne hula digaula gi golo , Joseph ga haga modongoohia ia gi ono duaahina , gei di king gu iloo labelaa nia gau o Joseph .
60003010	Recommendation	Idimaa , di Beebaa Dabu e helekai , “ Tangada dela e hiihai e haga tenetene dono mouli , e hiihai e mmada gi di madagoaa humalia , geia gii lawa gi daha mo ana helehelekai huaidu mo ana helehelekai tilikai .
44004032	Description	Nia manawa mo nia hagabaubau o digau huogodoo ala ne hagadonu , guu hai hua be di mee e dahi . Tangada e helekai bolo ana goloo la nia mee ni aana ai . Gei digaula huogodoo gu hai mee ngaadahi gi nia mee huogodoo .
46015003	Grace	Au ne hagadae adu gi goodou di mee hagalabagau dela guu lawa dagu kae , bolo Christ ne made i tadau huaidu gii hai be nnelekai di Beebaa Dabu .
66018024	Violence	Babylon la ne hagaduadua , idimaa , nia dodo o nia soukohp mo nia daangada a God la guu kida i lodo di waahale deelaa , go nia dodo o digau huogodoo ala ne daaligi gii mmade i henuailala .
44013048	Faith	Di nadau longono hua nia mee aanei , gei digau tuadimee gu tenetene , gei gu hagaamu nia helekai a Dimaadua . Digau ala ne hilihili ang gi di mouli dee odi , la gu hagadonu .
66022020	Description	Tangada dela e hai dana haga modongoohia gi nia mee aanei , le e helekai boloo , “ Uaa , e donu ! Hoohoo mai gei Au ga hanimoi ! ” Malaa , heia gii gila . Tagi go Jesus , goe gi hanimoi !
50004009	Recommendation	Goodou hai hegau gi godou mee ala ne kabe , gei ne kae i dogu baahi , mai i agu helekai mo agu mee ala e hai . Gei di God dela e gaamai gi gidaadou di aumaalia , ga madalia goodou .
53003015	Recommendation	Hudee heia a mee bolo di hagadaumee ni goodou . Aago ina a mee be tuaahina daumaha ni goodou .
51002008	Recommendation	Gii pula i goodou gi de haga hai hege hua go digau ala e halahalau goodou gi nadau iloo balumee , ala nogo hagadau mai baahi nia adu daangada mai i mua , mo i nia hagataalunga o di ahiaalangi ala e dagi henuailala , ge hagalee mai baahi o Christ .
50003014	Faith	Malaa , au e lele gii dae gi tagageinga , gii kumi di kisakis deelaa , dela go di gahigahi a God mai baahi o Jesus Christ ang gi di mouli dela i nua .
56002014	Faith	Mee guu wanga dehuia dono huaidina i gidaadou , belee daa mai gidaadou gi daha mo nia mee huaidu huogodoo , mo di haga madammaa gidaadou , bolo gii hai gidaadou nia dama donu ni aana ala e hiihai hua e hai nia mee humalia .
43005024	Faith	“ Au e hagi adu gi goodou di tonu : Digau ala e longono agu helekai ga hagadonu a Mee dela ne hagau mai Au , e hai mee gi di mouli dee odi . Digaula hagalee hagi aga , guu too gi daha mo di made , guu hula gi di mouli .
66021015	Description	Tangada di langi dela ne helekai mai gi di au , la nogo daahi dana laagau haga tau mee goolo belee hagatau di waahale mo ono bontai mo dono abaaba .
50003019	Sin	Di hagaodi gi muli o nadau mouli , la go nadau hagaduadua idimaa , di god digaula la go nia hiihai o nadau huaidina . Digaula e haga hagaamu nia mee ala belee langaadia ai ginaadou . Digaula e manawa hua gi nia mee o henuailala .
54003006	Sin	Mee e hai gi manawa madua i di hagadonu , gi de hagamuamua hua a mee , gaa doo gi lodo di halauwa gadoo be Setan .
65001003	Recommendation	Ogu ihoo hagaaloho nei , au nogo hagamahi huoloo e hihi adu gi goodou di hai o di haga mouli dela e hai mee ginai gidaadou ngaadahi , dolomeenei au gu hagabaubau huoloo bolo au e hihi di lede deenei e hagamaaloo aga goodou gii tuu maaloo i lodo di mouli hagadonu dela ne wanga go God haga dahi gi ana daangada .
44004002	Description	Digaula guu boo huoloo nadau lodo i nia agoago nia daangada agoago hagau dogolua aanei bolo Jesus la gu mouli aga mai i di made , idimaa , di agoago deenei e haga modongoohia bolo digau ala ne mmade la ga mouli aga labelaa .
66018005	Sin	Idimaa , nia hala o maa gu logo waahee , guu tugi i di langi i nua , gei God e langahia nia hangaahai huaidu o maa .
43004046	Description	Jesus gaa hana labelaa gi Cana i Galilee , di gowaa a Mee ne huli nia wai gii hai nia waini . Tangada aamua oobidi i golo , dana dama daane e magi i Capernaum .
45012011	Recommendation	Ngaalua hagamahi , gei hudee hagatoo . Hai hegau manawa dahi ang gi Tagi .
60001008	Faith	Goodou e aloho i Mee , gei goodou digi mmada gi Mee . Goodou e hagadonu a Mee , gei goodou e de gidee a Mee dolomeenei . Ga hidi ai goodou ga tenetene huoloo i di tene dela e deemee di haga modongoohia go nnelekai ,
62004013	Grace	Gei gidaadou ga iloo bolo gidaadou e noho i baahi o God , gei Mee e noho i tadau lodo , idimaa , God gu dugu mai dono Hagataalunga gi gidaadou .
43019029	Description	Di boolo nogo i golo e honu i nia waini hui ngoohia . Digaula ga daalo di nadau liimi gi lodo , gaa nnoo gi di ngudu di laagau ‘ hyssop ’ , ga hagatale gi nia malau ngudu o Maa .
51001013	Grace	Mee ne haga dagaloaha gidaadou gi daha mo di mogobuna o di bouli , gu dagi mai gidaadou gi lodo tenua o dana Dama dela e aloho ai .
45016017	Recommendation	Ogu duaahina nei , au e hagamaaloo aga goodou bolo gii pula i digau ala e hai goodou gi waewae , e hagahuaidu nia hagadonu o nia daangada , ge e hai baahi gi godou mee ala gu agoago ai . Haga ligaliga i daha mo digaula !
45012007	Recommendation	Maa goe dau duhongo hegau e hagamaamaa , goe e hai gi hagamaamaa . Maa goe tangada agoago , goe e hai gi agoago .
43016023	Faith	“ Di laangi dela ma gaa dae mai , goodou hagalee dangi mai i dahi mee . Au e hagi adu gi goodou di tonu : Tamana ga dugu adu gi goodou di godou mee ga tangi ai i dogu ingoo .
66021019	Description	Nia hadu hagamau o di abaaba la ne humu gi nia hagadilinga hadu hagalabagau huogodoo . Tahi hadu hagamau la ne humu gi di hadu ‘ jasper ’ , di lua la di hadu ‘ sapphire ’ , di tolu la di hadu ‘ agate ’ , di haa la di hadu ‘ emerald ’ ,
59004017	Sin	Malaa , tangada dela e iloo ia di mee donu dela belee hai , geia hagalee hai di maa , ia guu hai di hala .
66019005	Faith	Di lee ga hanimoi i di lohongo king , “ Digau hai hegau huogodoo a God mo nia daangada huogodoo , digau aamua mono gau lligi ala e hagamadagudia a Mee , la gi hagaamuina tadau God ! ”
47005002	Faith	I hongo henuailala nei gidaadou e hiihai huoloo bolo gidaadou e ulu gi tadau hale dela i di langi ,
48006004	Recommendation	Tangada nei mo tangada nei gii bida hagadina ina ono hangaahai . Maa ono hangaahai le e humalia , geia e mee di tenetene ginai . Hudee hagataulia gi nia mee o tuai dangada ne hai .
46007036	Recommendation	Maa taane mo di ahina gu hagababa bolo e haga hai lodo , nomuli gei meemaa gu hagamaanadu bolo ginaua hagalee noho , gei di ahina le e mouli humalia i lodo nia ngadau aalaa , gei taane gu hiihai huoloo bolo e lodo gi mee , taane le e hai gi hagagila dono hiihai . Deenei la hagalee di mee hala . Meemaa belee haga hai lodo .
43016002	Violence	Digaula ga hagabagi goodou gi daha mo nia synagogee , gei di madagoaa ga dau mai , digau huogodoo ala e daaligi goodou gii mmade , ga hagamaanadu bolo di hai deenei le e hai nnegau a God .
66015001	Description	Nomuli , gei au gaa mmada gi di ada mee i di langi dela e aamua gei e haga gologolo dangada huoloo . Digau di langi dogohidu e daahi nia hagaduadua haga muliagina e hidu , idimaa , nia hagaduadua aanei , la go di hagi aga haga muliagina o di hagawelewele o God .
43018023	Description	Jesus ga helekai gi mee , “ Maa Au gu helekai hala , haga modongoohia ina gi digau huogodoo aanei di hala deelaa . Maa Au e donu hua , malaa goe ne paa Au eiaha ? ”
50004003	Recommendation	Mo goe labelaa , go dogu ihoo hai hegau manawa dahi , au e hiihai bolo goe gi hagamaamaa ina nia ahina dogolua aanei , idimaa , meemaa nogo ngalua hagamahi madalia au , nogo hagadele di Longo Humalia , ginaadou mo Clement mo ogu ihoo gau ngalua huogodoo , aalaa nadau ingoo gu i lodo di beebaa a God , dela e hihi ginai nia ingoo o digau ala e hagamouli .
66016006	Sin	Idimaa , digaula la gu haga hali nia dodo o au daangada mo au soukohp , gei goe guu wanga nia dodo gi digaula bolo gi inumia . Digaula e kae nia mee ala e tau ang gi di hui o nadau hala ala ne hai . ”
45006002	Sin	Deeai ! Gidaadou ne mmade gi daha mo di huaidu , malaa gidaadou e noho i lodo di huaidu behee ?
66017011	Violence	Gei di manu hagamadagudagu dangada dela nogo mouli i mua ge dolomeenei la gu hagalee mouli , la go togowalu king , tangada i nia king dogohidu , gei mee e hana gi daha , e hai gi daaligi .
48004030	Recommendation	Di Beebaa Dabu le e helekai bolo aha ? E helekai boloo , “ Hagau ina di hege ahina mo dana dama gi daha , idimaa , di tama o di hege ahina la hagalee hai mee gi nia mee o dono damana dalia di tama o dono lodo donu . ”
54006009	Sin	Digau ala bolo ginaadou e hai gii logo nadau mee , le e too gi lodo nia hagamada mo nia boiboi huogodoo , mo nia haingadaa e logo ala e hagahuaidu ginaadou .
66017016	Violence	Nia madaagoo e madangaholu ne mmada ginai goe mo di manu hagamadagudagu dangada , la ga de hiihai gi di ahina huaidu deelaa . Digaula ga daa gi daha nia mee a maa huogodoo , gaa hai a mee gii noho ono goloo ai . Digaula gaa gai nia goneiga o maa , gaa dudu a mee gi di ahi gi hagalee .
46008003	Faith	Gei tangada dela e aloho i God , deelaa tangada a God e iloo ai .
45003009	Sin	E hai behee go gidaadou digau o Jew , gidaadou e mada humalia i digau tuadimee ? Hagalee hai beelaa ! Au gu haga modongoohia bolo digau o Jew mo digau tuadimee le e hai hua be di mee e dahi i lala di mogobuna o di huaidu .
44007041	Sin	Gei digaula gaa hai di nadau ada damaa kau dulii , ga tigidaumaha ginai , mo di hai nadau hagamiami e budu ai di maa dela ne hai go nadau lima .
66009020	Sin	Nia daangada ala i golo , ala digi daaligidia go nia hagaduadua aanei , digaula digi huli gi daha mo nadau mee ala ne bida hai go ginaadou . Digaula digi dugua nadau hai daumaha ang gi nia hagataalunga huaidu , be go nia ada balu god ala ne hai gi nia goolo , silber , baalanga mmee , hadu mo laagau , ala e deemee di mmada , hagalongo be taele .
47005011	Faith	Gimaua e iloo tadinga o di madagu i Tagi , gei gimaua e hagamahi e helekai gi nia daangada gi hiihai gi di hai deenei . God e iloo Ia gimaua , gei au e hagadagadagagee bolo goodou hogi e iloo gimaua i lodo godou manawa .
49002003	Sin	Gidaadou huogodoo nogo hai labelaa be digaula , nogo dagi go tadau hiihai , nogo hai hua nia hiihai o tadau huaidina mo tadau maanadu huaidu . Lodo tadau mouli beelaa , gidaadou nogo hai hua be digau dogologo ala guu noho i lodo di hagawelewele a God .
44002040	Recommendation	Peter gaa hai dana hagamaamaa gi digaula , ga agoago hagamaaloo ge hagamahi , ga helekai , “ Goodou hula gi daha mo di hagaduadua dela gaa wanga gi digau huaidu aanei ! ”
45008013	Faith	Maa goodou e mouli i godou manawa hiihai , gei goodou gaa mmade . Maa goodou ga mouli i di Hagataalunga Dabu , goodou e haga mmade gi daha godou haihai hala , gaa hai digau e mouli .
45010011	Faith	Di Beebaa Dabu e helekai boloo , “ Be koai hua dela ga hagadonu a Mee , geia hagalee haga langaadia . ”
45001008	Faith	Matagidagi , gei au e danggee gi dogu God mai i Jesus Christ , i goodou huogodoo , i di godou hagadonu gu longono humalia i nia madagowaa huogodoo i henuailala .
52001004	Faith	Madau duaahina nei , gimaadou gu iloo bolo God e aloho i goodou , gei gu hilihili goodou e hai nia dama ni aana .
60004008	Recommendation	I mua nia mee huogodoo , gei goodou hagamahi gi hagadau aaloho , idimaa , di aloho le e daabui nia hagadilinga huaidu huogodoo .
44027001	Description	Di madagoaa ne hagamaanadu bolo gimaadou e dele gi Italy , digaula guu wanga a Paul mo ono ehoo galabudi gi Julius , di tagi dauwa o di buini gau dauwa o Rome dela e haga ingoo bolo “ Di Buini Gau dauwa ni Caesar . ”
66015003	Faith	Digaula e daahili taahili a Moses , tangada hai hegau a God , mo taahili Tama siibi , “ Dimaadua go di God Aamua , au mee ala ne hai le e aamua gei e humalia ! Di King o nia henua llauehe , oo ala e hai donu , gei e donu huoloo !
60002002	Faith	Heia goodou gii hai be nia dama lligi ala e hiihai hua e inu nia weuu donu o di hagataalunga , gi tomo aga goodou gi mouli .
66014013	Faith	Nomuli , gei au ga longono di lee mai di langi e helekai , “ Hihia di mee deenei : Danginei gaa hana gi muli , e maluagina go digau ala e mmade i lodo nnegau o Tagi ! ” Di Hagataalunga ga helekai , “ Uaa , digaula ga hagamolooloo mai i nadau hegau haingadaa , idimaa , nia huwa o nadau hegau le e hula dalia ginaadou . ”
59001027	Faith	Di mee a God Tamana dela e hai bolo taumaha dela e madammaa gei e donu , la deenei : Madamada humalia nia damagiigi ala guu mmade nadau maadua , mo nia ahina guu mmade nadau lodo i nadau haingadaa , ge hudee hagahuaidu ina ginaadou gi nia hangaahai huaidu o henuailala .
51002004	Recommendation	Malaa , au e helekai adu gi goodou , bolo gii pula i goodou gi de halahalau hua go nia daangada i nadau lagalagamaaloo dilikai , ma e aha maa nadau helekai le e hai bolo ginaadou le e humalia .
66005013	Description	Gei au ga longono nia mee huogodoo i di langi , henuailala , bahi i lala henuailala , mo i lodo di moana , ala go nia mee mouli huogodoo i henuailala mo lala di langi . Digaula e dadaahili boloo , “ Di hagaamu , di hagalaamua , di madamada , mo di maaloo gii wanga ina gi Mee dela e noho i hongo di lohongo king mo ang gi Tama siibi , gaa hana hua beelaa ! ”
66008008	Description	Togolua dangada di langi ga ili dana buu ‘ trumpet ’ . Gei di mee dela e hai gadoo be di gonduu wele damana la gaa hudu gi lodo di moana . Dahi baahi e dolu o di moana la guu hai nia dodo ,
44007058	Violence	gaa hudu a mee gi tua di waahale , ga dilidili a mee gi nia hadu . Digau hagadootonu ne wanga nadau gahu laa daha gi tama daane dono ingoo go Saul bolo gi benebene ina .
45015011	Faith	Gei e helekai labelaa , “ Goodou go digau tuadimee huogodoo , goodou hagaamuina Dimaadua . Goodou huogodoo , hagaamuina a Mee . ”
45011036	Faith	Idimaa , nia mee huogodoo la ne hai go Mee , ge ne hai mai i Mee , ge ne hai ang gi Mee . Di madamada ang gi God gii hana hua beelaa . Amen .
43001029	Faith	Di laangi nomuli , gei John gaa mmada gi Jesus e hanimoi , geia ga helekai , “ Deenei Tama siibi a God , dela e daa gi daha nia huaidu o digau henuailala .
58011031	Description	Di hagadonu dela ne hidi ai di ahina mouli huaidu go Rahab ga dagaloaha , idimaa , mee ne benebene digau hagadina hagammuni , gei mee digi dau madalia digau de hagalongo ala ne daaligi .
43010010	Grace	Tangada gaiaa e hanimoi hua belee gaiaa , e daaligi gii made mo di oho gi daha . Gei Au ne hanimoi bolo gi mouli goodou i di mouli hagatau .
50003020	Faith	Gei gidaadou digau donu o di langi , gidaadou e talitali di hanimoi o tadau Dangada Hagamouli , go Tagi go Jesus Christ .
45015007	Recommendation	Goodou hagadau hila anga i goodou bolo gi gila ai di madamada o God , gadoo be Christ dela ne hila adu gi goodou .
44021024	Recommendation	Goe hana dalia digaula e hai di hagadabu o di haga madammaa , huia digaula , gei digaula gaa mee di hole nadau libogo . Ma gaa hai beenei , nia daangada huogodoo ga iloo laa bolo nadau mee ala ne longono iei ginaadou i di goe , le e dilikai , gei goe e daudali hua Nnaganoho Moses .
45004012	Faith	Gei mee guu hai labelaa tamana ni digau ala gu sirkumsais , ana dama gu mouli i di mouli hagadonu dela nogo mouli ai tadau damana Abraham i mua dono sirkumsais .
44001026	Description	Nomuli , gei digaula gaa kili nia ‘ dice ’ belee hilihili di nadau dangada e dahi i meemaa . Tangada dela ne gila la go Matthias , ga haga puni ang gi digau agoago hagau dilongoholu maa dahi .
45004007	Grace	“ E maluagina go digau ala guu kae tumaalia o nadau ihala i baahi o God , go digau ala gu maahede nadau huaidu !
66011004	Description	Nia daangada hagadootonu dogolua la go nia laagau olib e lua mo nia lohongo malama e lua ala e tuu i mua di Tagi o henuailala .
59004009	Recommendation	Goodou gi manawa gee , tangitangi mo di wawwawe . Huluhia godou gadagada gi di tangi , di godou tenetene gi di manawa gee .
64001011	Recommendation	Dogu ihoo hagaaloho nei , hudee daudalia di mee huaidu , daudalia hua go di mee dela e humalia . Tangada ga haihai nia mee humalia , geia di tama ni God , gei tangada dela e hai nia mee huaidu , geia e de iloo ia a God .
45004011	Faith	Mee ne sirkumsais nomuli , gei dono sirkumsais ne hai dahi ada haga modongoohia bolo idimaa go dono hagadonu , God guu hai a mee gii donu , i mua dono kae di sirkumsais . Deelaa laa , Abraham guu hai tamana ni digau huogodoo ala e hagadonu a God , mo digau ala guu hai go Mee gii donu , ma e aha maa digaula digi sirkumsais .
45006007	Grace	Idimaa , di madagoaa tangada ma gaa made , geia gu dagaloaha gi daha mo di mogobuna o di huaidu .
47004010	Faith	Nia madagoaa huogodoo gei gimaua e dagidagi di hagaduadua o Christ mo dono made i lodo gimaua , bolo dono mouli hogi gi gila aga i mau baahi .
50002021	Sin	Digau huogodoo ala i golo le e bida haga dahidamee hua go nadau mee ala e hai , ge hagalee go nnegau a Jesus Christ .
58011011	Faith	Di hagadonu dela ne hai Abraham gii hai tamana , gei mee gu madumadua huoloo , gei dono lodo go Sarah e dee huwa . Abraham gu hagadonu bolo God e haga gila dana hagababa .
43006039	Grace	Deenei di hiihai o Maa dela ne hagau mai Au , bolo Au gi hudee diagia tei dangada i ginaadou ala ne gaamai go Mee , bolo gi haga mouli ina digaula huogodoo i di laangi hagaodi .
46008006	Faith	gei tadau God la di God hua e dahi , go Tamana dela ne hai nia mee huogodoo , gei dela hogi e mouli ginai gidaadou . Gei Tagi hua e dahi , go Jesus Christ . Nia mee huogodoo ne hai mai i Mee , gei dela hogi gidaadou e mouli mai i Mee .
52003006	Description	Dolomeenei , gei Timothy gu gaamai di longo haga tenetene o godou hagadonu mo aaloho . Mee gu helekai bolo goodou e mamaanadu huoloo i gimaadou , gei goodou e hiihai huoloo bolo goodou e heetugi mai gi gimaadou , gadoo be di madau hiihai .
60005004	Grace	I di madagoaa Tangada Hagaloohi siibi Aamua ga hanimoi , goodou gaa kae di hau madamada dela hagalee ngudu dono dingidingia .
47003012	Faith	Idimaa gimaua e hai mee gi di hagadagadagagee , gimaua e maaloo .
61002012	Sin	Gei digau aanei e daudali hua nadau hiihai , digaula e hai gadoo be nia manu lodo geinga ala ne haanau belee kumi e daaligi . Digaula e leelee huaidu i nia mee ala e de iloo ginaadou , gei digaula ga daaligi gadoo be nia manu lodo geinga .
43012006	Sin	Mee ne helekai beenei , idimaa hagalee go dono manawa i digau hagaloale , gei idimaa , mee tangada gaiaa . Go mee dela e benebene di budehede hadu ge e daadaa ana mee i di maa .
62004016	Faith	Gidaadou gu iloo , ge gu hagadonu di aloho o God i gidaadou . God go di aloho . Tangada ma ga mouli i di aloho , geia e buni anga gi God , gei God e buni anga gi mee .
44011019	Description	Malaa , digau ala gu hagadonu gu mamaaheu dagidahi gi nia gowaa ala i golo , mai i tadaaligi dela ne daamada i di madagoaa Stephen ne daaligi gii made . Hunu gau i digaula guu hula gi Phoenicia , Cyprus mo Antioch , e hagadele nnelekai aalaa anga hua gi digau o Jew .
54006006	Faith	Gei e donu , di hai daumaha le e haga maluagina gidaadou , maa gidaadou e dohu hua gi nia mee ala gu i golo i tadau baahi .
66013007	Violence	Gei mee gu dumaalia ginai gi heebagi gi nia daangada a God mo di haga magedaa digaula , gei guu wanga labelaa ginai ono mogobuna e dagi nia madawaawa , nia henua llauehe , nia hagadilinga helekai , mo nia hagadilinga daangada henua huogodoo .
60002020	Faith	Maa goodou ga manawa hagakono gi godou dadaaligi e tau gi godou huaidu , di humalia aha e gila adu gi goodou ? Maa goodou ga manawa hagakono gi godou dadaaligi i di gili nia huaidu hagalee ne hai go goodou , God ga hagahumalia laa goodou .
58009015	Grace	Malaa , deenei laa Christ guu hai mee gi tegau dela e hagahumalia di hagababa hoou . Digau huogodoo ala ne gahigahi mai go God , e kae di maluagina dee odi dela gu hagababa ang gi digaula . Di mee deenei guu mee hua di hai , idimaa , Christ guu made , guu wwede nia huaidu ala ne hai go digaula i di madagoaa di hagababa namua nogo hai hegau .
45006001	Sin	Malaa , gidaadou la ga helekai bolo aha ? Gidaadou gii noho hua i lodo tadau huaidu , gei tumaalia o God la ga damana mai ?
49005004	Recommendation	Gei e dee duudanga bolo goodou e hai hegau gi nia helekai huaidu , helekai dadaagala huaidu , be nia helekai dadaulia . Goodou belee danggee ang gi God .
66006008	Violence	Au gaa mmada , ga gidee di hoodo gono kene . Tangada dela i hongo di maa , le e haga ingoo bolo “ Made ” . Gei di “ Heidis ” , e daudali a mee . Meemaa guu wanga ginai di mogobuna e daaligi dahi baahi e haa o henuailala , e daaligi gi tauwa , tau magamaga , nia magi , mo nia manu lodo geinga .
45004016	Faith	Di hagababa ne hagamau mai i di hagadonu , belee hai di hagababa gii hai di wanga dehuia a God dela e hagadagadagagee ginai nia hagadili huogodoo o Abraham , hagalee anga hua gi digau ala e haga gila aga nnaganoho , ge anga labelaa gi digau ala e hagadonu be Abraham . Idimaa , Abraham la tamana ni gidaadou huogodoo .
44028018	Description	I muli nadau heheeu nadau mee mai gi di au , gei digau o Rome guu hai belee hagamehede au , idimaa , digaula gu modongoohia bolo au digi hai dagu mee hala , gaa hidi iei au belee daaligi .
45009016	Grace	Deenei laa , nia mee huogodoo hagalee hai mai i di hiihai be go di hai mee o tangada , gei mai tumaalia o God .
46010008	Sin	Gidaadou hudee hai di huaidu o di manawa manu , gadoo be hunu gau i digaula , dela ne hidi ai nia daangada e madalua maa dolu mana ( 23,000 ) ne mmade i di laangi e dahi .
45007023	Sin	gei au gu gidee tuai haganoho dela e ngalua i lodo dogu huaidina , go taganoho dela e hai baahi gi taganoho dela e donu ginai agu hagamamaanadu , gei au gu galabudi go taganoho o di huaidu dela e ngalua i dogu huaidina .
58006001	Faith	Gidaadou gi dugua nia agoago matagidagi o di Longo Humalia , gi kae ina nia agoago mmaadua . Gidaadou hagalee belee hagaduu labelaa di hagamau o di huli gi daha o nnegau balumee mo di hagadonu a God ,
46016011	Recommendation	Goodou hudee haga balumee , gi hagamaamaa ina a mee , gi hanimoi labelaa a mee i lodo di aumaalia , gii dau i dogu baahi , idimaa , au e noho ge e talitali a mee mo nia duaahina hagadonu labelaa ala i golo .
59002014	Faith	Ogu duaahina nei , dehee tahidamee o tangada dela e helekai bolo ia dono hagadonu i golo , gei ono hegau ai ? E hai behee : tagadilinga hagadonu beenei e mee di haga mouli ia ?
43007025	Description	Hunu gau i digau Jerusalem e helekai , “ Ma hagalee go Taane deenei dela e halahala go digau aamua belee daaligi gii made ?
43020022	Faith	Mee gaa dogi gi hongo digaula , ga helekai , “ Goodou kae ina di Hagataalunga Dabu .
45010003	Sin	Idimaa , digaula digi iloo di ala dela e hai ginaadou gii donu i baahi o God , e haihai hua nadau huai ala i ginaadou , malaa , digaula digi daudalia di ala a God dela e hai ginaadou gii donu i dono baahi .
62005010	Faith	Tangada ma ga hagadonu Tama a God , gei di haga modongoohia deenei la i ono lodo . Gei tangada dela hagalee hagadonu a God , geia ne haga tilikai a God , idimaa , ia hagalee hagadonu di haga modongoohia a God ne hai i di gili dana Dama .
43014012	Faith	Au e hagi adu gi goodou di tonu : Digau ala ga hagadonu Au , gaa hai agu mee ala nogo hai , gei digaula gaa hai nia maa gi nonua , idimaa , Au gaa hana gi baahi o Tamana .
56002009	Recommendation	Nia hege gi daudalia nadau dagi , mo di haga tenetene ina digaula i nia hagadilinga mee huogodoo , gi hudee helekai hai baahi ang gi digaula ,
58012015	Recommendation	Gii pula i goodou , gi dee huli gi daha mo tumaalia o God . Hudee hai be di laagau mmala , dela e tomo aga , e hai nia haingadaa e logo i dono poisin .
54003007	Recommendation	Geia gii hai tangada e hagalabagau go digau ala i daha mo taumaha , gi dee doo hua ia gi lodo di hele a Setan ga bagege .
49004007	Grace	Tangada nei mo tangada nei la guu kae di wanga dehuia gii tau ang gi di mee a Christ ne dugu anga ,
66016003	Description	Togolua dangada di langi gaa dui dana boolo gi hongo di moana . Gei nia wai guu hai be nia dodo o tangada made , gei nia manu mouli huogodoo i lodo di moana la guu mmade .
49006006	Recommendation	Nia mee aanei hagalee ne belee hai hua i di madagoaa digaula e mmada adu gi goodou , bolo gi humalia goodou i nadau baahi , gei gi heia be nia hege a Christ ala e hai di hiihai a God aga i lodo nadau manawa hagatau .
60003016	Recommendation	Gei gi heia di maa i di manawa hila gi lala mo di hagalaamua , i lodo godou manawa madammaa , idimaa , digau ala e dili nadau kai tilikai i di godou haihai nia mee humalia i baahi o Christ , digaula gaa tee , ge ga langaadia i nadau kai tilikai ne hai .
43006040	Faith	Idimaa , di hiihai dogu Damana le e hai bolo digau huogodoo ala ma gaa mmada gi Tama , ga hagadonu a Mee , ga hai mee gi di mouli dee odi . Gei Au ga haga mouli aga digaula i di laangi hagaodi . ”
44012023	Violence	Di madagoaa hua deelaa , tangada di langi o Dimaadua ga haga hinga Herod gi lala , idimaa , mee hagalee hagalaamua a God . Mee guu gai go nia ila , guu made .
47001003	Grace	Hagaamuina a God , Tamana o tadau Dagi go Jesus Christ , go Tamana dela e honu tumaalia , go di God dela e lloomoi ai nia hagamaamaa huogodoo .
54001006	Sin	Hunu gau guu huli gi daha mo nia mee aanei , gu hagabooboo hua balumee .
45001016	Faith	Au e hagadagadagagee huoloo gi di Longo Humalia , idimaa , ma go di mogobuna o God , dela e haga mouli digau huogodoo ala e hagadonu , digau o Jew i mua , mo digau tuadimee labelaa .
46003011	Description	Idimaa God guu lawa di haganoho a Jesus Christ bolo go Mee hua dela go di hagamau , di hagamau e hagaduu aga i golo ai .
49005033	Recommendation	Gei di maa e dau adu labelaa gi goodou : nia daane huogodoo gi aloho i godou lodo , be godou aloho i godou huaidina , gei nia ahina gi hagalabagau ina nadau lodo .
51002013	Grace	I mua gei goodou digau guu mmade , idimaa , goodou nogo hai digau tuadimee , nogo haihai nia mee hala , godou haganoho ai . Malaa dolomeenei , gei God guu hai goodou gi mouli madalia a Christ . God gu dumaalia mai gi gidaadou i tadau huaidu huogodoo .
54004014	Recommendation	Hudee haga balumee ina di kisakis hagataalunga dela i oo lodo dela ne gowadu gi di goe i di madagoaa nia soukohp ne helekai mo digau mmaadua ne daahi nadau lima gi oo nua .
66021001	Description	Gei au gaa mmada gi di langi hoou mo henuailala hoou . Di langi matagidagi mo henuailala matagidagi la gu hagalee , di moana gu hagalee labelaa .
52005016	Recommendation	Goodou gi tenetene i nia madagoaa huogodoo ,
66009006	Description	I lodo nia malama e lima aalaa , gei nia daangada ga halahala di nadau hai gii mmade ai ginaadou , gei e deemee . Digaula ga hiihai bolo ginaadou gii mmade , gei di made la gaa hana gi daha mo digaula .
52004014	Faith	Gidaadou gu hagadonu bolo Jesus guu made , gu mouli aga , malaa , gidaadou gu hagadonu bolo God ga laha mai dalia a Jesus digau ala guu mmade i lodo nadau hagadonu a Mee .
62004015	Faith	Tangada dela ma ga haga modongoohia bolo Jesus la go Tama a God , gei God gaa noho i ono lodo , gei mee e buni anga gi God .
49004022	Recommendation	Kilia gi daha godou mouli namua . Di mouli namua la gu hagahuaidu go nia hiihai haga boiboi dangada .
43010009	Grace	Au go di bontai . Be koai hua dela ga ulu i di Au , le e haga mouli . Mee ga ulu gi lodo , ga ulu gi daha , e gidee ia ana meegai .
58011037	Violence	Hunu gau ne dilidili , hunu gau ne duuduu gi nia dowaa , hunu gau ne daaligi gi nnulumanu dauwa , hunu gau ne haga ulu gi nia gili manu siibi mono gili manu kuudi . Hunu gau ne hai gi hagaloale , ge e hagaduadua hagahuaidu , ge hagalee benebene haga humalia .
62002029	Faith	Goodou gu iloo bolo Christ le e donu . Goodou gi iloo labelaa bolo digau huogodoo ala e hai nia mee donu , guu hai nia dama ni God .
44013047	Grace	Deenei taganoho a God dela ne gaamai gi gimaua , ‘ Au ne hilihili aga goe belee hai di maalama ang gi digau tuadimee bolo gii mee ai di haga mouli digau huogodoo ala i henuailala . ’ ”
47004002	Faith	Gimaua guu kili gi daha mau mee hagammuni mono mee haga langaadia huogodoo . Gimaua hagalee hai hegau hogi gi di hai kai tilikai , ge hagalee huli gee nnelekai a God . Gei gimaua e noho i lodo di maalama o di tonu i mua nia hadumada o God , e hagamahi e hai gimaua gi humalia gi nia maanadu o nia daangada huogodoo .
44002033	Description	Mee gu haga menege aga gi di baahi gau donu o God , go dono Damana , gei gu hai mee gi di Hagataalunga Dabu be dana hagababa . Gei di godou mee dela e gidee ge e longono dolomeenei , la go dana wanga dehuia dela ne dugu mai gi gimaadou .
51003010	Recommendation	gu hai tangada hoou . Deenei tangada hoou dela ne hai go God e haga hohoou go Mee i nia madagoaa huogodoo gii hai be Ia , gi iloo humalia goodou Ia .
43011004	Faith	Di madagoaa Jesus ne longono , geia ga helekai , “ Di hagaodi o di magi deenei la hagalee go di made o Lazarus . Di mee deenei ne hai belee haga madamada a God , ne hai labelaa di mee e haga madamada Tama a God . ”
45001017	Faith	Idimaa , di Longo Humalia le e haga modongoohia aga di hai a God e dugu nia daangada gii donu i dono baahi mai i nadau hagadonu , mai taamada gaa tugi gi di hagaodi . Gii hai be di Beebaa Dabu dela e helekai , “ Tangada dela e donu i baahi o God , le e mouli mai i dono hagadonu ! ”
43019017	Description	Mee gaa hana , e aamo dono loobuu , gaa dau adu gi di gowaa dela e haga ingoo bolo “ Di Gowaa Hangaibu Libogo ” ( e haga ingoo i telekai Hebrew bolo “ Golgotha ” ) .
45012006	Faith	Gidaadou gi haga gila ina aga tadau duhongo hegau dagidahi ala e tau anga gi tumaalia dehuia o God mai gi gidaadou . Maa goe dau duhongo hegau e helekai nnelekai a God , gei goe gi heia gi tau anga gi di hagadonu dela e hai mee ginai goe .
66004007	Description	Tahi manu le e hai be di laion . Di lua manu le e hai be di kau daane . Di tolu manu le e hai ono hadumada be nia hadumada dangada , ge di haa manu le e hai be di manu ‘ eagle ’ e maangi .
49005015	Recommendation	Deelaa laa , goodou gii pula i godou mouli . Hudee mouli be digau de kabemee , gei gi mouli be digau kabemee .
45010012	Grace	Nnelekai aanei la ang gi digau huogodoo , idimaa , di hai geegee i mehanga digau o Jew mo digau tuadimee ai . God e dahi hua , di Tagi ni digaula huogodoo , gei e haga maluagina digau huogodoo ala e tangi ang gi de Ia .
45010004	Faith	Idimaa , Christ gu haga modongoohia di hagalawa o nnaganoho , gei digau huogodoo ala gu hagadonu la guu hai digau e donu i baahi o God .
50004006	Recommendation	Goodou hudee de nnoomaalia i dahi mee , tangi ang gi God i godou mee ala e hiihai ginai mo di danggee aga i lodo godou manawa ,
46010006	Faith	Deenei laa , di mee deenei ne hai belee aago gidaadou , bolo gi hudee hiihai di hai nia mee huaidu digaula nogo hai ,
66009002	Description	Di heduu gaa huge di lua deelaa , gei nia huiahi ga buu aga , e hai gadoo be nia huiahi mai di gowaa dudu mee damana . Di maalama o di laa mo di ahiaalangi la gu haga bouli go nia huiahi mai di luwa deelaa .
52004006	Recommendation	Malaa , di mee deenei , gi dee hai hala go tangada gi dono duaahina daumaha , be e hagahuaidu nia donu o maa . Gimaadou gu hagi adu nia mee aanei i mua , gei gimaadou gu haga modongoohia adu gi goodou di hai a God dela e hagaduadua digau ala e hai nadau mee hala beenei .
47005017	Faith	Tangada dela guu hai di tama ni Christ , geia guu hai tangada hoou . Nia mee namua gu hagalee i dono baahi , gei nia mee hoou gu kila aga .
43005020	Faith	Idimaa , Tamana e aloho i dana Dama ge e haga modongoohia ana mee ala e hai huogodoo gi dana Dama . Gei Mee ga haga modongoohia gi Mee nia mee humalia gi nonua , gei goodou huogodoo ga goboina .
49004028	Recommendation	Maa goodou e gaiaa , gii lawa gi daha , daamada ngalua e hagahumalia goodou , gii mee goodou di hagamaamaa digau hagaloale .
57001022	Recommendation	I di madagoaa la hua , gei goe gi hagatogomaalia ina dagu gowaa e noho ai , idimaa , au e hagadagadagagee bolo God ga hui adu laa godou hai dalodalo , ga lahadu au gi goodou .
58013009	Recommendation	Hudee dumaalia anga gi nia agoago hua gee tilikai gi dagi ina goodou gi daha mo di ala dela e donu . Di mee dela e humalia adu gi godou hagataalunga , daudalia hua tumaalia o God , hagalee go nia haganoho o nia meegai . Idimaa , tangada dela ma ga hagalongo gi nia haganoho aanei , deai dono humalia e kae ai .
52005012	Recommendation	Madau duaahina nei , gimaadou e tangi adu gi hagalabagau ina digau ala e hai nadau hegau i godou baahi , ala e dagi ge aago goodou gi di mouli o Christ .
43009022	Description	Nia maadua o maa ne helekai beenei i di nau mmaadagu i digau aamua o Jew , idimaa , digaula guu buni bolo tangada dela ga haga modongoohia a Mee bolo Jesus go di Mesaia , digaula ga hagabagi tangada gi daha mo synagogee .
50003003	Faith	Ma go gidaadou ala ne kae di sirkumsais dela e donu , hagalee go digaula . Idimaa , gidaadou e daumaha ang gi God mai i dono Hagataalunga , gei gidaadou e tenetene i lodo tadau mouli buni anga gi Jesus Christ . Gidaadou hagalee hagadagadagagee gi nia haihai o di tuu gi daha di gili tuaidina .
62003023	Faith	Deenei dana haganoho bolo gidaadou gi hagadonu di ingoo o dana Dama daane go Jesus Christ , mo di hagadau aaloho be dana hai dela gu haga noho mai gi gidaadou .
66013011	Description	Au gaa mmada labelaa gi tuai manu hagamadagudagu dangada e hanaga gi daha mo tenua . Di manu ono madaagoo e lua , e dina gi nia madaagoo tama siibi dulii , gei mee e helekai be di manu ‘ dragon ’ .
46014020	Recommendation	Ogu duaahina nei , godou hagamaanadu gi hudee heia be nia maanadu dama . Goodou gi heia hua goodou be nia dama lligi i nia mee huaidu . Gei godou hagamaanadu gi heia be nia hagamaanadu daangada gu mmaadua .
59005013	Recommendation	Maa tangada i godou baahi gu manawa gee , ia gi dalodalo . Maa iai tangada e tenetene , ia gi daahili hagaamu .
58012012	Recommendation	Malaa , dahi aga ina godou lima ala gu maanu , haga maaloo ina aga godou duli ala e bolebole .
60001017	Recommendation	Goodou gahia a Mee bolo “ Tamana ” i godou hai dalodalo ang gi God dela e hagi aga nia daangada huogodoo gi di hagi aga e dahi , e hagatau anga gi nnegau o tangada ne hai . Malaa , goodou gi mmaadagu mo di hagalabagau ina a Mee i lodo godou mouli dela e mouli i henuailala .
58010036	Recommendation	Goodou e hai loo gi hagakono godou manawa , gei goodou gaa mee di haga gila aga di manawa o God , ga hai mee gi ana mee ala guu lawa dana hagababa adu gi goodou .
58011001	Faith	Di hagadonu le e iloo modongoohia nia mee ala e hagadagadagagee ginai , ge e modongoohia nia mee e de gidee .
49004017	Recommendation	Au e bule goodou i di ingoo o Tagi , gi hudee mouli i di bouli , gadoo be digau ala e balumee nadau maanadu , ono hadinga ai ,
51002016	Recommendation	Malaa , hudee dugu anga gi tangada e dahi gi heia ana haganoho be nia maa nia aha ala e gai be e inu , be nia laangi llauehe behee ala e budu , be nia daumaha o di Malama Hoou , be di Laangi Sabad .
66007015	Faith	Deelaa laa gaa tuu iei digaula i mua di lohongo king o God mo di hai hegau gi Mee i di boo mo di aa i lodo dono Hale Daumaha . Tangada dela e noho i hongo di lohongo king e madamada humalia i digaula mai dono noho i nadau baahi .
44020010	Description	Paul ga haneia gi lala , gaa kii gi hongo o mee , ga dahi mai a mee , ga bulubulu , ga helekai , “ Goodou hudee lodo huaidu , mee e mouli hua igolo ! ”
55002010	Faith	Deenei laa au e hagamahi adu hua beelaa i nia mee aanei huogodoo , i di gili nia daangada a God ne hilihili aga , bolo gii kae nadau haga mouli i di mouli dee odi mai Jesus Christ mo di madamada dee odi .
60005014	Recommendation	Goodou gi hagadau hagaaloho i godou mehanga i di aloho dama a Christ . Di aumaalia gi madalia goodou huogodoo ala e buni anga gi Christ .
49005021	Recommendation	Goodou gi hagadau dugu anga i goodou , idimaa , goodou e hagalaamua a Christ .
61003017	Recommendation	Ogu ihoo hagaaloho , goodou gu iloo nia mee aanei . Pula i goodou , gi dee dagi hua goodou gi daha go nia agoago hai gee o nia daangada huaidu aanei , gaa too ai goodou gi daha mo di godou lohongo humalia .
51003018	Recommendation	Nia ahina , dugu anga goodou gi godou lodo , idimaa , deelaa di mee e tau anga e hai go nia dama a Christ .
54005020	Recommendation	Wou hua haga mmaa gi digau ala e hai nia huaidu , gi mmaadagu digau ala i golo .
45014013	Recommendation	Malaa gidaadou gaa dugu tadau hagadau hagi aga gidaadou . Goodou hilihilia di mee dela e hagalee hai godou duaahina gii tinga , be gii too gi lodo di huaidu .
45002010	Grace	God gaa wanga di madamada , di aamua , mo di aumaalia , gi digau huogodoo ala e haihai di humalia , digau o Jew i mua mo digau tuadimee labelaa .
58011034	Violence	Digaula gu diinai nia ahi maaloo , gu hagalee tale gi taaligi hulumanu dauwa . Digaula guu lodo paagege , gei gu maaloo . Digaula e maaloo i lodo tauwa , gu daaligi digau dauwa tuadimee .
48006017	Faith	Di haga lawa agu helekai : Tangada e haga haingadaa au ai , idimaa , nia lohongo magibala ala i dogu gili e haga modongoohia bolo au tangada hai hegau ni Jesus .
66018021	Violence	Tangada di langi maaloo ga dahi aga dana hadu damana gadoo be di hadu olo palaawaa , gaa hudu gi lodo di moana , ga helekai , “ Deenei di hai e hudu gi daha di waahale aamua go Babylon , ga deemee di mmada ginai tangada labelaa .
65001020	Faith	Gei goodou , go ogu ihoo hagaaloho , hagamahi , heia goodou gi maaloo i lodo godou hagadonu dabuaahia . Hai dalodalo i nia mogobuna o di Hagataalunga Dabu ,
45012002	Recommendation	Goodou hudee kawee nia haihai henuailala , gei goodou dugu ang gi God gi huluhia godou lodo hagatau , gei goodou gaa mee di iloo di hiihai o God , di mee dela e humalia , gei e tene ginai Mee , gei e donu huoloo .
46015009	Sin	Idimaa , au go di mugi lala loo o nia daangada agoago hagau huogodoo . Au e dee tau bolo au e haga ingoo bolo tangada agoago hagau , idimaa , au nogo hagahuaidu di nohongo dabu a God .
62002015	Recommendation	Goodou hudee aloho i henuailala , be nia goloo o henuailala . Maa goodou ga aloho i henuailala , goodou hagalee aloho i Tamana .
45002001	Sin	Dogu ihoo hagaaloho , goe e hagi aga digau ala i golo ? Malaa , e de hilihili be goe koai , tumaalia adu gi di goe ai . Goe e bida haga huaidu goe maa goe ga hagi aga digaula , gei e hai nia mee ala e hai go digaula .
48002009	Description	James , Peter mo John ala e hai be nia dagi ni digaula , la gu modongoohia bolo God gu dugu mai dogu duhongo hegau deenei . Digaula guu lulu mau lima mo Barnabas belee haga modongoohia bolo gimaadou huogodoo guu buni ngaadahi . Gimaadou guu baba bolo gimaua mo Barnabas e ngalua i baahi digau tuadimee , gei digaula ga ngalua i baahi digau o Jew .
43019023	Description	I muli hua digau dauwa ne daudau a Jesus , gei digaula gaa kae nia goloo o Maa , gaa wwae haa , tuhongo e dahi ni tangada dauwa e dahi . Digaula gaa daa di gahu laa tua o Maa . Di gahu dela ne hai hua gi di gahu e dahi dogomaalia , ono duudagi ai .
45002021	Sin	Goe e aago digau ala i golo , gei goe e aha dela hagalee aago goe ? Goe e agoago boloo , “ Hudee gaiaa , ” gei goe e gaiaa !
46006019	Faith	Goe e de iloo bolo do huaidina la di hale daumaha ni di Hagataalunga Dabu dela e noho i oo lodo , ne gowadu go God gi di goe ? Goodou hagalee ni godou huaidina , goodou ni God .
47005014	Grace	Ma go di aloho o Christ dela e haga ngalungalua gimaua , i di mau modongoohia di agoago deenei : Tangada e dahi ne made ang gi digau huogodoo , deenei dono hadinga bolo nia daangada huogodoo le e hai mee gi dono made .
58003001	Faith	Ogu duaahina dama Christ ala ne hilihili go God , mmada gi humalia gi di hai o Jesus dela ne hagau mai go God gi gidaadou , belee hai tadau Dagi Aamua Hai mee dabu o di hagadonu dela e hagadele go gidaadou .
44020035	Recommendation	Au gu haga modongoohia adu gi goodou bolo i lodo nia mee huogodoo ala ne hai koau , au guu hai di hagamodongoohia bolo di ngalua hagamahi beenei , gidaadou e hai gi hagamaamaa digau ala e paagege . Gidaadou gi langahia labelaa nnelekai a Tagi Jesus boloo , ‘ Di wanga le e mada haga maluagina i di kae . ’ ”
58013004	Recommendation	Goodou huogodoo e hai loo gi hagalabagau tabuaahia o taga hai lodo . Nia daane mo nia ahina hai lodo gi hagadaubuni , hagadau hagalaamua . God le e hagi aga tangada mouli be di manu ge huaidu .
43020005	Description	Mee ga bala gi lala , gaa mmada gi di gahu lenge , gei mee digi ulu gi lodo taalunga .
66016018	Description	Nomuli hua , gei nia ila ga dabadaba , nia lee hamuhamumu , nia lee atili , mo di ngalungalua damanaiee o tenua gaa hai . Deai di ngalungalua o tenua beenei ne hai i mua ai , mai di laangi ne hai ai nia daangada , deenei hua di ngalungalua o tenua dela e kaedahi e huaidu huoloo !
66019010	Faith	Au gaa bala gi lala belee daumaha ang gi mee , gei mee ga helekai mai gi di au , “ Hudee heia di mee deenaa ! Au di hoo hai hegau ni oou mo o duaahina , ala e dogi ang gi nia agoago hagamodongoohia o Jesus . Ma go God dela gi daumaha ginai goe ! ” Idimaa , nia agoago hagamodongoohia o Jesus la go di mouli o nnelekai kokohp .
46002010	Grace	Mai di Hagataalunga Dabu , God gu hagamodongoohia mai gi gidaadou ana mee huogodoo ala e de iloo gidaadou . Di Hagataalunga le e halahala nia mee huogodoo , mo nia llala te modongoohia o nnadinga a God .
50002029	Recommendation	Goodou gi benebene ina a mee i di manawa tene , gii hai be tuaahina ni goodou i di hagadaubuni ang gi Tagi . Goodou hagalabagau ina digau ala e hai be mee ,
51003020	Recommendation	Nia damagiigi , goodou gi hagalongo gi godou maadua i nia madagoaa huogodoo , idimaa , deenei di hiihai a God .
47001012	Faith	Gimaua e tenetene , idimaa , mau hagamaanadu gu haga modongoohia aga bolo gimaua e heehee hua i mua nia hadumada o God i henuailala nei , gei e donu go mau hegau adu gi goodou , hagalee mai i nia kabemee o henuailala , gei mai i tumaalia o God .
43014021	Faith	“ Be koai hua e hai mee gi agu haganoho ge daudali ai , go mee e aloho i di Au . Dogu Damana e aloho i mee dela e aloho i di Au . Gei Au hogi e aloho i tangada mo di haga modongoohia Au gi mee . ”
51002023	Sin	Nia haganoho beenei le hai be nia haganoho ala ne hau go nadau iloo kabemee i lodo nadau hagamaaloo aga nia daumaha ang gi digau di langi ne bida hai go ginaadou , nadau hagahuaidu tilikai , mo nadau hagammaemmae nadau huaidina . Malaa , nia haganoho beenei e deemee di duuli tangada gi daha mo di hiihai huaidu .
64001006	Recommendation	Digaula e helehelekai gi di nohongo dabu deenei i di hai o do aloho . Malaa , au e dangi adu gi di goe , bolo goe gi hagamaamaa ina labelaa digaula gii mee di nadau lloo adu hua beelaa i nia hagadilinga mee ala e haga tenetene di manawa o God .
55002023	Recommendation	Hagapaa gi daha mo nia daangada ala e lagamaaloo boiboi ge hagalee donu nadau mehanga , idimaa , goe e iloo hua bolo digaula e hagaodi gi di hagadau heebagi .
47003018	Faith	Malaa , gidaadou huogodoo gu haga maahina gi di madamada o Dimaadua i tadau dee gahu tadau hadumada , gei di madamada lahua deelaa e hanimoi i baahi o Dimaadua , deelaa go di Hagataalunga e huli gidaadou gii hai be Dimaadua i di madamada dela e damana gi nonua .
58009014	Grace	Malaa , nia dodo o Christ koia e mogobuna . Christ ne tigidaumaha dono huaidina madammaa ang gi God , mai di Hagataalunga Dabu dee odi . Nia dodo o Christ ga haga madammaa tadau lodo i nia daumaha balumee , gii mee ai gidaadou di hai hegau gi di God Mouli .
44011017	Grace	Malaa , gu modongoohia humalia bolo God ne wanga labelaa gi digau tuadimee di kisakis dela ne gaamai go Mee gi gidaadou i tadau madagoaa ne hagadonu tadau Dagi Jesus Christ . Malaa , au koai dela bolo e mee di dugu a God ? ! ”
49004030	Faith	Goodou hudee heia di Hagataalunga Dabu a God gi manawa gee , idimaa , di Hagataalunga la di maaga ni God i godou nua , dono hadinga bolo goodou ni aana , gei e haga modongoohia bolo di laangi gaa dae mai , ge Ia ga haga mehede goodou .
66003003	Recommendation	Gi langahia nia mee ala ne aago adu mo nia mee ne longono iei goe . Daudalia nia maa , huli gi daha mo o huaidu . Maa goe ga hagalee e ala aga , gei Au ga hanadu gi di goe , gadoo be tangada gaiaa , gei goe e de iloo be dehee di madagoaa dela e hanadu iei Au .
62003007	Recommendation	Nia dama nei , goodou hudee dumaalia ang gi dahi dangada gi halahalau ina goodou . Maa tangada gaa hai nia mee donu , deelaa tangada e donu , gadoo be Christ dela koia e donu .
62004001	Recommendation	Ogu ihoo hagaaloho nei , hudee hagadonu ina digau huogodoo ala e helekai bolo di Hagataalunga Dabu le e noho i nadau baahi . Goodou hagadina ina be di hagataalunga dela i baahi digaula la go di Hagataalunga ne hanimoi i baahi o God , idimaa , e logo nia soukohp dilikai guu hula gu modoho i henuailala .
44013038	Grace	“ Ogu ihoo hagaaloho digau Israel , au bolo goodou huogodoo gi iloo donu bolo ma go Jesus dela ne hidi ai di agoago o di wwede o nia huaidu dela e agoago ai gimaadou adu gi goodou . Goodou gi iloo bolo tangada ma ga hagadonu a Mee , geia gu mehede mai gi daha mo ono huaidu huogodoo . Nnaganoho Moses le e deemee di haga maahede goodou gi daha mo nia huaidu .
50003001	Recommendation	Ogu duaahina nei , di hagaodi gi muli agu helekai : goodou gi tenetene i di godou hagadaubuni ang gi Tagi . Ma hagalee haingadaa mai gi di au go dagu tataanga agu mee ala ne hihi i mua , idimaa , ma e hai goodou gi mouli .
46011034	Recommendation	Maa tangada gu hiigai , geia gi miami i dono hale , gi dee dau hua goodou gi di hagi aga a God i di godou dagabuli gi di gowaa e dahi . Gei nia mee ala i golo ga haga donu laa ko au i dogu madagoaa ma gaa dau i godou baahi .
43018031	Description	Pilate ga helekai gi digaula , “ Lahia a Mee , gabunga ina gii hai be godou haganoho donu . ” Digaula ga helekai gi mee , “ Gimaadou digi dumaalia ginai e daaligi tangada gii made . ”
46012031	Faith	Gi haa manawa i nia kisakis hagalabagau . Kaedahi go di ala deenei .
58007026	Description	Malaa , Jesus go tagi aamua hai mee dabu , dela e mee dana haga dohu tadau mee ala e manawa ai . Mee e dabuaahia huoloo , gei ono hala be ono huaidu ai . Mee guu dugu gi daha mo nia daangada huaidu , gu haga menege aga gi baahi i nua nia langi .
50004013	Faith	Au e maaloo di duuli au gi dee tale gi nia haingadaa huogodoo , mai di mogobuna a Christ dela ne gaamai gi di au .
52004003	Recommendation	Malaa , deenei di manawa o God adu gi goodou , bolo gi heia goodou gii dabu , gei gi lawa mai gi daha mo di hai be di manu .
51004002	Recommendation	Gii noho mau di hai dalodalo , gii noho kanakana mo di hagaamu a God i lodo godou dalodalo .
44007029	Description	Moses ga longono di mee deenei , geia gaa lele gi daha mo Egypt , gaa hana gaa noho i Midian , gaa hai ana dama daane dogolua i golo .
46011007	Description	Hagalee e humalia bolo taane e gahu dono libogo , idimaa , go mee go di ada hagamodongoohia madamada o God , gei di ahina la di ada hagamodongoohia madamada o taane .
51003015	Faith	Di noho i di aumaalia mai Christ gi dagia godou hai maanadu , idimaa , God ne gahigahi goodou gi di noho i di aumaalia deenei , gii hai tuaidina e dahi . Gi danggee ang gi Mee .
58002010	Grace	God dela ne hai ana mee huogodoo , gei e haga mouli ana mee huogodoo , e donu hua go dana hai a Jesus gii dohu dogomaalia mai dono hagaduadua , belee laha mai nia dama dogologo gi dono madamada . Idimaa , go Jesus dela e dagi digaula gi di haga mouli .
59004001	Sin	Nia hagadilinga heheebagi mono lagalagamaaloo huogodoo ala e hai i godou mehanga , le e daamada mai i hee ? Ne daamada mai i godou manawa hiihai huaidu ala e hagadau heheebagi i godou lodo i nia madagoaa huogodoo .
46005001	Sin	Di longo e helekai bolo goodou e mouli haihai noo i di godou mouli hiihai mouli be di manu , di hagadilinga mouli dela e hagalee gila aga i baahi nia daangada , ma e aha maa digaula le e noho i lodo di bouli : Taane e kii i baahi di lodo o dono damana !
46010013	Faith	Nia hagamada huogodoo ala gu tale adu gi goodou , le e tale anga labelaa gi digau huogodoo . God le e daahi dana hagababa , Mee e hagalee dumaalia adu gi goodou gi nia hagamada ala e deemee di haga magedaa go goodou . Di madagoaa di hagamada , gei Mee ga gowadu gi goodou di mahi i nia hagamada mo di ala dela e tanga goodou gi daha .
44020029	Violence	Au e iloo bolo i muli dogu hagatanga , nia paana lodo geinga ga lloomoi gi godou lodo , ga hagalee dumaalia gi di hagabuulinga siibi gi humalia nadau mouli .
53001004	Faith	Deelaa di mee e hagaamu ai goodou go gimaadou i lodo nia nohongo dabu a God . Gimaadou e hagaamu godou manawa hagakono , hagadonu , mo hagaduadua mono haga mmaemmae huogodoo ala ne tale adu gi goodou .
62004012	Faith	Tangada ne gidee a God ai , gei di maa gidaadou ga hagadaubuni i di aloho , malaa , God e noho i tadau lodo , dono aloho e honu humalia i tadau lodo .
48001001	Description	Mai baahi o Paul dela ne hagagahi belee hai tangada agoago hagau , hagalee ne gahi go tangada , gei ne gahi go Jesus Christ mo God Tamana dela ne haga mouli aga a Jesus mai i di made .
58012003	Recommendation	Goodou gi hagamamaanadu ina dono hai ne hagaduadua ai , mo dono hagakono dono manawa i nia haganneennee digau huaidu ! Malaa , hudee manawa paagege ge hudee kilia gi daha godou hagadonu .
45006005	Faith	Idimaa gidaadou ala gu buni anga gi Mee i dono made , gidaadou guu buni labelaa gi Mee i dono mouli aga .
45015010	Recommendation	Di Beebaa Dabu e helekai labelaa , “ Goodou digau tuadimee , goodou madalia nia dama a God , tenetene haga hagaamuina . ”
54004001	Sin	Di Hagataalunga gu helekai haga madammaa , bolo hunu gau gaa kili gi daha nadau hagadonu i nia laangi muliagina . Digaula ga daudali nia mee o nia hagataalunga dilikai , ga daudali go nia agoago o nia hagataalunga huaidu .
56003001	Recommendation	Haga langahia ina gi nia daangada gi daudalia nadau dagi mo nadau gau aamua , ge gi hagalongo gi digaula , ge gi haga kila aga ina nia mee huogodoo ala e humalia .
61003005	Sin	Digaula hagalee hiihai e daahi nia helekai a God ala ne hai i mua , ala ne hai di langi mo henuailala . Henuailala ne hai gi nia wai , gei ne hai mai i nia wai ,
60003018	Grace	Idimaa , Christ ne made hua haga dahi gi nia huaidu digau huogodoo . Tangada hai mee donu , e pono digau hai mee hala , belee laha mai goodou gi God . Mee ne made i tuaidina , ga mouli aga i di hagataalunga .
61002021	Sin	Ma koia e humalia ang gi digaula di de iloo di ala dela e donu , e koia e humalia i di iloo di maa , gaa lawa gaa huli gi daha mo taganoho dabu dela ne wanga gi digaula .
53003006	Recommendation	Madau duaahina nei , gimaadou e hagi ngudu adu i di ingoo o tadau Dagi go Jesus Christ , bolo hudee buni anga gi nia duaahina daumaha huogodoo ala e hagatoo ge hagalee daudali madau agoago .
45005012	Sin	Di huaidu ne hanimoi gi henuailala mai i tangada e dahi , ono hala gu gaamai di made . Di hagaodi gi muli , di made guu tale ang gi digau huogodoo , idimaa , nia daangada huogodoo la gu ihala .
58011033	Faith	Mai di hagadonu dela ne hidi ai digaula ga heebagi gi nia henua huogodoo ala i golo , ga maaloo . Digaula guu hai nia mee ala e donu , guu kae nia hagababa a God ang gi digaula . Digaula guu pono nia ngudu nia laion .
47004009	Faith	Mau hagadaumee e logowaahee i golo , gei gimaua hagalee bolo gu mada gimaua hua . Hunu madagoaa gei gimaua e lauwa , gei digi lauwa kono .
59004004	Sin	Goodou digau e de manawa dahi . Goodou e de iloo bolo maa goodou gaa hai nia hoo ni henuailala , dono hadinga bolo goodou nia hagadaumee ni God ? Tangada dela e hiihai e hai di hoo hagaaloho ni henuailala , dela go mee gaa hai di hagadaumee ni God .
44016006	Description	Digaula ne hula laa lodo tenua go Phrygia mo Galatia , idimaa , di Hagataalunga Dabu la digi dumaalia gi digaula gi agoago nia helekai i lodo tenua go Asia .
45010006	Faith	Di mee di Beebaa Dabu e haga modongoohia tangada dela e donu i baahi o God mai i dono hagadonu la deenei , “ Goe hudee heeu adu boloo , ‘ Ma koai dela gaa hana gi di langi ? ’ ” ( belee laha ia a Christ ) .
66016002	Violence	Tangada di langi matagidagi gaa hana gaa dui dana boolo gi hongo henuailala . Gei nia magibala huaidu e mmaemmae huoloo la ga kila aga i baahi digau ala gu maaga gi di hagailongo o di manu hagamadagudagu dangada , mo digau ala nogo daumaha gi di ada o di manu hagamadagudagu dangada .
66005008	Description	Dono kae di beebaa deelaa , nia manu mouli e haa , mo digau mmaadua aamua e madalua maa haa gaa pala gi lala i mua Tama siibi . Digaula huogodoo e dagidahi mee hai daahili ‘ harp ’ mono boolo goolo e honu i nia mee haga kala ‘ incense ’ , ala go nia dalodalo o nia daangada a God .
62005001	Faith	Be koai hua dela e hagadonu bolo Jesus la go di Mesaia , geia di tama ni God . Ma koai dela e aloho i Tamana , geia e aloho labelaa i Tama .
48005026	Recommendation	Gidaadou hudee hagamuamua , hagawelewele , be hagadau dubua i tadau mehanga .
54005001	Recommendation	Goe hudee helekai daamaha gi nia daane mmaadua , leelee haga balabala be do helehelekai gi do damana donu . Duguina nia dama daane be nia duaahina ni oou .
60002012	Recommendation	Godou hangahaihai humalia gi heia labelaa i baahi nia daangada ala digi maalama , idimaa , di madagoaa digaula gaa hai nadau kai tilikai bolo goodou digau huaidu , gei digaula ga mmada adu gi godou haihai humalia , ga hagaamu a God i di Laangi ma ga hanimoi iei Mee .
50003006	Sin	Gei au nogo hegeege huoloo nia haganoho aalaa , gaa hidi iei au ga hagahuaidu nia nohongo dabu . Gei au hagalee hala i lodo dogu daudali nnaganoho gii donu .
43004052	Description	Mee ga heeu gi digaula di madagoaa behee dela ne humalia ai dana dama . Gei digaula ga helekai , “ Di laa e dahi muli di oodee anaahi ne hili ai di magi o maa . ”
43019031	Violence	Nia dagi o digau o Jew gaa dangi gi Pilate , bolo gi dumaalia ang gi ginaadou gi hadihadia nia wae o digau ala ne daudau gi nua , gi dugu ia labelaa nia huaidina digaula gi daha mo nia loobuu . Digaula ne tangi gi mee , idimaa , di laangi deenei la di lima laangi , gei digaula e de hiihai bolo nia huaidina digaula e daudau hua igolo i lodo di Laangi Sabad , idimaa , di Laangi Sabad deelaa la di laangi koia e dabu .
43019012	Description	Di madagoaa Pilate ne longono ia nia helekai aanei , geia ga hagamaanadu dana hai belee hagamehede a Jesus , gei digau o Jew ga wwolowwolo ga helekai , “ Maa goe ga hagamehede a Mee , le e haga modongoohia bolo goe hagalee di hoo ni di king damana o Rome , go Caesar . Tangada dela e helekai bolo ia di king , le e hai baahi gi di king o Rome ! ”
43014001	Faith	Jesus ga helekai gi digaula , “ Goodou hudee de nnoomaalia ge lodo huaidu . Hagadonu ina God ge gi hagadonu ina Au labelaa .
50001028	Faith	Hudee mmaadagu i godou hagadaumee . Goodou gi manawa maaloo i nia madagoaa huogodoo . Di hai beenei le e haga modongoohia gi digaula bolo ginaadou ga paagege , gei goodou ga aali , idimaa go God dela e hai goodou gi aali .
43015016	Grace	Goodou digi hilihili Au , ko Au ne hilihili goodou , ge ne dongo goodou belee hagau e huwa dau logo , nia hagadilinga huwa ala e hana hua beelaa . Gei Tamana ga gowadu di ingoo hua di mee dela gaa dangi ei goodou gi Mee i dogu ingoo .
58011004	Faith	Di hagadonu dela ne hai Abel gi tigidaumaha humalia i tigidaumaha a Cain . Abel ne hagadonu , gei mee guu gila humalia , guu donu idimaa God gu hila anga gi dana tigidaumaha . Mai i di hagadonu o maa , Abel e helehelekai hua igolo , ma e aha maa mee guu made .
46004001	Recommendation	Goodou duguina gimaadou be digau hai hegau ni Christ , ala e hai mee gi nia agoago nngala a God .
66006013	Description	Nia heduu ga too ia gi henuailala , gadoo be nia golee modo o di laagau ‘ fig ’ ne lulu go di madangi maaloo .
46010014	Recommendation	Ogu ihoo hagaaloho , haga mogowaa ina goodou i di hai daumaha ang gi nia balu god .
45012021	Recommendation	Hudee duguina gi di huaidu gi haga magedaa ina goe . Haga magedaa ina di huaidu gi di humalia .
55002014	Recommendation	Haga langahia ina nia mee aanei gi au daangada . Hagi anga ina gi maaloo digaula i mua o God bolo gi hudee lagalagamaaloo i nadau mehanga i di hai o nia bida helekai , idimaa , nia lagamaaloo la deai ono humalia ai , e hagahuaidu hua digau ala e hagalongo .
59004008	Recommendation	Lloomoi hagahoohoo ina goodou gi baahi o God , gei Mee ga hagahoohoo ia adu gi godou baahi . Digau huaidu , haga madammaa ina godou lima . Digau hai hegau ngudu golomada , haga madammaa ina godou lodo .
59002009	Sin	Maa goodou ga dugudugu gee nia daangada mai i nia hangaahai digaula , malaa , goodou guu hai di huaidu , gei nnaganoho gaa hai bolo goodou digau gu dagadagahi nnaganoho .
52004007	Grace	God hagalee ne gahigahi mai gidaadou gi lodo di mouli milimilia , gei ne gahigahi mai gi lodo di mouli dabuaahia .
45001018	Sin	Di hagawelewele o God e modongoohia mai i di langi , e hai baahi ang gi di hala mo di huaidu o nia daangada . Nia hangahaihai huaidu digaula , la gu duuli di tonu gi deemee di modongoohia aga .
62004007	Faith	Ogu ihoo hagaaloho nei , gidaadou gi hagadau aaloho , idimaa , di aloho ne daamada mai baahi o God . Tangada dela e aloho , ia di tama ni God , e iloo a God .
62002009	Sin	Maa tangada ga helekai bolo ia e noho i lodo di maalama geia e hagadugina gi dono duaahina , ia e noho hua i lodo di bouli gaa dae mai loo gi dangi nei .
60004014	Grace	E maluagina go goodou , maa goodou ga hagahuaidu , idimaa goodou ala e daudali a Christ . Di mee deenei e haga modongoohia bolo di Hagataalunga madamada , di Hagataalunga o God , la gu i godou baahi .
44021019	Grace	Paul ga hagaaloho ga helekai gi digaula nia mee huogodoo a God ala ne hai i lodo digau tuadimee mai dana hegau i nadau baahi .
43008046	Sin	Ma koai i goodou e mee di haga modongoohia aga bolo Au gu ihala , guu hai di huaidu ? Maa Au e helekai i di tonu , goodou e aha ala hagalee hagadonu Au ?
58010017	Grace	Mee ne helekai labelaa boloo , “ Au ga haga de langahia nia hagadilinga huaidu ala nogo hai go digaula . ”
46001005	Grace	I di godou buni anga gi Christ , goodou gu maluagina i nia mee huogodoo , dalia di hai agoago mo di kabemee .
45015030	Recommendation	Ogu duaahina nei , au e dangi adu gi goodou , hagamahi i di ingoo o Jesus Christ , tadau Dagi , mo mai i di aloho dela mai baahi o di Hagataalunga , bolo goodou gi hagamahi hai dalodalo gi God i di au .
43007020	Violence	Digau dogologowaahee ga helekai , “ Di hagataalunga huaidu i oo lodo ! Ma koai belee daaligi Goe gii made ? ”
45003025	Grace	God guu wanga a Mee bolo mai dono made kisakis , Mee guu hai di ala e wwede ai nia hala o nia daangada mai i nadau hagadonu a Mee . God ne hai di mee deenei belee haga modongoohia bolo ma ko Ia dela e donu . I mua , gei Mee nogo hagakono , nogo haga de iloo nia huaidu o nia daangada , gei dolomeenei , Mee e haga dina loo nia huaidu o nia daangada belee haga gila ono donu . Mai i di mee deenei , God e haga modongoohia bolo ma ko Ia dela e donu , gei e hai nia daangada huogodoo ala e hagadonu a Jesus gii donu i dono baahi .
43018018	Description	Di madagoaa gu magalillili huoloo , gei nia hege mono gau hagaloohi ne akaa di nadau ahi belee haga mahanahana ginaadou , gei Peter ga hanadu , gaa duu i baahi digaula belee haga mahana .
49006011	Recommendation	Ulu i nia goloo heebagi huogodoo a God ala e gowadu , gei goodou gaa mee di tuu gii mau i di heebagi gi Setan mo ana halahalau .
43013037	Faith	Peter ga heeu , “ Meenei Tagi , au e aha , dela e deemee di daudali Goe dolomeenei ? Au gu togomaalia e made adu gi di Goe ! ”
50004007	Faith	gei di aumaalia o God , dela koia e damanaiee e de modongoohia nia daangada , ga benebene humalia laa godou manawa mo godou maanadu i di godou buni anga gi Jesus Christ .
59003009	Faith	Gidaadou e hai hegau gi tadau holole e danggee gi tadau Dagi mo tadau Damana , gei e hai hegau labelaa i tadau haga halauwa nia daangada ala ne hai i di ada o God .
46005010	Sin	Au hagalee helekai i digau bouli ala e haihai nia mee huaidu , hagagailaa , gaiaa , be daumaha ang gi nia balu god . Maa goodou e hiihai e hagapaa gi daha mo digaula , goodou e hai loo gi tanga gi daha mo henuailala .
44026009	Sin	“ Dogu huaidina oogu gu hagamamaanadu bolo au e hai loo gii hai nia mee huogodoo ala e hai baahi gi di ingoo o Jesus tangada o Nazareth .
61002014	Sin	Digaula hagalee halahala nadau mee , ala hua e hiihai gi di huaidu hai be di manu . Nadau hiihai e hai nia huaidu la hagalee dohu ginai . Digaula e dagi digau paagege gi lodo di huaidu . Nadau manawa e hiihai huoloo gi di hagagailaa . Digaula guu noho i lala di haga halauwa a God !
43010012	Description	Tangada ngalua , dela hagalee tangada hagaloohi siibi donu , ge hagalee hai mee gi nia siibi , dono madagoaa ma gaa mmada gi di paana lodo geinga e hanimoi , gei mee ga diiagi nia siibi gaa lele , gei di paana lodo geinga ga waluwalu nia siibi gi lellele dagidahi .
59001019	Recommendation	Ogu duaahina hagaaloho nei , goodou gi langahia di mee deenei : Tangada nei mo tangada nei i goodou huogodoo , gi limalima di hagalongo , malaa , hudee hagalellele di helekai , hudee limalima di hagawelewele .
46009014	Recommendation	Dela gadoo di hai dela guu lawa di haganoho go Tagi , bolo digau ala e hula e hagadele di Longo Humalia , digaula e mouli hua mai i nia hegau o di Longo Humalia .
43012046	Grace	Au go di maalama ne hanimoi gi henuailala , bolo digau ala e hagadonu Au , ga hagalee noho i lodo di bouli .
43005014	Description	Nomuli , Jesus ga gidee a mee i lodo di Hale Daumaha , ga helekai , “ Hagalongo , goe gu humalia , malaa , hudee heia labelaa di huaidu gi dee tale adu labelaa di mee koia e huaidu . ”
46016014	Recommendation	Godou hegau huogodoo gi heia i di aloho .
43014015	Recommendation	“ Maa goodou e aloho i di Au , goodou ga daudali agu haganoho .
58012025	Recommendation	Deenei laa , goodou nei gi de haga balumee hua Tangada dela e helehelekai adu gi goodou . Idimaa , digau ala nogo haga balumee tangada dela nogo hagadonudonu nnelekai a God i henuailala , digaula digi dagaloaha . Malaa , gei gidaadou ga dagaloaha behee maa gidaadou ga haga balumee Tangada dela e helehelekai mai i di langi ?
48004008	Sin	I mua loo gei goodou nogo de iloo a God , goodou nogo hai hua nia hege o nia hagataalunga hagalee nia god donu .
44003026	Grace	“ God gu hilihili dana dangada hai hegau , gu hagau mai i mua gi godou baahi , belee haga maluagina goodou , gii mee goodou di lawa gi daha mo godou haihai huaidu huogodoo . ”
44010039	Violence	Go gimaadou go digau haga modongoohia nia hagadilinga mee huogodoo a Maa ala ne hai i lodo tenua digau o Jew mo i lodo Jerusalem . Digaula gu daaligi a Mee gii made , guu dogi a Mee gi di loobuu .
46001010	Recommendation	I di ingoo o tadau Dagi go Jesus Christ , au e dangi adu hagamahi gi goodou huogodoo , ogu duaahina nei , bolo goodou huogodoo gi buni anga gi telekai e dahi , gi hudee dumaalia gi tee buni gi gila aga i godou baahi , gei gi hagadaubuni i godou mehanga i di hagamaanadu hua e dahi mo di hagabaubau e dahi .
51001021	Sin	I mua , gei goodou nogo mogowaa i daha mo God , gei goodou nogo hai nia hagadaumee ni Mee , idimaa goodou nogo maanadu huaidu mo di haihai nia mee huaidu .
55002022	Recommendation	Hudee heia goe gi hiihai gi nia hiihai o nia mouli o nia dama daane mo dama ahina . Haga mahi heia goe gii donu , gi hagadonu , gi aloho , ge gi noho tenetene , goodou mo digau ala e manawa madammaa , ala e gahigahi Dimaadua i di hagamaamaa .
51003001	Faith	Goodou gu mouli aga dalia a Christ , malaa , goodou gi haa manawa i nia mee o di langi i nua , di gowaa dela e noho ai a Christ i hongo dono lohongo king i baahi gau donu o God .
66008007	Violence	Togo dahi dangada di langi ga ili dana buu ‘ trumpet ’ . Gei di uwa hadu magalillili mo dono ahi , e unugi gi nia dodo gaa doo iha gi hongo henuailala . Dahi baahi e dolu o henuailala gaa wwele , ge dahi baahi e dolu o nia laagau gaa wwele , gei nia geinga ala i golo la gaa wwele labelaa .
66011017	Faith	ga helekai , “ Dimaadua go di God Aamua Huoloo , dela i golo , ge nogo i golo ! Gimaadou e danggee adu gi di Goe , bolo Goe dela guu kae do mogobuna maaloo , gei gu daamada guu dagi !
43004010	Grace	Jesus ga helekai gi mee , “ Maa goe e iloo di mee a God dela e wanga , ge e iloo ma koai dela e madau ana wai , goe gaa dangi gi Mee , gei Mee ga gowadu nia wai haga mouli . ”
51003004	Grace	Di godou mouli donu la go Christ . Dono madagoaa ma ga hanimoi , goodou ga madalia a Mee labelaa , e hai mee gi ono madamada .
43020031	Faith	Gei nia mee aanei la ne hihi , bolo gi hagadonu goodou bolo Jesus la go di Mesaia , go Tama a God . Mai godou hagadonu a Mee , goodou ga hai mee gi di mouli .
62004006	Faith	Gidaadou nia dama ni God . Tangada ma ga iloo ia God , geia e hagalongo mai gi gidaadou . Tangada dela hagalee tama ni God , geia hagalee hagalongo mai gi gidaadou . Deenei di mee ga iloo ai gidaadou di hai geegee mehanga di Hagataalunga o di tonu , mo di hagataalunga tilikai .
65001012	Description	Digaula e hai gadoo be nia dogolia ala e hagadogolia godou hagamiami daumaha hagaamu di aloho o God . Digaula e hai gadoo be digau hagaloohi siibi hagalangaadia dangada ala e benebene hua ginaadou . Digaula e hai be nia gololangi ala e angiangina i di madangi , ge hagalee doo di uwa . Digaula e hai gadoo be nia laagau ala hagalee huwa , hagalee huwa labelaa i di madagoaa taugai . E hai be nia laagau ala gu daagi gi daha mo nia gelegele , gu deai nadau aga ai , gei guu mmade hagatau .
44005015	Description	Idimaa nia hegau digau agoago hagau ala ne hai , digau magi guu lahi gi hongo nia ala , guu dugu gi hongo nia mee taga dangada mono gahala , bolo gii tale ginaadou gi di malu o Peter i dono madagoaa ma ga haele laa laa .
49006016	Faith	Daahia di hagadonu i godou baahi i nia madagoaa huogodoo , e hai di duuli , gei goodou gaa mee di diinai nia amu maalei ulaula ala e puu mai go tangada huaidu .
51003023	Recommendation	Nia mee ma gaa hai go goodou , ngalua ginai aga i lodo godou manawa hagatau , be goodou e ngalua ang gi Tagi , hagalee ang gi tangada .
58012016	Recommendation	Goodou hudee mouli milimilia , ge hudee de hiihai gi God be di hai o Esau , dela ne hui gi daha ono mogobuna dagi ulu madua gi di pileedi meegai .
43018040	Sin	Digaula gaa wwolo gi nua gi telekai a maa , ga helekai , “ Deeai ! Hagalee go Mee ! Gimaadou e hiihai gi Barabbas ! ” ( Barabbas la tangada huaidu ) .
55003004	Sin	Digaula gaa wanga nadau ihoo gi nia gabunga , haga balumee , ge haga llauehaa nadau hagaamu ginaadou , digaula ga hiihai di hai go nadau mee ala e tene ginai laa hongo di manawa o God .
50002009	Grace	Malaa , deelaa di mee a God ne haga menege aga ai a Mee gi di gowaa dela mugi nua loo , gaa wanga dono ingoo dela koia e aamua i nia ingoo huogodoo .
61001016	Description	Gimaadou hagalee haga mau madau agoago mai i nia helekai tilikai adu gi goodou , i di aali o di hanimoi o tadau Dagi go Jesus Christ . Gimaadou guu mmada gi madau golomada gi dono aamua .
61003016	Sin	Aanei nia mee e helekai iei mee i lodo ana lede huogodoo . Nia mee haingadaa i golo i lodo ana lede . Digau ala e de kabemee mo digau ala e manawa logo e haga donudonu nia maa gi hai gee , be di nadau hai dela e hai labelaa gi nia helekai i lodo di Beebaa Dabu . Malaa , digaula e bida oho ginaadou .
44014014	Description	Di madagoaa Paul mo Barnabas ne iloo ginaua nia mee digaula ala belee hai ang gi ginaua , meemaa ga hahaahi nau gahu , gaa llele gi lodo digau dogologo aalaa , ga wwolowwolo boloo ,
45015008	Faith	Idimaa , au e hagi adu gi goodou bolo Christ guu hai di hege ni digau o Jew belee haga modongoohia di tonu o God , gei e haga gila aga nia hagababa a God ala ne hai gi nadau maadua mmaadua ,
59001026	Sin	Maa tangada i golo e hagamaanadu bolo ia tangada daumaha humalia , geia e deemee di benebene dono holole , dono hai daumaha le e balumee hua , ia e bida halahalau hua ia .
43015020	Recommendation	Gi langahia agu mee ala ne hagi adu gi goodou : Di hege e aamua i dono dagi ai . Maa digaula gu hagahuaidu Au , digaula ga hagahuaidu labelaa goodou . Maa digaula gu daudali agu agoago , gei digaula ga daudali labelaa godou agoago .
43008031	Faith	Jesus ga helekai gi digau ala gu hagadonu Ia , “ Maa goodou ma ga daudali agu agoago , goodou guu hai nia dama agoago donu ni aagu .
44007011	Description	“ Malaa , i di madagoaa deelaa , gei tau magamaga guu hai i hongo Egypt hagatau mo Canaan , ga hidi mai ai di haingadaa damana . Tadau maadua mmaadua gu deemee di halahala nadau meegai .
63001004	Faith	Au e tenetene huoloo i dogu gidee hunu daangada i au dama e mouli i di tonu , be di hai o taganoho o Tamana dela ne dugu mai gi gidaadou .
54005008	Faith	Maa tangada ga hagalee madamada humalia i ono gau , gei e donu go digau o dono hale donu , mee ne haga deiloo di hagadonu , gu koia ne huaidu laa hongo digau ala e de hagadonu .
58010022	Faith	Deenei laa , gidaadou gi mmaanege adu gi God i di manawa madammaa mo di hagadonu e donu . Tadau manawa daamaha mo tadau huaidina huaidu guu lawa di gaugau gi nia wai madammaa .
48001023	Description	Di mee digaula e iloo ai , dela hua go di nadau longono i digau ala i golo , boloo , “ Taane nogo dadaaligi gidaadou i mua , la go mee deenei dela e agoago i di hagadonu dela ne hagamada go mee belee oho gi daha i mua ! ”
44027034	Recommendation	Gei au e helekai adu gi goodou bolo goodou miami , gii mee ai di mouli goodou . Deai dahi ngaahulu i godou libogo e ngala ai . ”
66002003	Faith	Goe gu manawa hagakono , gu hagaduadua mai i dogu ingoo , gei goe digi dugua au hegau humalia .
56002002	Recommendation	Agoago gi nia daane mmaadua gi madammaa nadau mouli , gi dagia nadau huaidina i di tonu , mo di pula i ginaadou . Digaula gi maaloo i di nadau hagadonu , mo di aloho , mo di hagamahi i lodo nadau haingadaa .
44017030	Recommendation	I mua gei God gu haga de iloo di madagoaa digaula nogo de iloo ginaadou a Mee , gei dolomeenei , gei Mee gu hiihai bolo nia daangada huogodoo i nia gowaa huogodoo la gii huli gi daha mo nadau huaidu .
43019025	Description	Nia daangada ala e tuu hoohoo gi di loobuu o Jesus , la go tinana o Maa , tuaahina ahina tinana o Maa , mo Mary di lodo o Clopas , mo Mary mai Magdala .
66019013	Description	Mee e ulu di gahu looloo buni dodo . Di ingoo o maa la go “ Nnelekai a God ” .
46008009	Recommendation	Pula i godou hangaahai , godou hegau dagaloaha gi hudee heia digau paagege gii too gi lodo di huaidu .
44013034	Grace	“ Deenei di mee a God dela ne helekai ai i dana haga mouli aga a Mee mai i di made , bolo tuaidina o Maa la ga hagalee bala i lodo taalunga : ‘ Au ga gowadu gi di goe nia hagahumalia dabu ge donu ala ne hagababa ko Au gi David . ’
43014020	Faith	Di laangi deelaa ma ga dau mai , gei goodou gu iloo bolo Au e noho i lodo dogu Damana , gei goodou le e noho i ogu lodo , gadoo be Au dela e noho i godou lodo .
62002003	Faith	Maa gidaadou ga daudali nia haganoho a God , gidaadou e donu bolo gidaadou la gu iloo a Mee .
43008024	Sin	Deelaa laa Au e hagi adu gi goodou , bolo goodou gaa mmade i lodo godou huaidu . Maa goodou hagalee hagadonu bolo Au Dela Ko Au , gei goodou gaa mmade i lodo godou huaidu . ”
66017006	Sin	Gei au gaa mmada bolo di ahina le e libaliba i nia dodo o nia daangada a God mo nia dodo o digau ala ne daaligi gii mmade , idimaa , digaula nogo daudali a Jesus . Dogu madagoaa ne mmada gi mee , gei au gu goboina huoloo .
58012017	Description	Goodou gu iloo di mee dela ne hai nomuli , mee gu hiihai e kae ono maluagina mai baahi dono damana , gei gu deemee , idimaa mee digi gidee di ala dela e huli dana mee dela ne hai , ma e aha mee nogo halidangi i dana halahala .
43007012	Description	Nia daangada dogologo e leelee haga moolee i Mee i nadau mehanga . Hunu daangada e helekai , “ Mee tangada humalia . ” Hunu daangada e helekai , “ Deeai , Mee e halahalau nia daangada . ”
44011021	Faith	Di mogobuna o Dimaadua ne madalia digaula , gei digau dogologowaahee gu hagadonu , guu huli nadau manawa ang gi Tagi .
52002004	Faith	Gei gimaadou e agoago i nia madagoaa huogodoo be di hiihai a God , idimaa , Mee gu dugu mai gi gimaadou gi hagadele di Longo Humalia . Gimaadou hagalee hagamada bolo e haga manawa lamalia nia daangada , gei e haga manawa lamalia a God dela e hagadina tadau hagabaubau .
46015057	Grace	Di mee bolo God i dana hai gidaadou gi aali mai i tadau Dagi go Jesus Christ .
54005005	Faith	Di ahina guu made dono lodo , e noho dono dina , deai dana dama belee hagamaamaa ia ai , gei ia gu hagadagadagagee hua gi God , gei e hai dalodalo ang gi God i di hagamaamaa i di boo mo di aa .
43016024	Grace	Gaa dae mai gi dolomeenei , goodou digi tangi mai i dahi mee i dogu ingoo . Dangidangi , gei goodou ga hai mee ginai , godou tenetene la gaa dohu .
46007021	Recommendation	Goe nogo hai di hege i do madagoaa ne gahi mai go God ? E humalia , goe hudee manawa gee . Maa goe gu iai do madagoaa humalia e dagaloaha , e humalia , hai hegau ginai .
65001019	Sin	Aanei digau ala e hai nia daangada gi dee buni , e dagi go nadau hiihai huaidu , di Hagataalunga Dabu la hagalee i nadau baahi .
48001006	Sin	Au gu homouli huoloo i di godou limalima di diiagi Tamana dela ne gahi goodou mai tumaalia o Christ , gaa kae tuai longo humalia .
58012014	Recommendation	Hagamada gii noho i di aumaalia i baahi nia daangada huogodoo , gi mouli i di mouli dela e dabu , idimaa , tangada e mee di mmada gi Tagi ai maa ia hagalee dabu i lodo dono mouli .
43021006	Description	Gei Mee ga helekai gi digaula , “ Hudua di godou kau gi lala i di baahi gau donu o di boodi , gei goodou gaa kumi godou iga . ” Malaa , digaula gaa hudu di nadau kau gi lala , gu deemee di hudi aga , i di maa gu hontula iga .
46007019	Recommendation	Maa taane gu sirkumsais be digi sirkumsais la dono hadinga ai . Di mee dono hadinga la go di haga gila aga nnaganoho a God .
45012008	Recommendation	Maa goe dau duhongo hegau e hagamaaloo aga lodo nia daangada , gei goe gi heia . Maa goe e wanga au mee donu gi nia daangada , gei goe gi heia gii logo . Maa goe o mogobuna dagi , gei goe gi ngalua giibeni . Maa goe e hai di humalia gi digau ala i golo , gei goe gi heia i di tenetene .
44019002	Faith	ga heeu gi digaula , “ Goodou guu kae di Hagataalunga Dabu i di godou madagoaa ne hagadonu ? ” Digaula ga helekai , “ Gimaadou digi longono bolo di Hagataalunga Dabu i golo . ”
53003014	Recommendation	Holongo tangada i golo i godou baahi e hagalee daudali nia haganoho aanei ala ne hihi adu go gimaadou i lodo di madau lede deenei . Maa tangada beenei i golo , gei goodou hagailongo ina , hudee buni anga gi mee , gei mee ga langaadia .
46015050	Sin	Ogu duaahina nei , dagu mee dela e helekai iei au , bolo tuaidina goneiga mono dodo , le e deemee di hai mee gi Teenua King o God . Nia mee hogi ala e mmade , le e deemee di hai mee gi di mouli dee odi .
43006027	Recommendation	Hudee ngalua gi nia meegai ala e mee di mooho . Ngaalua gi nia meegai ala iai di mouli dono hagaodi ai , ala e gowadu go Tama Tangada , idimaa , Tamana go God la guu wanga di maaga haga mogobuna gi hongo o Mee . ”
59004003	Sin	Goodou ga dangidangi gi God , gei goodou hagalee hai mee ginai , idimaa , godou hagamaanadu la hagalee donu , goodou e tangi hua i nia mee e haga manawa lamalia hua goodou .
49005020	Faith	Danggee i nia mee huogodoo gi God Tamana i di ingoo tadau Dagi go Jesus Christ i nia madagoaa huogodoo .
48003006	Faith	E hai gadoo be di Beebaa Dabu dela e helekai i Abraham , “ Mee ne hagadonu a God , gei God guu hila gi mee , idimaa go dono hagadonu . ”
66021023	Grace	Di waahale la hagalee hai mee gi di laa be di malama belee inaina di maa , idimaa , di madamada o God le e haga maahina di maa , gei Tama siibi la go dono malama .
45008009	Faith	Goodou hagalee dagi go godou manawa hiihai , gei goodou e dagi go di Hagataalunga , maa e donu bolo di Hagataalunga o God le e noho i godou lodo . Maa di Hagataalunga o Christ ga hagalee i baahi tangada , gei mee hagalee di tama ni Christ .
45011023	Faith	Maa digau o Jew gaa kili gi daha nadau de hagadonu , digaula gaa dugu labelaa gi nadau lohongo i mua , idimaa , God e mee di hai di mee deelaa .
66014005	Description	Digaula digi hai loo nadau kai tilikai . Digaula digi hai loo nadau hai hala .
44024014	Faith	Au e haga modongoohia adu gi di goe , bolo au e daumaha ang gi di God o madau maadua mmaadua , i dagu daudali di Ala , dela e helekai iei digaula bolo di hagabuulinga hai kai tilikai . Gei au e hagadonu nia mee huogodoo ala guu hihi i lodo Nnaganoho Moses mo nia Beebaa o nia Soukohp .
45013008	Recommendation	Hudee hai boibana ang gi dahi dangada , di boibana hua e dahi dela gi heia , gi hagadau aaloho i godou mehanga . Be koai e hai beenei , la gu daudali nnaganoho .
66016009	Sin	Digaula guu dudu go di welengina maaloo dangihi deelaa , gei digaula gu hagahuaidu di ingoo o God , dela nogo dagi nia hagaduadua aanei . Malaa , digaula digi huli gi daha mo nadau ihala , ge digi hagaamu ina di aamua o God .
66021012	Description	Di waahale le e hai dono abaaba damana , gei e duuduu i nua , ono bontai e madangaholu maa lua . Digau di langi e madangaholu maa lua e dagi nia bontai aanei . I hongo nia bontai le e hihi nia ingoo o nia madawaawa e madangaholu maa lua o digau Israel .
48003013	Grace	Malaa , Christ gu haga dagaloaha gidaadou gi daha mo di halauwa o Nnaganoho , guu hai di halauwa ni gidaadou , idimaa , di Beebaa Dabu e helekai , “ Tangada dela e daudau i tomo di laagau , la gu i lala di halauwa a God . ”
48001013	Sin	Goodou gu longono ogu longo i dogu madagoaa nogo hai hegau hagamahi i baahi digau o Jew , nogo dadaaligi ge e hagahuaidu kono nia nohongo dabu a God , nogo hagamahi belee oho gi daha nia maa .
66020002	Description	Mee gaa kumi di manu ‘ dragon ’ , go di gihaa namua , dela go Setan , ga lawalawa a mee gi tiini i nia ngadau e mana ( 1,000 ) .
44008009	Description	Taane dono ingoo go Simon e noho i lodo di waahale deelaa , gei digau Samaria nogo goboina huoloo i ana buubuu , gei mee e hai bolo ia tangada aamua .
50003010	Faith	Dagu mee dela e hiihai ginai , la ko au belee hai gi iloo eau a Christ , ge gi longono mai gi ogu lodo nia mogobuna o dono hagamouli aga , mo di buni gi dono hagaduadua , gei au gii made gadoo be Mee ,
54005022	Recommendation	Goe hudee haga lellele di hagadabu dau dangada gi nia hegau o Tagi , hudee heia nia huaidu nia daangada ala e hai . Gei goe gii bida mouli madammaa .
56002003	Recommendation	Nia ahina mmaadua gii hai hua be di maa , agoago ina bolo digaula gi mouli be nia ahina ala e mouli madammaa . Digaula gi hudee dili helekai tilikai , be e hege gi nia dagaao . Digaula gi agoago ina nia agoago ala e humalia ,
46007038	Recommendation	Deenei laa , taane ma gaa hai dono lodo , le e humalia hua , gei taane dela bolo ia hagalee hai dono lodo , la koia e humalia .
59001022	Recommendation	Goodou haga hai hegau ina nnelekai a God . Maa goodou ga hagalongo hua gi nia maa , gei goodou e bida halahalau hua goodou .
43007001	Violence	Nomuli , gei Jesus gaa hana laa lodo Galilee . Mee e de hiihai di hana gi Judea , idimaa , digau aamua o Jew e hiihai e daaligi a Mee gii made .
46001030	Grace	Deelaa di mee a God ne hila adu ai gi goodou , bolo goodou e hai nia dama ni aana mai i di godou buni anga gi Jesus Christ . Gei God guu hai a Christ di iloo mee ni gidaadou , gei gidaadou guu donu i mua o God mai i Christ , gei guu hai digau dabu ni God , gei gu dagaloaha .
43013005	Description	gaa llingi ana wai gi lodo di baisin , ga daamada gaa tono nia babaawae o ana dama agoago , ga omo gi taaole dela i dono huaidina .
44022004	Violence	Au nogo hagahuaidu digau ala nogo daudali di Ala deenei , gu dadaaligi digaula gi mmademmade . Au gu lawalawa nia daane mono ahina , guu kili digaula gi lodo nia hale galabudi .
43007043	Description	Digau dogologowaahee aalaa guu noho hagabuulinga dagidahi i di gili o Jesus .
60005002	Recommendation	bolo goodou gi ngalua be digau hagaloohi siibi o di hagabuulinga siibi dela ne dugu adu go God , gi benebene ina mai godou hiihai manawa be di hiihai a God gei hagalee mai godou de hiihai .
46015056	Sin	Di mogobuna o di made e hidi mai i di huaidu , gei di mogobuna o di huaidu e hidi mai i nnaganoho .
59005004	Sin	Goodou digi huina nia daangada ala nogo ngalua i lodo godou hadagee . Goodou gi hagalongo gi nadau dee donu . Nia lee o digau e hagabudu godou huwa laagau la gu hagalongo ginai a God , go Tagi Aamua .
60002001	Recommendation	Goodou kilia gi daha nia mee huaidu huogodoo . Goodou kilia gi daha nia kai tilikai , mo nia halahalau dangada , dubua mo nnelekai huaidu .
46007039	Recommendation	Di ahina guu hai dono lodo e deemee di hai labelaa dono huai lodo maa dono lodo donu le e mouli hua igolo . Maa dono lodo la guu made , geia guu mee hua di hai dono lodo gi taane dela e hiihai gineia , malaa gii hai di tama ni Christ .
55002018	Sin	Meemaa gu diiagi di ala dela e donu , gei gu haga hala nia hagadonu digau ala gu hagadonu , i nau helekai bolo di haga mouli aga o digau mmade la guu lawa di hai .
48005006	Faith	Gei gidaadou ala gu buni anga gi Jesus Christ , tadau sirkumsais guu dono hadinga ai . Gei di mee dela dono hadinga , la go tadau hagadonu dela e hai hegau i di aloho .
58005009	Grace	Dono madagoaa ne aali , gei Mee guu hai taamada o di haga mouli dee odi ang gi digau huogodoo ala e daudali a Mee .
46016001	Recommendation	Dolomeenei gei au e helekai i di bahihadu dela ne hagabudu belee hagamaamaa nia dama a God ala i Judea : Goodou e hai gii hai dagu mee ne haganoho ang gi nia nohongo dabu ala i Galatia gi heia .
49005022	Recommendation	Nia ahina , dugu anga goodou gi godou lodo , gii hai be di godou hai ang gi Tagi .
43008012	Faith	Jesus ga helekai labelaa gi nia Pharisee , “ Au go di maalama o henuailala . Be koai hua dela e daudali Au , geia e hai mee gi di maalama o di mouli , ge hagalee e haele i lodo di bouli . ”
65001017	Recommendation	Ogu ihoo hagaaloho nei , goodou gi langahia nia mee ala ne hagi adu go digau agoago hagau i di hai o tadau Dagi go Jesus Christ .
44017025	Grace	Gei mee hagalee hiihai gi nia mee ala ne ngalua ginai gidaadou bolo e wanga gi Mee , idimaa , go Mee dela e wanga di mouli , mo togidogi , mo nia mee ala i golo gi nia daangada huogodoo .
62005009	Faith	Gidaadou e hagadonu nia haga modongoohia mai baahi nia daangada , gei nia haga modongoohia a God i di gili dana Dama la koia e maaloo .
45013014	Faith	Gei goodou dahi aga ina nia goloo heebagi o tadau Dagi go Jesus Christ , dugu ina godou manawa huaidu i di godou daudali di hiihai o tuaidina .
58011030	Description	Di hagadonu dela ne hidi ai nia abaaba di waahale Jericho ga mooho , i muli digau Israel ne haganiga di waahale deenei i nia laangi e hidu .
44019011	Grace	God gu haga hai hegau a Paul i ana mogobuna haga goboina .
43008034	Sin	Jesus ga helekai , “ Au e hagi adu gi goodou di tonu : Digau huogodoo ala e huaidu , la nia hege ni di huaidu .
62004011	Faith	Ogu ihoo hagaaloho nei , maa deenei di hai o di aloho o God i gidaadou , gidaadou gi hagadaubuni i di aloho .
44002028	Grace	Goe gu haga modongoohia mai nia ala e dagi gi di mouli , gei doo noho i dogu baahi ga haga honu au gi di tenetene . ’
54004013	Recommendation	Haga mahi daulia di Beebaa Dabu gi digau dogologo , mo di agoago , mo di hagi anga nia helekai a God , gaa dae loo gi dogu hanadu gi do baahi .
47004008	Description	Nnagadilinga haingadaa e logowaahee e dau i gimaua , gei deai dono lauwa i gimaua ai . Gimaua gu manawa logo i hunu madagoaa , gei gimaua iei di mau hagadagadagagee i golo .
44002013	Description	Hunu ginaadou ga haga balumee digaula ga helekai , “ Digau hagadonu aalaa le e libaliba ! ”
66021018	Description	Di abaaba la ne hai gi nia hadu ‘ jasper ’ , gei di waahale la ne hai gi nia goolo madammaa gadoo be di kalaadi .
66015006	Description	Digau di langi dogohidu nogo daahi nia hagaduadua e hidu ga ulu mai gi daha mo di Hale Daumaha , e ulu nia gahu lenge dingidingia , gei nia duu goolo e daabui nadau hadahada .
45012014	Recommendation	Dangi gi God gi hagahumalia ina digau ala e hagahuaidu goodou . Uaa , dangi gi Mee gi hagahumalia ina , hagalee hagahuaidu .
66001015	Description	Ono wae le e maahina be di baalanga ‘ brass ’ dela gu haga madammaa ga haga dingidingia , gei dono lee le e hai be di lee damana o di monowai doo .
43017026	Grace	Au ne haga modongoohia aga Goe gi digaula , gei Au ga duudagi hua beelaa , bolo di aloho dela ne gaamai Kooe gi di Au , la gii noho i nadau lodo , gei Au gii noho labelaa i nadau lodo . ”
45008032	Grace	God digi duulia dana Dama go Jesus Christ gi daha , Mee ne dumaalia mai a Mee gi gidaadou huogodoo belee hai ai tigidaumaha ! Malaa e hai behee , Mee hagalee ga gaamai dehuia gi gidaadou nia mee huogodoo labelaa ?
65001018	Sin	Digaula ne helekai adu gi goodou boloo , “ Di madagoaa nia laangi hagaodi gaa dae mai , gei nia daangada ga kila aga , ga leelee huaidu i goodou . Digau aanei e daudali nadau haihai huaidu . ”
45011018	Recommendation	Deelaa laa , goodou hudee haga balumee ina nia daangada ne hadihadi gi daha be nia manga laagau . Goodou e deemee di hagaamu goodou . Goodou e hai be di manga laagau , deenei laa , goodou e deemee di haga mouli nia aga o di laagau . Nia aga laagau ala e haga mouli ana manga , aalaa go goodou .
47001024	Faith	Gimaua hagalee dagi goodou gi nia mee ala e hai loo gi hagadonu go goodou ; gimaua e iloo bolo goodou e maaloo i lodo godou hagadonu . Gei gimaua e ngalua madalia goodou gi tenetene goodou .
43011001	Description	Taane magi dono ingoo go Lazarus , e noho i Bethany . Bethany la go di guongo dela e noho ai a Mary mo dono duaahina ahina go Martha .
52004008	Sin	Maa tangada ga haga balumee nia agoago aanei , la hagalee ne haga balumee tangada , ne haga balumee hua a God dela ne gowadu gi goodou dana Hagataalunga Dabu .
62004002	Faith	Deenei di godou mee ga iloo ai be di maa go di Hagataalunga o God : Go tangada dela e hai bolo Jesus Christ guu hai tangada , deenei go mee e hai mee gi di Hagataalunga dela ne hanimoi i baahi o God .
65001008	Sin	E hai labelaa beenei , digau agoago tilikai aanei e haihai nadau moe ala e hai digaula gii bida hai di huaidu ang gi nadau huaidina . Digaula e haga balumee nia mogobuna o God . Digaula e leelee huaidu i nia madamada o digau di langi .
60003011	Recommendation	Mee e hai loo gii huli gi daha mo nia mee huaidu gi heia nia mee humalia , gi halahala ina di noho i di aumaalia , mai i lodo dono manawa hagatau .
51001023	Faith	Goodou gi haga mau dangihi ina godou hagadonu gi muli , hudee kilia gi daha godou hagadagadagagee mai di Longo Humalia . Deenei di Longo Humalia dela gu agoago gi nia daangada huogodoo i henuailala . Gei au go Paul , tangada hai hegau ni di Longo Humalia deenei .
43008059	Violence	Digaula belee dilidili a Mee gi nia hadu , gei Jesus ga haga ngala Ia , ga hagatanga gi daha mo di Hale Daumaha .
49004024	Recommendation	Goodou e hai loo gi huli hoou gii hai be di ada o God , dela gu haga modongoohia aga bolo di mouli e donu , hai donu ge e dabuaahia .
66014012	Faith	Di mee deenei le e hai bolo nia daangada a God la gii tuu maaloo i lodo nadau hagadonu , go digau ala e daudali nnelekai a God , gei e manawa dahi ang gi Jesus .
44013030	Description	Gei God gu haga mouli aga a Mee .
43010011	Description	“ Au go tangada hagaloohi siibi humalia , tangada hagaloohi siibi humalia le e wanga dehuia dono mouli gi ana siibi .
49003002	Grace	Goodou gu longono bolo God i dono dumaalia ne dugu mai tegau deenei bolo gi heia e hagahumalia goodou .
56003010	Recommendation	Goe aago ina haga lua digau ala e hidi mai ai tee buni , ga nomuli , diagia digaula .
43010019	Description	Nnelekai aanei la guu hai nia daangada gii noho waewae geegee .
43003033	Faith	Tangada dela e hagadonu ana haga modongoohia , la gu haga modongoohia bolo God le e donu .
61003014	Recommendation	Ogu ihoo hagaaloho nei , di godou madagoaa dela e talitali di Laangi deelaa , goodou hagamahi gi madammaa i mua o God , gii noho i di aumaalia i dono baahi .
53003001	Faith	Madau duaahina nei , dalodalo i gimaadou , bolo madau helekai mai baahi o tadau Dagi la gii dele limalima , gei nia daangada gi hagalabagau ina nnelekai aanei , gadoo be di dele nnelekai i godou baahi .
47004014	Faith	Gimaua e iloo bolo God dela ne haga mouli aga tadau Dagi go Jesus , Mee ga haga mouli aga labelaa gimaua madalia Jesus , gaa hai gidaadou gii tuu i ono mua .
59005014	Recommendation	Maa iai tangada i godou baahi e magi , geia gi gahia mai nia daangada mmaadua daumaha , e dalodalo , ge e hagatulu a mee gi di lolo hagalabagau i di ingoo o Tagi .
44007023	Description	“ Malaa , Moses ne madahaa ono ngadau , geia gu maanadu bolo ia e hana gi baahi ono gau Israel .
44023027	Violence	Digau o Jew guu kumi taane deenei belee daaligi gii made . Gei au gu modongoohia bolo mee tangada donu o Rome , gei au guu hana i muli agu gau dauwa , gu daa mai a mee gi daha .
44019029	Description	Di hagalongoaa gu modoho gi daha gi lodo di waahale hagatau . Digaula gaa kumi Gaius mo Aristarchus , meemaa nia daangada o Macedonia nogo heehee madalia a Paul , gei digaula gaa lahi a meemaa gi lodo di gowaa dagadagabuli dangada .
44003014	Sin	Go Mee dela e dabuaahia ge humalia , gei goodou gu haga de iloo a Mee , ga tangi gi Pilate gi haga mehede ina taane daaligi dangada .
44015009	Faith	Mee e hai bolo deai di mee e hai gee i mehanga digaula mo gidaadou ai . Mee gu dumaalia ang gi digaula i nadau huaidu , idimaa , digaula ne hagadonu .
46011028	Recommendation	Malaa , goodou tei gii bida hagadina ina ia i mua , gaa gai laa di palaawaa mo di inu i di ibu .
46015058	Faith	Deenei laa , ogu duaahina hagaaloho nei , tuu maaloo , hudee maliuliu . Dugu anga goodou i nia madagoaa huogodoo ang gi nnegau a Tagi , i goodou e iloo godou hegau ala e hai ang gi Tagi , la hagalee balumee .
46004016	Recommendation	Deenei laa , au e dangi adu gi goodou bolo goodou gi kawe i di au .
46001021	Faith	Idimaa , mai i dono iloo , God guu hai nia daangada gi deemee di modongoohia Ia mai i nadau iloo donu . God guu hai bolo Ia e haga mouli hua digau ala e hagadonu di Longo Humalia dela e haga balumee go digau huaidu .
60003001	Recommendation	I di hai la hua , nia ahina hai lodo , goodou dugu anga goodou gi godou lodo . Idimaa , hunu ginaadou hagalee hagadonu nia helekai a God , gei godou mouli humalia gaa hai digaula gi hagadonu . Goodou hagalee hai loo bolo gi helekai ,
47005020	Recommendation	Deenei laa , aanei gimaua e agoago mai i Christ , e hai be di mee bolo God e hagi adu dono hiihai gi goodou mai mau agoago . Gimaua e tangi hagamahi i di ingoo o Christ adu gi goodou bolo goodou gii huli gii hai nia hoo hagaaloho ni God .
44002024	Description	Gei God gu haga mouli aga a Mee , gu hagamehede a Mee gi daha mo di mogobuna o di made , idimaa , di made le e deemee di galabudi a Mee .
59002007	Sin	Aanei go digau ala e helekai huaidu i di ingoo humalia dela ne gowadu gi goodou .
54003003	Description	Geia hagalee hiigeina tagaao be e noho llamu dauwa , gei ia gii hai tangada manawa hila gi lala mo di tenetene , hagalee e aloho i nia bahihadu .
43004014	Grace	Gei digau ala ga inu nia wai gaa wanga ko Au , ginaadou hagalee hieinu labelaa . Nia wai ala gaa wanga ko Au , gaa hai di monowai mouli i nadau lodo , e wanga gi digaula di mouli dee odi . ”
62002005	Faith	Maa tangada ga daudali ana helekai , deenei go mee dela guu dohu dono aloho i God . Deenei di mee ga iloo gidaadou , bolo gidaadou gu buni anga gi God :
66016013	Description	Gei au gaa mmada gi nia hagataalunga dogolia dogodolu e hai gadoo be nia kailuu . Digaula ne lloomoi i lodo di ngudu o di manu ‘ dragon ’ , di ngudu di manu hagamadagudagu dangada , mo di ngudu soukohp dilikai .
59002008	Recommendation	Goodou gaa hai di mee dela e donu maa goodou ga hagalongo gi taganoho o tenua o God , dela guu hihi gi lodo di Beebaa Dabu , “ Aloho i tangada dela i do baahi , gii hai be do aloho i di goe . ”
47004005	Faith	Gimaua hagalee bida haga modongoohia aga gimaua , gei e haga modongoohia hua Jesus Christ , dela go Tagi , gei gimaua la nia hege ni goodou mai di ingoo o Jesus .
46015033	Recommendation	Gii pula i digau halahalau dangada ! Idimaa , di hai hoo ang gi digau huaidu , le e hagahuaidu nia hangaahai humalia .
58013020	Grace	God dela ne haga mouli aga tadau Dagi go Jesus mai i baahi digau ala guu mmade , go Mee dela go di hagaloohi siibi aamua . Mai i nia dodo o dono made , Mee ne haga modongoohia bolo di hagababa damana e de ngudu le e donu . Di God di aumaalia gi haga honu ina goodou gi nia hagahumalia huogodoo ala e tau adu gi goodou e hai dono manawa . Gei Mee gi haga gila aga ina di hiihai o dono manawa i tadau baahi , mai baahi o Jesus Christ , e haga tenetene a Mee . Di madamada ang gi Christ gii hana hua beelaa . Amen .
50001027	Recommendation	Deenei di mee e kaedahi e hagalabagau : Godou mouli belee hai gi mouli be di Longo Humalia a Christ . Ma e aha maa au e mee be e deemee di haga heetugi adu gi goodou , au ga longono laa bolo goodou e tuu mau dangihi gi di hadinga hua e dahi mo di hiihai hua e dahi , gei goodou e buni hagamahi e heebagi gii donu di tonu o di Longo Humalia .
46006014	Grace	God ne haga mouli aga Tagi mai i di made , gei go Mee ga haga mouli aga gidaadou labelaa gi ono mogobuna .
55001006	Recommendation	Go di mee deenei , dela e haga langahia ko au adu gi di goe bolo goe gi benabena ina di wanga dehuia dela ne dugu adu go God i dogu madagoaa ne dugu ogu lima gi oo nua .
60004006	Grace	Malaa , deenei tadinga di Longo Humalia dela ne hagadele labelaa ang gi digau ala guu mmade dolomeenei , ang gi ginaadou ala guu kae di hagi aga baahi gi tuaidina , be di hai o digau huogodoo ala e hagi aga . Di Longo Humalia ne hagadele ang gi digaula bolo i lodo nadau mouli hagataalunga , digaula e mouli be di mouli a God dela e mouli ai .
46007023	Recommendation	God guu lawa di hui goodou gi di hui aamua , malaa goodou gi hudee hege gi nia daangada .
46010010	Recommendation	Gidaadou hudee hai tamu , be hunu gau i digaula ala ne hai beenei , ga hidi ai digaula gaa mmade i taaligi a tangada di langi .
47002017	Faith	Gimaua hagalee hai be digau dogologo ala e hai hegau gi nnelekai a God be nia balumee . Gei gimaua e agoago gii donu i mua o God dela ne hagau mai gimaua , gadoo be nia hege ni Christ .
45015001	Recommendation	Gidaadou ala e maaloo tadau hagadonu , gidaadou e hai loo gi hagamaamaa digau ala e paagege e aamo nadau mee daamaha . Gidaadou hudee haga tenetene ina hua gidaadou .
50002024	Faith	Au e hagadagadagagee labelaa gi Tagi , bolo au e mee labelaa di hanadu gi godou baahi hoohoo mai .
66007001	Description	Nomuli , gei au gaa mmada gi digau di langi dogohaa , e tuu i nia madaaduge e haa o henuailala , e daahi nia madangi e haa gi dee gono mai gi henuailala be gi di moana , be gi nia laagau huogodoo .
60004003	Sin	Idimaa , di waalooloo o godou mouli mai i mua , goodou nogo hai nia mee digau ala e noho i lodo di bouli ala e hiihai e hai . Goodou guu hai nia hagadilinga mee huaidu huogodoo haga langaadia dangada , hai be di manu , gai tagaao , hai hoo huaidu , hagalongoaa , inu gi libaliba , mo nia hai daumaha ang gi nia balu god .
66011005	Violence	Maa tangada ma ga helekai bolo ia e hagaduadua meemaa , di ahi ga hanimoi i lodo nau ngudu , ga daaligi nau hagadaumee . Deenei di hai e daaligi ai gii made tangada dela bolo ia e hagaduadua meemaa .
44023005	Recommendation	Paul ga helekai , “ Ogu ihoo digau Israel , au digi iloo bolo mee di tagi aamua hai mee dabu . Di Beebaa Dabu e helekai boloo , ‘ Goe hudee hagahuaidu ina di tagi o au daangada . ’ ”
66022015	Sin	Gei i tua di waahale la go digau e haihai nia mee milimilia ge huaidu , hai buubuu , hai be di manu , dadaaligi dangada , daumaha gi nia balu god , hai kai tilikai i nadau helehelekai mo nadau ngalungalua .
66002014	Sin	Malaa , nia mee dulii aanei e hai baahi iei Au adu gi di goe : Hunu gau i godou lodo e daudali di agoago a Balaam ne aago Balak gi di hai e dagi digau Israel gi lodo di hala , dela ne hidi ai digaula gaa gai nia meegai ala ne wanga gi nia balu god , mo di hai be di manu .
53001003	Faith	Madau duaahina nei , gimaadou e hai loo gi danggee gi God i nia madagoaa huogodoo i goodou . E donu belee hai go gimaadou beelaa , idimaa , godou hagadonu mo hagadau aaloho la gu tomo aga .
46012002	Sin	Goodou e iloo bolo i di godou madagoaa nogo noho i lodo di bouli , goodou nogo dagi gee go nia hagadilinga ala daumaha ang gi nia ada god ono mouli ai .
49005025	Recommendation	Nia daane , aloho i godou lodo , gadoo be Christ dela ne aloho i di nohongo dabu ge ne dugu anga dono mouli ginai .
45012017	Recommendation	Maa tangada gu hai adu gi goodou di huaidu , hudee huia gi di huaidu . Heia go di mee dela e hai go nia daangada huogodoo bolo e humalia .
60005006	Recommendation	Malaa , goodou gi hila gi lala , i lala nia mogobuna o God , go Mee dela ga haga menege aga goodou i dono madagoaa humalia .
44014017	Grace	gei nia madagoaa huogodoo , Mee ne haga modongoohia aga Ia i ana haihai humalia ala nogo hai . Mee ne dugu adu gi goodou di uwa mai di langi , mo di madagoaa humalia dela e huwa nia huwa laagau . Mee gu gowadu gi goodou nia meegai mo di haga honu godou manawa i di tenetene . ”
54003011	Recommendation	Nadau lodo hogi la gi mouli madammaa , ge hagalee hai tamu , ge e modongoohia nadau mee ala e hai , ge gii donu i nia mee huogodoo .
66002021	Sin	Au guu dugu anga dono madagoaa e huli ai ono huaidu , gei di ahina deelaa e de hiihai di huli gi daha mo ono haihai be di manu .
44012020	Description	Herod gu hagawelewele huoloo gi digau Tyre mo Sidon , malaa , digaula guu hai di nadau buini , gaa hula belee heetugi gi Herod . Matagidagi , digaula ne tangi ang gi Blastus dela e dagi di hale o di king , bolo mee e hana madalia ginaadou . Digaula gaa hula gi baahi o Herod , ga tangi gi mee i di noho i di aumaalia , idimaa , nadau meegai le e gaamai i di gowaa di king .
43008049	Sin	Jesus ga helekai , “ Dogu hagataalunga huaidu ai . Au e hagalaamua dogu Damana , gei goodou e haga balumee Au .
43006018	Description	Di madangi guu gono maaloo , guu hai di tai gi bagibagia .
45008018	Faith	Au e hagamaanadu bolo di hagaduadua dela e tale mai gi gidaadou dolomeenei , la hagalee tau gi di madamada dela ga gila mai gi gidaadou .
62002012	Grace	Au e hihi adu gi goodou , agu dama , idimaa , godou huaidu la guu lawa di maahede i di ingoo o Christ .
55001009	Grace	Mee ne haga mouli gidaadou , ge ne gahi mai gidaadou gii hai nia dama ni aana donu , ge hagalee ne hidi mai nia mee ala ne hai go gidaadou , gei mai hua i dana hai dela gu haga noho mo dono dumaalia dehuia . Mee gu dugu mai tumaalia deenei mai i Jesus Christ i mua taamada o nia mee huogodoo .
43019006	Violence	Di madagoaa nia dagi hai mee dabu mono gau hagaloohi di Hale Daumaha ne gidee a Mee , digaula ga wwolo , “ Daudaulia a Mee ! Daudaulia a Mee ! ” Pilate ga helekai gi digaula , “ Goodou bida lahia a Mee , daudaulia . Au digi gida dagu mee belee haga huaidu iei Mee . ”
60001010	Grace	Mai di haga mouli deenei , dela ne hidi ai nia soukohp namua ga halahala , ga haga dina gi humalia , ga kokohp di hai o di wanga dehuia dela belee gowadu go God gi goodou .
63001007	Sin	E dogologowaahee digau halahalau dangada gu modoho i henuailala . Digaula e haga de iloo , bolo Jesus Christ guu hai tangada . Tangada beenei la tangada halahalau dangada , deelaa di hagadaumee o Christ .
44024005	Sin	Gimaadou gu gidee bolo taane deenei le e haga lliga huoloo , ge e haga deaadee , gu daamada dana haga hinihini i lodo digau o Jew i hongo henuailala hagatau , gei mee guu hai labelaa tangada dagi ni di hagabuulinga kai tilikai o digau o Nazareth .
54003016	Grace	Dei tangada e mee di haga deiloo di lahalaha o di hagammuni o tadau hai daumaha ai : Mee gu gila mai guu hai tangada , gei di Hagataalunga gu hagamodongoohia bolo Mee e donu , gei guu mmada ginai digau di langi . Di longo o Maa guu dele gi nia henua huogodoo , gu hagadonu go digau henuailala , ge guu lahi gi nua i nia madamada .
66016021	Violence	Nia uwa hadu magalillili llauehaa , taamaha di hadu e dahi la nia pauna e lau , ga too ia i di langi gi hongo nia daangada . Gei digaula ga hagahuaidu a God i nadau hagaduadua go God gi nia uwa hadu magalillili aanei , idimaa , ma di hagaduadua huaidu huoloo .
61003013	Faith	Gidaadou e talitali nia mee a God ala ne hagababa , aalaa go di langi hoou mo henuailala hoou , di gowaa dela gaa noho ai nia daangada ala e hai nia mee e donu .
66006014	Description	Di langi ga hagalee gadoo be di lau beebaa ne wini , gei nia gonduu mo nia henua huogodoo ga haga mmaanege gi daha mo nadau lohongo .
58010010	Grace	Idimaa Jesus Christ gu haga gila aga di manawa o God , gei gidaadou huogodoo gu madammaa gi daha mo tadau huaidu , idimaa , Mee gu tigidaumaha dono huaidina hagadahi mai gi gidaadou huogodoo .
52001002	Faith	Gimaadou e danggee hagaamu tumaalia ang gi God i nia madagoaa huogodoo , ge dee modu di madau haga langahia labelaa goodou i lodo madau dalodalo .
66006004	Violence	Di hoodo labelaa ga hanimoi , di hoodo mmee . Tangada dela i hongo di hoodo deelaa , la guu wanga ginai di mogobuna e daamada dana dauwa i henuailala , e hai nia daangada gi hagadau dadaaligi ginaadou . Mee guu wanga labelaa ginai tulumanu dauwa damana .
54006001	Recommendation	Nia hege huogodoo la gi hagalabagau ina nadau dagi , gi de helekai huaidu tangada i di ingoo o God mo tadau agoago .
51003009	Recommendation	Hudee hai kai tilikai i godou mehanga , idimaa , goodou guu kili gi daha di mouli namua mo ono hangahaihai huaidu ,
66002020	Sin	Malaa , deenei dagu mee e hai baahi adu gi di goe : Go dau dugu a Jezebel , bolo mee di ahina kae hegau ni God . Di ahina deenei e aago agu dama hai hegau gii hai nia huaidu hai be di manu , mo di gai nia meegai ala ne wanga gi nia balu god .
48003008	Grace	Di Beebaa Dabu ne helekai kokohp bolo God gaa hai digau tuadimee gii donu i dono baahi mai nadau hagadonu . Malaa di Beebaa Dabu ne hagi anga di Longo Humalia gi Abraham boloo , “ Mai i di goe , God ga haga maluagina digau huogodoo i henuailala . ”
58012005	Recommendation	Goodou gu de langahia nnelekai hagamaaloo a God ne hai adu gi goodou , be tangada e helekai gi ana dama ? Mee ne helekai boloo , “ Dagu dama daane , hagalongo ang gi Dimaadua ma gaa hai goe gii donu , hudee manawa bagege gi ana aago goe .
58013017	Recommendation	Hagalongo gi godou dagi , gi daudalia nia haganoho digaula , idimaa , digaula hagalee dugu di nadau madamada humalia i godou hagataalunga , gei digaula e hai loo gi haga kila aga nadau hegau ang gi God . Goodou ma ga hagalongo gi digaula , gei digaula koia ga tenetene i di nadau hai nadau hegau . Goodou ma ga de hagalongo , gei digaula ga manawa gee , ga deemee di hagamaamaa goodou .
44013019	Description	gei Mee gu hagahuaidu nia guongo llauehe e hidu i lodo tenua go Canaan , ge guu hai ana daangada gi hai mee gi nia guongo digaula .
54006003	Faith	Tangada dela gaa hai ana huai agoago laa daha mo nia helekai donu o tadau Dagi go Jesus Christ mo nia agoago o tadau daumaha ,
63001010	Recommendation	Deelaa laa , maa tangada ga hanadu gi goodou , hagalee e agoago adu nia agoago aanei , goodou hudee benebene ina a mee gi lodo godou hale , ge hudee helekai labelaa gi mee boloo , “ Di aumaalia gii noho i do baahi . ”
47001005	Grace	Gadoo be tadau dau ang gi nia hagaduadua o Christ , gei gidaadou e dau labelaa gi di hagamaamaa a God mai i Christ .
65001011	Sin	E huaidu huoloo ang gi digaula ! Digaula e hula i di ala nogo hana ai a Cain . Digaula gu ihala be di hala o Balaam i di gili nia bahihadu . Digaula e de hagalongo gadoo be Korah , gei digaula ga hagahuaidu gadoo be mee .
65001010	Sin	Gei digau aanei , le e leelee huaidu i nia hagadilinga mee ala e de iloo ginaadou , gei nia mee ala e iloo digaula ala e hai be di iloo o nia manu lodo geinga , aanei nia mee ala e daaligi digaula .
58011007	Faith	Di hagadonu dela ne hai Noah gi hagalongo gi nnelekai a God i nia mee ala ga lloomoi , gei digi mmada ginai . Mee ne hagalongo gi God , gaa hau dana waga belee haga dagaloaha ia mo dono beneinei . Deenei la go toloo o henuailala , gei Noah guu donu i mua o God mai i dono hagadonu .
58009006	Description	Deenei di hai o di haganohonoho nia mee digau hai mee dabu ala e ulu gi lodo di ruum mugi daha i nia laangi huogodoo , e hai nadau hegau .
44007051	Sin	Stephen ga duudagi adu hua ana helekai , “ Goodou gu hamaaloo dangihi godou lodo ! Gei godou manawa e bouli dongoeho ! Gei godou dalinga e longoduli , e de longono nia helekai a God ! Goodou e hai gadoo be godou maadua mmaadua . Goodou e hai baahi labelaa ang gi di Hagataalunga Dabu !
54001009	Sin	Gidaadou e iloo bolo nia haganoho la hagalee ne hai ang gi digau humalia , gei ne hai ang gi digau dagadagahi haganoho ge e hai nia mee huaidu , ge hagalee mmaadagu i God , digau o di bouli , digau hagalee daumaha , digau ala e daaligi nadau damana mo nadau dinana gii mmade , digau daaligi dangada ,
46005009	Recommendation	I lodo dagu lede dela ne hihi adu gi goodou , au ne helekai bolo gi hudee hai hoo gi digau hai mee huaidu .
48001015	Grace	I dono dumaalia , God ne hilihili aga au i mua dogu haanau , gaa gahi au belee hai hegau gi de Ia . Di madagoaa a Mee ne maanadu bolo
45007015	Description	Au e de iloo agu mee ala e hai , idimaa , au hagalee hai nia mee ala e hiihai ginai au , gei au e hai hua go nia mee ala e de hiihai ginai au .
61003018	Faith	Gei goodou gi hagamahi i di godou haga tomo aga i lodo tumaalia mo di kabemee o tadau Dagi , go tadau Dangada Hagamouli , go Jesus Christ i godou baahi . Di hagaamu mo di hagalabagau gi madalia a Mee , dolomeenei , gaa hana hua beelaa . Amen .
46004010	Description	Nia daangada bolo gimaadou digau gu dadaulia idimaa , go Christ , gei goodou digau kabemee i baahi o Christ ! Gimaadou digau paagege , gei goodou e maaloo ! Gimaadou nia balu daangada hua , gei goodou digau hagalabagau !
60005009	Faith	Goodou gi hai baahi gi di godou hagadaumee , gei gi mau dangihi i di godou hagadonu , idimaa , goodou gu iloo bolo godou duaahina daumaha ala e noho i nia madagowaa huogodoo i henuailala , e hai be goodou i lodo di hagaduadua dela e tale ginai goodou .
51003022	Recommendation	Nia hege , goodou gi hagalongo gi godou dagi henuailala i nia mee huogodoo , hagalee go di madagoaa hua digaula e daumada goodou , bolo gi humalia goodou i baahi digaula , malaa , ngalua hua i lodo godou manawa donu , mai i godou hagalaamua Tagi .
66017012	Description	“ Nia madaagoo e madangaholu ala ne gidee e goe la go nia king dilongoholu ala digi daamada di dagi , gei digaula ga dugu anga ginai nia mogobuna e dagi be nia king i lodo di aawaa hua e dahi , dalia di manu hagamadagudagu dangada .
46002012	Grace	Gidaadou hagalee ne hai mee gi di hagataalunga o henuailala , gei ne hai mee gi di Hagataalunga o God , dela ne hagau mai belee hai gidaadou gi iloo nia mee huogodoo a God ne dugu mai gi gidaadou .
59005001	Recommendation	Goodou ala e maluagina , hagalongo mai dolomeenei ! Goodou gi tangitangi ge gi manawa gee , i di haadanga balua la ga dae adu gi goodou .
66002010	Recommendation	Hudee madagu i dahi mee dela ga hagaduadua goe . Hagalongo ! Setan la gaa kili hunu gau i goodou gi lodo di hale galabudi , e hagamada godou hagadonu , gei godou hagaduadua le e hai i lodo nia laangi e madangaholu . Manawa dahi mai gi di Au , ma e aha maa goe gaa made , gei Au ga gowadu di mouli , di hui o doo aali .
54006011	Recommendation	Goe go taane a God , haga ligaliga i daha mo nia mee aanei . Hagamahi halahala ina di tonu , mouli daumaha gi God , hagadonu , aloho , manawa hagakono i lodo nia haingadaa , mo manawa balabala .
59005005	Sin	Godou mouli i henuailala e honu i di mouli mo di tene balumee . Goodou guu hai goodou gii pedi ang gi di laangi o taaligi .
66004004	Description	Nia lohongo aamua e madalua maa haa e haganiga di lohongo king , e noho ai digau mmaadua aamua e madalua maa haa , e ulu nadau gahu kene , e ulu nia hau goolo .
66018007	Description	Wanga ina dono hagaduadua mo dono lodo huaidu , gadoo be di madamada mo di haga manawa lamalia dela ne bida wanga go mee gi deia . Idimaa , mee nogo bida helekai hua i deia boloo , ‘ Deenei au di ahina king e noho i ginei ! Au hagalee di ahina guu made dogu lodo , au hagalee tale ang gi di lodo huaidu ! ’
60003007	Recommendation	I di ala la hua , goodou nia daane hai lodo , goodou gii noho i baahi godou lodo , gi iloo bolo godou lodo le e paagege . Gei goodou gi hagalabagau ina digaula , idimaa , digaula ga hai mee labelaa gi di mouli kisakis i baahi o God , gadoo be goodou . I di godou hai di mee deenei , hudee haga deaadee ina di godou hai dalodalo .
54002012	Recommendation	Au hagalee dugu anga nia ahina gi agoago , be e dagi nia daane , digaula gii noho dee muu .
46001009	Faith	Gi hagadagadagagee gi God , go di God manawa dahi dela ne gahi goodou gi buni anga gi dana Dama go Jesus Christ , tadau Dagi .
48005013	Recommendation	Gei goodou , go ogu duaahina nei , goodou ne gahigahi bolo gi maahede . Malaa , goodou ala gu dagaloaha , hudee haga haingoohia ina goodou gi nia hiihai o tuaidina gi dagi ina goodou . Gei goodou gi hagadau maamaa i godou mehanga i di aloho .
59002012	Recommendation	Helekai gei gi mouli be nia daangada ala ga hagi aga go taganoho e haga dagaloaha gidaadou .
46012005	Faith	Nia hagadilinga ala hai hegau i golo , gei Tagi hua e dahi dela e ngalua ginai .
45009005	Description	Digaula la nia hagadili ni madau maadua mmaadua . Christ dono huaidina dangada e dau ang gi nadau hagadili . Gi haga hagaamuina a God go Tagi o nia mee huogodoo , gaa hana hua beelaa . Amen .
47001006	Description	Maa gimaua e hagaduadua , le duadua gii noho goodou manawa lamalia , gi mouli goodou ; maa gimaua e kae di hagamaamaa , goodou e kae di hagamaamaa labelaa , guu kae nia mahi e tuu goodou maaloo i lodo tuadua dela e kae go gimaua gei gimaua e tuu maaloo .
47001021	Faith	Ma go God donu hua dela ne hai gidaadou ngaadahi gi modongoohia di mouli buni anga gi Christ . Gei go God la hua dela ne dugu gidaadou dagidahi ,
44010015	Recommendation	Di lee deelaa ga helekai labelaa , “ Goe hudee hai bolo nia mee a God ala gu helekai ai bolo e madammaa le e hagalee madammaa . ”
66018009	Sin	Nia king o henuailala ala nogo dau gi ana haihai huaidu mo ana hiihai huaidu , la ga tangi wawwawe i di nadau gidee di huiahi o di ulaula dela e dudu a mee .
43014023	Faith	Jesus ga helekai gi mee , “ Digau ala e aloho i di Au , le e daudali agu agoago . Gei dogu Damana ga aloho i digaula , Au mo dogu Damana ga lloomoi gi digaula , gaa noho i nadau baahi .
62004010	Grace	Deenei di hai o di aloho : hagalee go gidaadou ne daamada ne aloho i God , go Mee ne daamada ne aloho i gidaadou , ne hagau mai dana Dama belee hai ai tigidaumaha e hui tadau huaidu .
62001007	Faith	Maa gidaadou ga heehee i lodo di maalama , gadoo be Mee dela e noho i lodo di maalama , malaa , gidaadou gu hagadaubuni , gei nia dodo o dana Dama go Jesus ga haga madammaa tadau huaidu huogodoo .
48004007	Grace	Malaa , goe hagalee di hege , guu hai di tama donu ni God . Gei idimaa goe dela guu hai di tama donu ni Mee , God ga dugu adu gi di goe ana mee huogodoo ala ne benebene go Mee ang gi ana dama .
58001008	Faith	Gei God gu helekai i di Tama boloo , “ Meenei God , do lohongo king gaa noho hua beelaa ! Goe e dagi au daangada gi di tonu .
43010033	Sin	Digaula ga helekai , “ Gimaadou hagalee dilidili Goe i au hegau humalia ne hai . Gimaadou e dilidili Goe , idimaa , Goe e hagahuaidu a God . Goe tangada hua , gei Goe e helekai bolo Goe go God . ”
66014011	Description	Nia huiahi o di ahi dela e haga mmaemmae digaula , le e buu gi nua gaa hana hua beelaa . Di hagamolooloo boo mo aa ai , ang gi digau ala e daumaha ang gi di manu mo dono ada , mo digau huogodoo ala guu kae di hagailongo o dono ingoo . ”
47004001	Faith	I lodo tumaalia o God , Mee gu dugu mai gi gimaua di moomee deenei , malaa , gimaua hagalee paagege .
58013006	Faith	Gidaadou la gi maaloo i tadau helekai , “ Dimaadua la go dogu hagamaamaa , au hagalee madagu . Ma di aha dela e mee di hai go tangada mai gi di au ? ”
45014003	Recommendation	Tangada dela e miami noo , hudee de hiihai gi tangada dela e hilihili ana mee gai . Tangada dela e gai hua nia huwa laagau , hudee hagi aga ina tangada dela e miami hua noo idimaa , God e donu hua gi mee .
45015005	Grace	God go taamada o di manawa hagakono , mo di hagamaaloo di manawa , gi gowadu gi goodou di manawa buni i godou daudali a Jesus Christ ,
58007027	Description	Mee hagalee hai be digau aamua hai mee dabu ala i golo , mee hagalee hai dana tigidaumaha i nia laangi huogodoo e wwede ono huaidu i mua , ga nomuli go nia huaidu o nia dangada . Tigidaumaha a Maa ne hai , la ne hai hua haga dahi ang gi nia daangada huogodoo i dono madagoaa ne tigidaumaha Ia ang gi God .
62003017	Sin	Maa tangada maluagina ga gidee ia dono duaahina e haingadaa ang gi deia , gei mee hagalee e aloho i mee , malaa dehee dana hai bolo ia e aloho i God ?
47005008	Faith	Tadau lodo e maaloo hua , gei gu hiihai bolo gidaadou e ulu gi daha mo tuaidina nei , gii hula gidaadou e noho i tadau lohongo dela i baahi o Tagi .
60002011	Recommendation	Ogu ihoo hagaaloho nei , au e hagamahi adu gi goodou be digau mai i daha , bolo goodou gi maaliu mai gi daha mo nia hiihai huaidu o godou huaidina , ala e heebagi ang gi godou mouli i nia madagoaa huogodoo .
60002017	Recommendation	Goodou hagalabagau ina nia daangada huogodoo . Goodou aloho i godou duaahina dama a Christ . Goodou hagalaamua ina a God , gei gi hagalabagau ina di king .
44007025	Description	( Moses e hai bolo ono gau donu belee iloo bolo God ga haga hai hegau laa ia , e haga dagaloaha ginaadou , gei digaula digi iloo . )
50003002	Violence	Pula i digau ala e hai nia mee huaidu , ala e hai be nia paana . Digaula e maaloo dangihi gi di mee dela bolo e tuu di gili tuaidina .
56001016	Sin	Digaula e helekai bolo ginaadou e iloo a God , gei nadau hangahaihai hagalee tau gi nadau helekai . Digaula e hagadugina ge de hagalongo , e deemee di hai dahi mee humalia .
45010002	Faith	Au e mee di haga modongoohia adu gi goodou bolo digaula gu dogi ang gi God . Gei nadau dogi anga la hagalee daudali di kabemee dela e donu .
47001004	Grace	Go Mee e hagamaamaa gidaadou i tadau haingadaa huogodoo , bolo gidaadou gii mee di hagamaamaa labelaa ginaadou ala guu noho i lodo nia haingadaa huogodoo , e hai hegau gi nia hagamaamaa huogodoo ala ne kae go gidaadou mai baahi o God .
55002015	Recommendation	Heia au hegau gi humalia i mua o God , gii hai be tangada ngalua , e ngalua hagalee langaadia , dela e agoago nia daangada nia helekai donu a God .
53002004	Description	Mee ga hai baahi gi nia mee huogodoo ala e hagaingoo bolo nia god ala e daumaha ginai nia daangada , mo nia mee huogodoo ala e dugu go nia daangada bolo nia mee haga madagu . Mee gaa bida haga menege aga ia gi hongo nia mee huogodoo , gaa hana ga ulu gi lodo di Hale Daumaha o God , gaa noho i golo , gaa hai bolo ia di God .
49006004	Recommendation	Nia maadua , hudee heia godou dama gi hagawelewele balumee , aago ina digaula gi nia agoago dama a Christ mono agoago hagamaamaa .
45008037	Grace	Gei deeai , i lodo nia mee huogodoo aanei , gidaadou guu dohu i di aali , mai dono aloho i gidaadou !
44026014	Violence	Gimaadou huogodoo guu tinga gi hongo di gelegele , gei au gu hagalongo gi di lee e helekai mai i nnelekai Hebrew boloo , ‘ Saul ! Saul ! Goe e aha dela e hagahuaidu au ? Goe gu haga mmaemmae goe i dau hai be di kau e badubadu hai baahi gi di laagau o dono dagi . ’
66002009	Sin	Au e iloo o haingadaa , Au e iloo bolo goe e hagaloale , gei deeai , goe e maluagina ! Au e iloo nia mee huaidu ne helekai hai baahi adu gi di goe mai digau bolo ginaadou digau o Jew , gei digaula hagalee digau o Jew , digaula nia daangada ni Setan !
46013006	Faith	Di aloho la hagalee tene gi nia mee huaidu , gei e tene hua gi nia mee ala e donu .
59001021	Recommendation	Malaa , goodou haga mogowaa ina goodou gi daha mo nia hangaahai milimilia , mo nia haihai hala huogodoo . Goodou dugu anga goodou gi God ge gi kae ina ana helekai ala e dogi go Mee gi lodo godou manawa , aanei nia helekai e mee di haga mouli goodou .
46003006	Grace	Au e haga nonnono agu lii laagau , gei Apollos e haga magalillili nia maa gi nia wai , ma go God dela e haga tomo aga nia laagau .
66014008	Sin	Togolua dangada di langi ga daudali tangada di langi matagidagi , ga helekai , “ Ma gu mooho ! Di waahale aamua Babylon gu mooho ! Mee guu hai nia daangada huogodoo gi inu ana waini , go nia waini maaloo o ana hiihai mouli hai be di manu dela e hagahuaidu dangada . ”
43015014	Recommendation	Gei goodou nia hoo ni oogu , maa goodou ga daudali agu helekai .
62005021	Recommendation	Agu dama nei , haga mogowaa ina goodou gi daha mo nia balu god tilikai !
55003006	Sin	Hunu ginaadou e ulu gi lodo nia hale , ga dagi nia ahina paagege ala e noho daamaha i nadau huaidu ala ne hai i mua gei e daudali hua nadau hagadilinga hiihai huaidu .
49004015	Faith	Malaa , gidaadou gi tomo aga i nia ala huogodoo gii hai be Christ , dela go di libogo , mai i tadau helehelekai i di tonu mo di aloho .
49004003	Faith	Hagamahi daahia hua beelaa di hagadaubuni dela e gowadu go di Hagataalunga mai i di aumaalia dela e hagabuni goodou gi di gowaa e dahi .
44009005	Description	Saul ga helekai , “ Meenei , Goe koai ? ” Di lee deelaa ga helekai , “ Ko Au go Jesus dela e hagahuaidu kooe .
60003015	Recommendation	Gei goodou gi hagalaamua ina a Christ i lodo godou manawa , dugu ina a Mee e hai di godou Dagi . Hagatogomaalia i nia madagoaa huogodoo , gii mee ai di godou helekai gi tangada dela ga heeu adu bolo gi haga modongoohia ina di hagadagadagagee dela i godou baahi .
44007033	Recommendation	“ Dimaadua ga helekai gi mee , ‘ Daawaa gi daha o hiiwae . Di gowaa deenaa e duu iei goe la di gowaa dabuaahia .
62002024	Faith	Hagamahi hagamau dangihi ina godou lodo gi nia agoago ala gu longono ai goodou mai taamada . Maa nia agoago aanei ga mau dangihi i godou lodo , gei godou mouli ga buni anga gi di Tama mo Tamana i nia madagoaa huogodoo .
43008051	Faith	Au e hagi adu gi goodou di tonu : Be koai hua dela ga daudali agu helekai , geia hagalee loo e made . ”
66020011	Description	Gei au gaa mmada gi di lohongo king damana kene mo Tangada dela e noho i ono nua . Henuailala mo di langi guu llele gi daha mo Mee gu degidee .
46006013	Recommendation	Gei tangada e mee di helekai labelaa , “ Nia meegai la anga hua gi tinae , gei tinae la anga hua gi nia meegai . ” E donu , malaa , God ga hagalawa nia mee e lua aanei . Tuaidina la hagalee belee hai hegau gi di mouli hai be di manu , gei belee hai hegau gi Tagi , gei Tagi e madamada humalia i tuaidina .
45006011	Faith	Malaa dela di godou hagamaanadu bolo goodou digau e mmade i baahi di mouli huaidu , gei e mouli i baahi di mouli o God mai i Jesus Christ .
47002014	Faith	Gidaadou gi danggee ang gi God , go Mee dela e dagidagi gidaadou i tadau aali i baahi o Christ , gaa hai gidaadou gi iloo dono maalama , gi hagadele ina ang gi nia daangada huogodoo di modongoohia iloo o Mee dela e manongi gadoo be di lolo kala , dela e modoho gi nia gowaa huogodoo .
62001005	Grace	Gimaadou e agoago adu gi goodou di agoago deenei , dela gu longono ai gimaadou mai baahi Tama a God , boloo : God la go di maalama , di bouli i dono baahi ai .
43006037	Grace	Digau huogodoo ala ga gaamai go dogu Damana , ga lloomoi gi di Au . Gei Au hagalee kili digaula gi daha ,
58013001	Recommendation	Gi daahia hua di godou hagadau aaloho be nia dama a Christ .
58007025	Grace	Dolomeenei mo nia madagoaa huogodoo , gei Mee e mee di haga mouli digau ala e loomoi gi God mai i de Ia , idimaa Mee e mouli gaa hana hua beelaa , e dalodalo gi God i digaula .
43019015	Violence	Digaula gaa wwolo gi mee , “ Daaligidia a Mee gii made ! Daaligidia a Mee gii made ! Daudaulia a Mee ! ” Pilate ga heeu gi digaula , “ Goodou e hiihai bolo au gi daudaulia di godou King ? ” Gei nia dagi hai mee dabu ga helekai gi mee , “ Di madau king le e dahi hua , go di king damana o Rome ! ”
45011005	Grace	Gei dolomeenei le e hai beelaa : Digau hogoohi loo e dubu i digau ala ne hilihili go God i dono dumaalia .
66017002	Sin	Nia king o henuailala la guu hai di hai be di manu i baahi di ahina deenei , gei nia daangada o henuailala gu libaliba i di nadau inuinu nia waini i di mouli hai be di manu i baahi di ahina deelaa . ”
45012010	Recommendation	Goodou gi hagadau aaloho be nia dama a Christ , gei gi hagamahi e hagadau hagalaamua i godou mehanga .
45008014	Faith	Idimaa , digau ala e dagi go di Hagataalunga o God , la nia dama ni God .
66012003	Description	Di ada labelaa ga gila aga i di langi : Di manu ‘ dragon ’ mmee damanaiee , ono libogo e hidu , ge madangaholu madaagoo , mo ono hau king dagidahi i hongo ono libogo .
45008017	Faith	Idimaa gidaadou guu hai nia dama ni Mee , gei gidaadou ga hai mee gi nia mee a Maa nogo benebene ang gi ana dama , gei gidaadou ga madalia a Christ e hai mee labelaa gi di maluagina a God dela ne benebene ang gi Christ . Idimaa , maa gidaadou ga madalia a Christ e hagaduadua , gei gidaadou ga hai mee labelaa gi dono madamada .
54005017	Recommendation	Digau mmaadua daumaha ala e hai nadau hegau humalia di dagi di nohongo dabu , e hai loo gii kumi nia hui koia e llauehe , gei e donu la go digau ala e ngalua hagamahi di nadau helehelekai ge e agoago .
46008007	Sin	Hagalee huogodoo e iloo di tonu deenei . Hunu daangada gu hoohoo gi nia balu god , delaa laa , di madagoaa digaula ma gaa gai nia meegai beenei , digaula e maanadu bolo ginaadou ne tigidaumaha gi di balu god , idimaa nadau hagamaanadu le e paagege , digaula e hai bolo ginaadou gu hagamilimilia go nia meegai .
43015002	Grace	Mee e haala nia manga huogodoo ala hagalee huwa mai i di Au . Mee e haga madammaa nia manga ala e huwa , gii huwa dau logo .
60005003	Recommendation	Goodou hudee heia goodou gii dagi digau ala e benebene , gei goodou heia nia mee e kawe go digaula .
52004013	Recommendation	Madau duaahina nei , gimaadou e hiihai bolo goodou gi iloo di tonu di hai o digau mmade , bolo gi de lodo huaidu goodou gadoo be digau ala nadau hagadagadagagee ai .
58011029	Description	Di hagadonu dela ne hai digau Israel gii mee di hula laa lodo Tai Mmee , gei di maa guu bagu be hongo henua . Digau o Egypt ga hagamada belee hula , gei digaula gu mmaalemu .
44007020	Description	“ Malaa , deenei di madagoaa Moses ne haanau ai , di tama humalia huoloo . Mee ne tomo aga i lodo dono hale nia malama e dolu .
58005002	Grace	Mee e bagege , e de loaa i nia ala e logo , deenei laa mee e manawa balabala i baahi digau manawa hamaaloo mo digau hai hala .
45013012	Recommendation	Di boo gu hoohoo gaa lawa , di aa la gu hoohoo mai . Gidaadou gaa dugu nia mee o di bouli , ga dahi aga nia goloo e heebagi ai gidaadou i lodo di maalama .
49006009	Recommendation	Nia dagi , heia hua go di hai deenei gi godou hege , hudee hagamadagudagu ina digaula gi nia helekai . Gi iloo bolo goodou mo godou hege la nia daangada ni Tagi hua e dahi dela i di langi , e hagi aga digau huogodoo i di ala hua e dahi .
45012015	Recommendation	Tenetene dalia digau ala e tenetene , dangidangi dalia digau ala e tangitangi .
45002005	Sin	Gei do manawa hamaaloo gaa bida haga damanaiee do hagaduadua i di laangi ma ga gila aga di hagawelewele a God mo dana hagi aga dela e donu .
44014019	Violence	Hunu gau o Jew ne lloomoi i Antioch i lodo tenua go Pisidia , mo mai i Iconium . Digaula guu hai digau dogologo aalaa gi hai baahi gi meemaa ga dilidili a Paul , gaa dada mai a mee gi daha mo di waahale . Digaula guu hai bolo mee guu made .
43013021	Description	I muli Jesus ne helekai nia mee aanei , gei Mee gu lodo huaidu , ga helekai aga , “ Au e hagi adu gi goodou di tonu : tangada e dahi i goodou , e wanga Au gi ogu hagadaumee . ”
48003022	Faith	Di Beebaa Dabu e helekai bolo henuailala hagatau la gu i lala di mogobuna o di hala . Gei digau ala gu hagadonu gaa wanga ginai di maluagina dela ne hagababa gi digaula mai i di nadau hagadonu a Jesus Christ .
66011007	Violence	Nau madagoaa ma gaa lawa di haga iloo nau helekai , di manu hagamadagudagu dangada dela e hanaga i lodo di luwa dono dua ai , la ga heebagi gi meemaa . Gei mee ga haga magedaa meemaa , ga daaligi meemaa gii mmade .
58003014	Faith	Maa gidaadou ga haga mau dangihi tadau hagadagadagagee dela ne hai mee ginai gidaadou mai loo i taamada , gaa dae loo gi di hagaodi , malaa , gidaadou gaa dau madalia a Christ .
45008010	Faith	Maa Christ e noho i godou lodo , gei di Hagataalunga Dabu la guu hai di godou mouli , idimaa , goodou guu donu i baahi o God , ma e aha maa godou huaidina le e mmade i di huaidu .
44007052	Sin	Ma di soukohp i golo digi hagahuaidu ina go godou maadua mmaadua ? Digaula ne dadaaligi gii mmade nia daangada ala nogo haga iloo i mua loo bolo dana Dangada hai hegau donu le e hanimoi . Dolomeenei , gei goodou guu wanga a Mee , gu daaligi a Mee gii made .
48005021	Sin	hagagailaa , libaliba , mono mee beenei ala i golo . Au e helekai adu gi goodou be agu helekai i mua : Digau ala e hai nia mee aanei , la hagalee e ulu i Teenua King o God .
43012036	Faith	Hagadonu ina di maalama i di madagoaa goodou e hai mee gi di maa , gii hai goodou nia daangada ni di maalama . ” Muli Jesus ne helekai , gei Mee gaa hana hagammuni gi daha mo digaula .
58003002	Faith	Mee nogo manawa dahi ang gi God dela ne hilihili Ia belee hai tegau deenei , gadoo be Moses dela nogo manawa dahi ang gi dana hegau dela ne hai ang gi di madawaawa a God .
56003006	Grace	God gu dugu ia di Hagataalunga Dabu gi tadau nua gu dohu hua , mai i Jesus Christ , tadau Dangada Hagamouli ,
44004036	Description	Malaa , deelaa di hai a Joseph ne hai . Mee tangada Levi ne haanau i Cyprus , dela e haga ingoo go digau agoago hagau bolo Barnabas ( dono hadinga bolo “ Tangada Hagamaaloo aga ” ) .
48006009	Recommendation	Gidaadou hudee buhi i tadau hai di humalia . Idimaa , maa gidaadou ga hagalee buhi , di madagoaa e dau mai , gei gidaadou gaa hadi nia huwa humalia .
48002019	Faith	I baahi Nnaganoho au guu made , ne daaligi go Nnaganoho , bolo gi mouli au ang gi God . Au guu dau madalia a Christ i dono made i hongo di loobuu ,
66011001	Recommendation	Di laagau ne gaamai gi di au e hai be di laagau hagatau mee , gei mee ga helekai mai , “ Hana hagataulia di Hale Daumaha a God mo dono gowaa dudu tigidaumaha . Daulia digau ala e daumaha i lodo di Hale Daumaha .
66014004	Description	Digau aanei la go nia daane ala digi hagapuni gi nia ahina , i ginaadou digi kii loo i baahi nia ahina . Digaula digi iloo di huaidu . Digaula e daudali Tama siibi gi nia gowaa huogodoo ala e hana ginai Mee . Aanei go ginaadou ala ne haga dagaloaha mai digau henuailala , ginaadou go tigidaumaha matagidagi loo ang gi God mo Tama siibi .
66009007	Description	Nia manu ‘ locust ’ le e hai gadoo be nia hoodo ala gu togomaalia ang gi tauwa . I hongo nia libogo digaula , la nia mee e hai gadoo be nia hau goolo , nia hadumada digaula e dina gi nnadumada dangada .
60002016	Recommendation	Goodou gi mouli be digau maahede , ge hudee haga hai hegau ina godou maahede e gahu di huaidu , gei gi mouli be nia hege a God .
54004010	Faith	Malaa , deelaa laa e hai hegau hagamahi ai gidaadou , idimaa , gidaadou gu hagadagadagagee gi di God Mouli , go di Hagamouli o nia daangada huogodoo , gei e donu go digau ala e hagadonu .
58010029	Sin	Malaa goodou e hagamaanadu bolo aha gi tangada dela e haga balumee Tama a God ? Tangada deelaa , e hagahuaidu nia dodo o di hagababa hoou , ala ne haga madammaa ia , ge e haganneennee di Hagataalunga mo dono dumaalia . Tangada beenei le e hagaduadua damanaiee !
43020021	Grace	Jesus ga helekai labelaa gi digaula , “ Di aumaalia gi madalia goodou . Gadoo be dogu Damana dela ne hagau mai Au , gei Au e hagau labelaa goodou . ”
65001016	Sin	Digaula e lagalagamaaloo ge hagahuaidu digau ala i golo i nia madagoaa huogodoo . Digaula e daudali hua nadau hiihai huaidu . Digaula e bida hagaamu hua ginaadou . Digaula e hagaamu digau ala i golo bolo gii gila nadau hiihai .
66006015	Description	Nia king o henuailala , nia dagi , nia dagi dauwa aamua , digau maluagina , digau mogobuna ge aamua , mo nia daangada huogodoo ala i golo , nia hege mo digau moholo ang gi ginaadou , gaa pala hagammuni i lodo nia lua mo i lala nia hadugalaa o nia gonduu .
66021008	Sin	Gei digau ala e paagege ge hagalee manawa dahi , e haga balumee nadau hagadonu , e hai nia mee gulugulua , e dadaaligi dangada , e hai be di manu , e hai nadau buubuu , e daumaha gi nia balu god , digau hai kai tilikai huogodoo , di nadau gowaa la go di monowai dela e wele i di ahi ulaula i nia ‘ sulfur ’ , dela go di lua made . ”
44022016	Recommendation	Gei dolomeenei , goe e tali dau aha ? Duu gi nua , gi babdais goe , gei o huaidu la ga madammaa gi daha , mai i dau dangidangi ang gi Mee . ’
66009008	Description	Nadau ngaahulu le e dina gi nia ngaahulu libogo ahina , nia niha digaula le e dina gi nia niha laion .
55002024	Recommendation	Tama hai hegau a Tagi gi hudee lagamaaloo . Mee e dumaalia gi digau huogodoo , tangada agoago humalia ge hila gi lala .
51002005	Faith	Ma e aha maa au e de igolo i godou baahi , gei au e madalia goodou i di hagataalunga , gei au e tenetene huoloo i dogu longono bolo goodou e manawa maaloo i lodo godou hagadaubuni hagadonu a Christ .
60003012	Sin	Idimaa , Dimaadua e benebene hua digau ala e donu , gei e hagalongo gi nadau dangidangi , gei Mee e huli gi daha mo digau ala e haihai nia mee huaidu . ”
53002013	Faith	Madau duaahina nei , gimaadou e hai loo gi danggee ang gi God i nia madagoaa huogodoo i goodou go digau ala e aloho ai di Tagi , idimaa , God ne hilihili goodou belee haga mouli matagidagi mai i di mogobuna o di Hagataalunga belee hai goodou gi dabuaahia , mo mai i godou hagadonu di tonu .
66022011	Recommendation	Be koai dela e hai di huaidu , geia gi unu hua i lodo di huaidu . Be koai dela e gulugulua , geia gi unu hua i lodo di gulugulua . Be koai dela e humalia , geia gi unu hua i lodo di humalia . Be koai dela e dabu , geia gi unu hua i lodo di mouli dabu . ”
44002038	Faith	Peter ga helekai , “ Tangada nei mo tangada nei i goodou gii bida maliu gi daha mo ono huaidu , gi babdais i di ingoo o Jesus Christ , gei godou huaidu ga maahede , gei goodou ga hai mee gi di wanga dehuia a God , go di Hagataalunga Dabu .
52005015	Recommendation	Goodou mmada gi humalia gi dee hui di huaidu gi di huaidu , gei nia madagoaa huogodoo goodou gi dugu anga gi heia nia mee humalia i godou mehanga mo i baahi nia daangada huogodoo .
45001027	Sin	Nia daane dela gadoo , digaula gu hagalee hiihai gi nia ahina , e hiihai e hai hoo gi nia daane . Digaula guu hai di huaidu haga langaadia i nadau mehanga daane . Di hagaodi gi muli , digaula e kae di hagaduadua dela e tau ang gi nadau haihai hala .
50002018	Recommendation	Goodou gi heia labelaa beelaa , goodou e hai gi tenetene madalia au .
44003019	Recommendation	Malaa , goodou huluhia godou manawa , huli hoou ang gi God , gi haga madammaa ina godou huaidu . Maa goodou gaa hai beelaa ,
66021025	Description	Nia bontai o di waahale le e maahuge i di laangi dogomaalia , hagalee loo e tai , idimaa , ma hagalee di boo ai .
43006054	Faith	Be koai hua dela e gai ogu goneiga mo e inu ogu dodo , ia e hai mee gi di mouli dee odi , gei Au ga haga mouli aga a mee i di laangi hagaodi .
43019011	Sin	Jesus ga helekai , “ Goe o mogobuna i ogu nua ai maa God digi dugu adu gi di goe . Gei tangada dela ne gowadu Au gi di goe , la koia gu ihala gi nonua . ”
59002017	Faith	Di hagadonu dela deai ono hegau ai , e modongoohia bolo di hagadonu hua e made .
45008003	Sin	Di mee Nnaganoho Moses ne deemee di hai idimaa tuaidina dangada le e bagege , gei God guu hai di maa . Mee gu hunahuna di huaidu i baahi tuaidina dangada i dana hagau mai dana Dama donu gii hai tuaidina dangada huaidu belee hagamadammaa di huaidu .
60003014	Recommendation	Maa goodou gaa hai digau e hagaduadua i godou haihai humalia , e maluagina go goodou ! Goodou hudee mmaadagu i nia daangada , ge hudee hagabaubau e logo .
51003021	Recommendation	Nia maadua , goodou hudee heia godou damagiigi gi hagawelewele , gi de duugia hua nadau manawa .
66018002	Sin	Mee gaa wolo gi nua , “ Mee gu mooho ! Babylon damana lagu mooho ! Gei dolomeenei , mee guu hai di gowaa e noho ai nia balu god mo nia hagataalunga gulugulua , nia hagadilinga manu mamaangi gulugulua ge haga ginagina dangada .
62002022	Sin	Malaa koai dela e tilikai ? Go tangada dela e helekai , “ Jesus hagalee go Messiah . ” Malaa tangada deenei la di hagadaumee ni Christ , dela e haga de iloo ia Tamana mo Tama .
46011027	Sin	Maa tangada gaa gai di palaawaa , mo di inu i di ibu o Tagi i di ala dela hagalee hagalaamua a Mee , geia gu ihala i di huaidu hai baahi gi tuaidina o Tagi mo ono dodo .
59002020	Faith	Goe tangada dadaulia ! Goe e hiihai bolo ma gi haga modongoohia ina adu gi di goe bolo di hagadonu dela ono hegau ai , la dono hadinga ai ?
43018003	Description	Malaa , Judas gaa hana gi di hadagee deelaa , e lahi ana gau dauwa o Rome , mono gau hagaloohi di Hale Daumaha ala ne hagau go nia dagi hai mee dabu mo nia Pharisee . Digaula gu ulu nadau goloo dauwa , e kae nadau malama mono ahi ulaula .
53003003	Grace	Dimaadua le e manawa dahi , gei e hagamaaloo ge e abaaba goodou gi daha mo Tangada Huaidu deelaa .
44007021	Description	Dono madagoaa ne daa gi daha mo dono hale , gei tama ahina di king o Egypt ga daahi a mee , ga benebene a mee be di tama donu ni aana .
66008005	Description	Tangada di langi gaa kae di boolo dudu mee haga kala , gaa haa ginai di ahi mai di gowaa dudu tigidaumaha , gaa hudu ia gi hongo henuailala . Di madagoaa hua deelaa , gei nia lee llauehe , nia lee atili , nia ila ga dabadaba , mo di ngalungalua tenua gaa hai .
66018003	Sin	Nia henua huogodoo gu inu nia waini o maa , go nia waini maaloo o ana haihai huaidu . Nia king o henuailala guu hai di hai be di manu i baahi o mee , gei digau huihui mee o henuailala gu maluagina mai dono hagagailaa hiihai . ”
44026021	Violence	Deenei tadinga di mee digau o Jew ne kumi iei au i lodo di Hale Daumaha belee daaligi au gii made .
55004004	Sin	Digaula gaa huli gi daha , ga hagalee hiihai e hagalongo gi di mee dela e donu , ga haga dahidamee nia kai balumee namua .
43006064	Faith	Gei hunu goodou hagalee hagadonu . ” ( Jesus gu modongoohia hua mai i di matagidagi digau ala hagalee hagadonu , mo tangada dela ga hagi anga Ia . )
43013026	Description	Jesus ga helekai gi mee , “ Au ga haga tiu dagu palaawaa gi lodo di ibu deenei , gaa wanga gi mee , deelaa go taane . ” Gei Mee ga dahi aga dana palaawaa , ga haga tiu , gaa wanga gi Judas , go tama daane a Simon Iscariot .
54006020	Recommendation	Timothy , goe benebene ina gi humalia nia mee ala ne dugu adu gi di goe . Haga ligaliga i daha mo nia helekai ala e hai baahi ang gi God , mo nia lagalagamaaloo balumee ala e helekai kai tilikai go hunu gau bolo ma di “ kabemee ” .
44017005	Violence	Gei digau o Jew gu dubua , gu haga dagabuli nia daane heehee balumee hongo ala , guu hai di nadau buini huaidu . Digaula guu hai digau o di waahale gi hinihini huogodoo , gaa hula gi di hale o Jason , e halahala a Paul mo Silas belee laha mai gi nia daangada .
62005016	Sin	Maa tangada gaa mmada gi dono duaahina e hai di huaidu dela hagalee hidi ai di made , geia gi dalodalo ang gi God , gi dugu anga gi mee di mouli . Di mee deenei ang gi digau nadau huaidu i golo , gei nadau huaidu ga hagalee dagi ginaadou gi di made . Gei di maa di huaidu i golo dela e hidi ai di made , gei au hagalee hai adu gi goodou bolo gi dalodalo ang gi God i di huaidu deelaa .
43013020	Faith	Au e hagi adu gi goodou di tonu : Be koai hua e benebene dagu dangada hagau , geia ne benebene hua Au . Be koai hua e benebene Au , geia ne benebene hua a Mee dela ne hagau mai Au . ”
58012028	Faith	Gidaadou gi danggee i gidaadou guu kae tenua dela e deemee di ngalungalua . Gidaadou gi hagaamuina God , mo di daumaha i di ala dela e hiihai ginai Mee i di hagamadagudia ,
44019013	Description	Hunu daangada o Jew e heehee ge haga bagibagi nia hagataalunga huaidu gi daha , gei digaula e hagamada e hai hegau i di ingoo Tagi go Jesus i di nadau hagabagi nia hagataalunga huaidu aalaa . Digaula e helekai gi nia hagataalunga huaidu aalaa , “ Au e helekai goe gi ulu mai gi daha i di ingoo o Jesus dela e agoago iei Paul ! ”
44015040	Grace	Gei Paul ga hili aga a Silas , meemaa gaa hula gei digau ala gu hagadonu ga hagau meemaa i lodo tumaalia o Dimaadua .
63001008	Recommendation	Gii pula i goodou gi dee kili gi daha godou mee ala ne ngalua ginai , gii kae godou hui hagatau .
66011006	Violence	Meemaa nau mogobuna e tai di langi gi dee doo di uwa i lodo nau madagoaa ala e haga iloo nnelekai kokohp a God . Meemaa nau mogobuna labelaa i nia wai , e huli nia wai gii hai nia dodo . Meemaa nau mogobuna labelaa e hagaduadua henuailala i nia holongo ala e hiihai ginai ginaua .
44008021	Sin	Goe do duhongo hegau ai ge hagalee dau i lodo madau hegau , idimaa , do manawa la hagalee donu i mua nia hadumada o God .
43017010	Faith	Agu mee huogodoo nia mee ni aau , gei au mee huogodoo la nia mee ni aagu . Gei dogu madamada gu modongoohia aga mai i nadau baahi .
45003012	Sin	Nia daangada huogodoo guu huli gi daha mo God . Digau huogodoo gu ihala . Deai tangada e hai nia mee donu ai .
50002003	Recommendation	Goodou hudee heia godou mee mai i godou maanadu bida hagahumalia hua goodou , be mai godou hiihai bolo goodou e hagaamu goodou , gei goodou gi hagadau hila gi lala , duguina digau ala i golo bolo e humalia i goodou .
66001013	Description	gei baahi nia lohongo malama aanei , la di Mee e hai be tangada , e ulu di gahu looloo e tugi i ono babaawae , mo dono duu goolo e daabui dono hadahada .
66022003	Faith	Nia mee huogodoo ala e haga halauwa go God ga hagalee i lodo di waahale deelaa . Di lohongo king o God mo Tama siibi , la ga i lodo di waahale , gei ana gau hai hegau la ga daumaha ang gi Mee .
60004007	Recommendation	Di hagaodi o nia mee huogodoo la gu hoohoo mai . Goodou gi madamada humalia i godou huaidina , gei gi kanakana , gii mee ai goodou di hai dalodalo .
44014026	Grace	ga hagatanga mai i golo , gaa dele labelaa gi muli gi Antioch , di gowaa dela ne haga dabu iei meemaa gi tumaalia dehuia o God , i di gili nau moomee ala guu lawa di hai gu dogomaalia .
46007028	Recommendation	Maa goe gaa hai doo lodo , la dono huaidu ai . Maa di ahina gaa hai dono lodo , la dono huaidu ai . Gei digau hai lodo gaa tale gi nia haingadaa i lodo di mouli deenei , gei au bolo nia hagadilinga haingadaa beenei , la hagalee hai gii tale adu gi goodou .
49006012	Sin	Idimaa , gidaadou hagalee heebagi gi nia daangada dangada , gei e heebagi gi nia dagi , mogobuna dagi mo nia mahi bouli o henuailala mo e heebagi gi nia hagataalunga mahi huaidu o di ahiaalangi .
59001005	Recommendation	Maa tangada i goodou e dee dohu dono iloo mee , geia gi dalodalo ang gi God , ge God ga dugu anga , idimaa , God e manawa dumaalia gaa hana hua beelaa ang gi nia daangada huogodoo .
52005019	Recommendation	Goodou hudee dugua di moomee o di Hagataalunga Dabu dela i godou baahi ,
58009002	Description	Di Hale laa ne haga duu aga , di ruum mugi daha la di Gowaa Dabu e dugu ai teebele mo di palaawaa tigidaumaha , mo di lohongo malama .
66003018	Recommendation	Au e helekai hagamaamaa goe gi huia au goolo mai i di Au , nia goolo donu ala ne haga madammaa gi di ahi , gei goe ga maluagina . Huia labelaa o goloo kene e gahu do langaadia goloo ai . Huia labelaa hunu wanii lolo , e wanga gi o golomada gi gidee goe tangada .
62005013	Faith	Au e hihi adu gi goodou ala gu hagadonu di ingoo Tama a God , bolo gi iloo bolo goodou e hai mee gi di mouli dee odi .
43007018	Faith	Tangada dela ma ga helehelekai i deia , le e hiihai bolo ia e kae dono hagalaamua . Gei tangada dela e ngalua e hagalaamua Tangada dela ne hagau mai Ia , go Mee dela e donu , gei di kai tilikai i dono baahi ai .
47004007	Grace	Gimaua e dadaahi di maluagina hagataalunga deenei i lodo di loaabi hadu dee mau , belee haga modongoohia ai bolo di mogobuna aamua la di mee hua ni God , hagalee ni gimaua .
45012019	Recommendation	Ogu ihoo hagaaloho , goodou hudee tala di hui gi di huaidu , duguina gaa hai laa go di hagawelewele o God . Idimaa , di Beebaa Dabu e helekai , “ Dimaadua e helekai boloo , ‘ Ko au dela e hui di huaidu , Au gaa hui laa gi muli gi tangada . ’ ”
43008054	Faith	Jesus ga helekai gi digaula , “ Maa Au gaa bida hagalaamua Au , dogu hagalaamua dono hadinga ai . Tangada dela e hagalaamua Au , la dela go dogu Damana , go Mee dela e helekai ai goodou bolo go di godou God .
45014020	Recommendation	Goodou hudee oho ina nia mee a God ne hai i di gili nia meegai . Gidaadou e humalia e gai nia mee huogodoo , malaa e huaidu go tangada dela ma gaa gai nia mee ala e hai ono ehoo gii too gi lodo di hala .
43019040	Description	Nia daane dogolua aanei gaa kae tuaidina Jesus , gaa didi gi di gahu lenge mono lolo kala , gii hai be di hai o digau o Jew e hagatogomaalia tuaidina tangada e danu .
58010034	Faith	Goodou guu kae di hagaduadua o digau lawalawa . Di madagoaa godou maluagina ne daa gi daha mo goodou , gei goodou gu hagakono i di manawa tene , i goodou gu iloo bolo goodou gu hai mee gi nia mee koia e humalia gaa hana hua beelaa .
44013023	Grace	Jesus tangada di madawaawa o David , ne haga gila aga go God belee hai Tangada Hagamouli digau Israel , be dana hagababa dela ne hai .
46002009	Faith	Gei di Beebaa Dabu e helekai , “ Nia mee ala e de gidee , be digi longono ai , be digi hagamaanadu ina bolo e mee di hai , aalaa nia mee a God ne hagatogomaalia gi digau huogodoo ala e aloho i de Ia . ”
45008011	Grace	Idimaa , maa di Hagataalunga o God dela ne haga mouli aga a Christ mai i dono made , le e noho i godou lodo , malaa Mee dela ne haga mouli aga a Christ mai i dono made , la ga gowadu labelaa di mouli gi godou huaidina dangada dangada , mai i dono Hagataalunga dela i godou lodo .
45008016	Faith	Di Hagataalunga o God e haga puni anga gi tadau hagataalunga e haga modongoohia bolo gidaadou nia dama ni God .
48006007	Recommendation	Goodou hudee bida halahalau ina goodou . Deai tangada e halahalau a God ai . Tangada ma gaa dogi dana mee , deelaa hua dana mee e hadi .
45011022	Grace	Mmada gi di aloho mo di hagawelewele o God . Mee e hagawelewele gi digau ala gu ihala , gei e aloho i goodou , maa goodou ga mouli gi muli i lodo dono manawa dumaalia . Maa goodou ga hagalee mouli beenei , gei goodou gaa hadi gi daha labelaa .
59005007	Recommendation	Ogu duaahina nei , goodou gi manawa hagakono gaa dae loo gi di hanimoi o Tagi . Goodou mmada gi tangada hai hadagee i dono manawa hagakono i dono talitali nia huwa humalia o dana hadagee , gei e manawa hagakono i dono talitali maalia di madagoaa e doo di uwa .
55001016	Grace	Dimaadua gi dumaalia ang gi digau di hale o Onesiphorus , i mee e logo ono madagoaa nogo haga tenetene au . Mee hagalee langaadia i dogu noho i lodo di hale galabudi .
62002028	Faith	Agu dama nei , goodou dadaahia hua beelaa i di hagadaubuni ang gi Mee i dono madagoaa dela ma ga hanimoi ai , gei gidaadou e maaloo dangihi huoloo , hagalee pala hagammuni , be e langaadia i ono mua i di laangi deelaa .
48005016	Recommendation	Deenei dagu mee ga helekai iei au : dugu ang gi di Hagataalunga gi dagia goodou , hudee haga kila aga ina nia hiihai o tuaidina .
54001015	Grace	Aanei nnelekai e donu belee hagadonu go gidaadou , bolo Jesus Christ la ne haneia gi henuailala belee haga mouli digau huaidu . Ko au dela koia e huaidu i digaula huogodoo .
49006010	Faith	Haga muliagina , hagamaaloo ina goodou i di godou buni anga gi Tagi i ono mahi maaloo .
46010012	Recommendation	Maa goodou gu hagamaanadu bolo goodou guu mau di tuu , goodou gii pula i goodou gi dee tinga .
58010014	Grace	Tigidaumaha deenei ne hai hua haga dahi , dela ne hai digaula gii dohu dogomaalia gaa hana hua beelaa , go digau ala e haga madammaa gi daha nadau huaidu .
43010031	Violence	Gei nia daangada ga ogo labelaa nadau hadu belee dilidili a Mee .
46011003	Description	Au bolo goodou gi iloo : Christ laa i mugi nua nia daangada , taane hai lodo laa i mugi nua dono lodo , gei God laa i mugi nua o Christ .
58011036	Violence	Hunu ginaadou ne haga mmaemmae ga haga mamaawa , ge hunu gau ne lawalawa , ne kili gi lodo di hale galabudi .
58006019	Faith	Di hagadagadagagee deenei la go taula o tadau mouli . Taula deenei le e duuli ge hagadagadagagee ginai , e hana laa lodo di gahu duuli o di Hale Daumaha dela i di langi , gi lodo di gowaa dabuaahia dela e noho ai a God .
49005011	Recommendation	Hudee heia nia balumee o di bouli ala e hai go nia daangada . Gaamai nia maa gi lodo di maalama .
59004011	Recommendation	Ogu duaahina nei , goodou hudee hagadau helekai huaidu i godou mehanga . Tangada dela e hagahuaidu be e hagi aga dono duaahina , geia e helekai huaidu mo di hagi aga nnaganoho . Maa goe e hagi aga nnaganoho , gei goe hagalee hagalongo gi nia maa , e hagi aga hua nia maa .
66021021	Description	Nia bontai e madangaholu maa lua la ne hai gi nia hadu lodo baehua e madangaholu maa lua , di bontai e dahi la ne hai gi di hadu lodo baehua e dahi . Di ala o di waahale la ne hai gi nia goolo madammaa , e malamalama be di kalaadi .
58003006	Faith	Gei Christ go Tama a God e manawa dahi , idimaa , go Mee dela e dagi di madawaawa a God , aalaa go gidaadou , maa gidaadou gaa lodo hagamahi mo di hagadagadagagee , gaa dae loo gi di hagaodi .
45012009	Recommendation	Di aloho le e hai gi hai donu hagatau . Ginagina i di huaidu . Haga mau ang gi di humalia .
66011013	Violence	Di madagoaa hua deelaa , gei tenua gu ngalungalua , dahi baahi e madangaholu o di waahale gu mooho , nia daangada e hidu mana ( 7,000 ) la guu mmade . Nia daangada ala ne dubu , la gu mmaadagu huoloo , ga hagaamu nia mahi di God o di langi .
48003020	Description	Malaa , God le modogoia hua , hagalee hiihai gi tangada hagadae .
43019010	Description	Pilate ga helekai gi Mee , “ Goe hagalee helekai mai gi di au ? Goe hagalee hagamaanadu bolo ogu mogobuna i golo e mee di wwede Goe , mo e daudau Goe ? ”
44008032	Description	Di gowaa dela nogo dau go mee i lodo di Beebaa Dabu la deenei : “ Mee e hai gadoo be siibi dela ma gaa dagi , e daaligi gii made , ge hagalee dangi i dono madagoaa ma gaa dahi ono ngaahulu , gei mee e noho hua dee muu .
44013021	Description	Gei digaula e hiihai belee hai di nadau king . God guu wanga a Saul gi digaula , tama daane a Kish , mai i di madawaawa o Benjamin , guu hai di nadau king i nia ngadau e madahaa .
56001010	Sin	E dogologo digau ne huli gi daha mo nia hai daumaha digau o Jew , ala e agoago gi nia daangada nia agoago hai baahi gi nia agoago ala e donu mo di halahalau digaula gi nadau balu helekai .
44010012	Description	I lodo di tei deelaa , nia hagadilinga manu , nia manu dolodolo , mo nia manu mamaangi .
43017022	Grace	Au ne wanga gi digaula di madamada dela ne gaamai Kooe gi di Au , bolo gii hai digaula gii dahi , be Gidaua ala e dahi .
55001013	Faith	Haga mau dangihi ina goe gi nia helekai e donu ala guu lawa dagu hagi adu gi di goe gi kawe ai . Gei gii mau hogi ang gi di hagadonu mo di aloho dela gu i gidaadou i tadau buni anga gi Jesus Christ .
43002006	Description	Digau o Jew nadau haganoho daumaha i golo i di hai o di haga madammaa , aalaa ono ulu mee hadu llauehe e ono e dugu i golo , di ulu mee e dahi e mee di haga hau nia galon wai madalua gaa tugi nia galon e motolu .
46015034	Recommendation	Goodou heia nia mee ala e donu , gii lawa gi daha mo godou haihai hala , idimaa , hunu goodou digi iloo a God . Au e hagi adu gi goodou nia mee aanei bolo gi langaadia ai goodou .
49004002	Recommendation	Nia madagoaa huogodoo goodou gi manawa balabala , hila gi lala , mo di hagakono di manawa . Haga modongoohia ina godou aloho i di godou hagadau buni .
65001023	Recommendation	Haga dagaloaha ina digau ala i golo gi daha mo di ahi . Haga modongoohia ina tumaalia mo di hagalaamua gi digau ala i golo , gei gi de hiihai hogi gi nadau goloo ala gu gulugulua i nia hiihai huaidu o nadau huaidina .
45008028	Grace	Gidaadou gu iloo bolo God gaa hai nia mee huogodoo gii kila humalia ang gi digau ala e aloho i de Ia , go digau ala ne gahi go Mee gii hai be dono manawa .
45016019	Recommendation	Digau huogodoo gu longono di godou maaloo di haga gila aga di Longo Humalia , dela gaa hidi ai iei au ga tenetene adu gi goodou . Au e hiihai bolo goodou gi kabemee gi nia mee humalia , ge hudee kabemee gi nia mee huaidu .
58009004	Description	I lodo di gowaa dabuaahia deenei , la iai di gowaa goolo dudu tigidaumaha hagakala , mo Tebedebe o di Hagababa ne hai labelaa gi nia goolo . I lodo Tebedebe deenei la iai di ulu mee goolo dela e dugu ai nia ‘ manna ’ no lodo , mo togodogo Aaron dela e matilitili nia lau laagau , mo nia baahi hadu e lua ala ne hihi ginai nnaganoho i dono gili .
45003027	Faith	Malaa , ma di aha dela e mee di hagaamu go gidaadou ? Di mee ai ! Ge tadinga di maa le e hai bolo aha ? Go tadau haga gila aga nnaganoho ? Deeai , ma go tadau hagadonu !
43014010	Faith	Philip , goe hagalee hagadonu bolo Au i lodo Tamana , ge Tamana la i ogu lodo ? ” Gei Jesus ga helekai gi ana dama agoago , “ Nia helekai ala ne hai adu ko Au gi goodou , hagalee ne lloomoi i dogu baahi . Tamana dela e noho i ogu lodo e hai ana hegau .
44016022	Violence	Digau dogologowaahee gu madalia digau ala gu hai baahi gi Paul mo Silas . Digau aamua o Rome gu hahaahi nia gahu meemaa , ga helekai bolo gi haga mamaawadia meemaa .
43013034	Recommendation	“ Au e gowadu gi goodou taganoho hoou : Hagadau aaloho i goodou . Be dagu hai dela ne aloho i goodou , goodou e hai loo gi hagadau aaloho i goodou .
47005001	Grace	Gidaadou gu iloo bolo di hale henuailala dela e noho ai gidaadou no lodo le e mooho , God e gaamai gi gidaadou di hale i di langi e noho ai gidaadou , di hale ni Mee ne hau dela e noho hua beelaa .
43012044	Faith	Jesus ga helekai dono lee gi nua , “ Be koai hua dela e hagadonu Au , geia ne hagadonu labelaa a Mee dela ne hagau mai Au .
44009013	Description	Ananias ga helekai , “ Meenei Tagi , nia daangada dogologo e helehelekai i nnagadilinga mee huaidu huogodoo ala nogo hai go mee ang gi au daangada i Jerusalem .
55003002	Sin	Nia daangada gaa hai bolo ma go ginaadou lahua , ga dumaanga , bida hagaamu hua ginaadou , halahalau dangada . Digaula gaa hai nia mee hagawelewele dangada , ga de hagalongo gi nadau maadua , digaula hagalee hai nadau danggee , ge hagalee hai digau daumaha .
45005009	Grace	Malaa , gidaadou la guu hai digau e donu i baahi o God dolomeenei mai i nia dodo o Christ , deenei laa , Mee ga haga dagaloaha gidaadou labelaa gi daha mo di hagawelewele o God !
45014014	Sin	Dogu buni anga gi tadau Dagi go Jesus Christ , le e hai au gi iloo bolo nia meegai e gulugulua ai , gei maa iai tangada i golo e hai bolo nia meegai aanei e gulugulua , nia meegai aanei le e gulugulua hua ang gi tangada deelaa .
54004006	Faith	Maa goe ga hagadae nia boloagi aanei gi o duaahina daumaha , gei goe gaa hai di hege humalia ni Jesus Christ , e ala be goe e bida haangai hua goe gi di hagadonu mo nia agoago hai donu ala nogo daudali kooe .
