62003016	Faith	Ateména cãmerĩ́ maĩrére masĩã: Jesús marĩrẽ diabosarigu̶ niiwĩ. Teero tiirá, marĩcã Jesuré padeoráre “diabosagu̶da” jĩĩ wãcũrõ booa.
43013001	Grace	Pascua bosebu̶reco wáaadaro péero du̶sawú̶. Jesús cũ̶ũ̶ atibú̶recopu̶ niirigu̶ máata cũ̶ũ̶ Pacu̶ pu̶topu̶ wáaadarere masĩtoawi. Ũ̶sã cũ̶ũ̶ buerá atibú̶recopu̶ niirã́rẽ maĩnetṍnejãwĩ. Ũ̶sãrẽ cũ̶ũ̶ bayiró maĩrére ẽñoã́daro péerogã du̶sawú̶.
58003017	Sin	Cuarenta cũ̶marĩ Cõãmacũ̶ cṹ̶ã ñañaré tiirí ĩñagũ̶, cṹ̶ãmena cúayigu̶. Teero tiirá, cṹ̶ã yucu̶ manirṍ, basocá manirṍpu̶ diayira.
60001014	Recommendation	Mú̶ã Jesuré masĩãdari su̶guero, cũ̶ũ̶ boorére masĩririra niiwũ̶. Bayiró ñañarére tiidu̶gájĩyu. Atitóre mú̶ã Cõãmacũ̶ põna niijĩrã, too su̶gueropu̶ mú̶ã ñañaré tiiríguenorẽ tiiríjãña.
45011032	Grace	Cõãmacũ̶ niipetirapu̶re bóaneõ ĩñadu̶gaqui. Teero tiigú̶, niipetirapu̶re sĩcãrĩbíro “netõnu̶cã́rã niiĩya” jĩĩ ĩñaqui.
66006006	Description	Catirá watoapu̶re sĩcũ̶ wedeseri tiiróbiro tu̶owú̶: —Sica kilo trigo sicabu̶reco pade wapatárocõrõ wapacu̶tía. Itiá kilos cebada sicabu̶reco pade wapatárocõrõ wapacu̶tía. U̶se yaarépu̶re ayiorére, vinorẽ ñañorĩ́ tiiríjãña, jĩĩwĩ.
59004010	Recommendation	Mú̶ã marĩ Õpũ̶ ĩñacoropu̶re “yu̶u̶ bú̶ri niigṹ̶ niiã” jĩĩ wãcũrucuri, cũ̶ũ̶ mú̶ãrẽ u̶pu̶tí macãrã wáari tiigú̶daqui.
44017031	Grace	Cõãmacũ̶ niipetirare wapa tiiádari bu̶recore besetoayigu̶. Tiibu̶reco jeari, queoró jĩĩrémena wapa tiigú̶daqui. Cũ̶ũ̶ beserigu̶mena teero tiigú̶daqui. “Cũ̶ũ̶rã́ mú̶ãrẽ wapa tiigú̶du̶ niiĩ” jĩĩ ẽñogṹ̶, diarigu̶pu̶re masõrigu̶ niiwĩ, jĩĩyigu̶ Pablo.
43019002	Description	Tãnaã́ri siro, surara potamena cṹ̶ã tiiári betore cũ̶ũ̶ya dupupu̶re péorira niiwã. Sicaró õpũ̶ya sutiro tiiróbiro sõã ñiisãñúrõca sã́ãrira niiwã.
54005014	Recommendation	Teero tiigú̶, wapewia numiã mamarã́ niirã́norẽ manu̶cu̶tiri booa sũcã. Põnacu̶tíaro. Cṹ̶ãye wiseri macãrãrẽ ãñurõ ĩñanu̶nu̶searo. Cṹ̶ã teero tiirí, marĩrẽ ĩñatutira “cṹ̶ã ñañaré tiiíya” jĩĩmasĩricua.
43014011	Faith	“Yu̶u̶ Pacu̶pu̶re niiã yu̶u̶” jĩĩrére padeoyá. Teero biiri “yu̶u̶ Pacu̶ yu̶u̶pu̶re niiĩ” jĩĩrécãrẽ padeoyá. Mú̶ã teeré padeomasĩ́hẽrã, yu̶u̶ tiirépere yu̶u̶ Pacu̶ tutuaremena tiirí ĩña, padeosãñúña.
66020014	Violence	Diarira yeeripũna niirṍ cõãdioconowũ̶ pecametaropu̶. Tiitaropu̶ cõãré dianemojõãre niiã.
58009026	Description	Cũ̶marĩcṍrõ néesãwarigu̶ niigũ̶jã, atibú̶reco nu̶cãrípu̶ra pee peti ñañarõ netõ, diarucubojĩyi. Teero tiiróno tiigú̶, atitó niiture bu̶recorire sĩcãrĩrã bauáyigu̶. Cũ̶ũ̶rã́ sũcã niipetiraye niiãdarere diabosayigu̶. Cũ̶ũ̶ diariguemenarã marĩ ñañaré tiirére acabórigu̶ niiwĩ.
44013018	Description	Cuarenta cũ̶marĩ basocá manirṍpu̶ cṹ̶ã cũ̶ũ̶rẽ netõnu̶cã́riguere nu̶cãrígu̶ niiwĩ.
46011033	Recommendation	Teero tiirá, yáa wedera, neãyara, biiro tiiyá: Sĩcãrõména yaaadara, niipetirare yueya.
66006012	Violence	Cordero sicamoquẽñe pirabiare pãneãri siro, aperó pãnerĩ, ateré ĩñawũ̶: Dita bayiró cãmeñawũ̶; muĩpũ bú̶reco macũ̶ bayiró ñíigũ̶ca wáawi. Muĩpũ ñami macũ̶ díi tiiróbiro bayiró sõãwĩ.
58011035	Violence	Sĩquẽrã numiã́ cṹ̶ã põna diaarirare masõãrirapu̶re wiyanóyira sũcã. Ãpẽrãpé ñañarõ tiinóyira. Cṹ̶ã padeodúatã, peresuwiipu̶ niirã́rẽ wionéconobojĩya. Cṹ̶ãpe ũ̶mu̶ã́sepu̶ catiré petihére cu̶odu̶gára, padeodúriyira.
44016037	Violence	Pablope tiimacã coterí basocare jĩĩyigu̶: —Ũ̶sã romanuã niipacari, queti beserí basoca ũ̶sã tiiáriguere beseripacara, ũ̶sãrẽ basocá ĩñacoropu̶ tãnarĩ́ tiiáwã. Peresuwiipu̶ tuunésõnecori tiiáwã. Mecũ̶tígã ũ̶sãrẽ basocá ĩñahẽrõpu̶ wionécodu̶gacua. Niiria. Cṹ̶ã basiro atijĩrã, ũ̶sãrẽ néewionecora atiaro, jĩĩyigu̶.
45013009	Recommendation	Tee dutiré ateré jĩĩã: “Ãpĩ nu̶morẽ ñeeaperijãña; apegó manu̶rẽ ñeeaperijãña. Basocáre sĩãríjãña. Yaaríjãña. Ãpẽrãyére u̶gorijãña”, jĩĩã. Tee niipetire dutiré cṹũriguere sicawãmerã néõnu̶cõcu: “Mu̶u̶ basiro maĩrṍ tiiróbirora ãpẽrãcã́rẽ maĩñá”, jĩĩã.
62003003	Faith	Cũ̶ũ̶rẽ ñañaré maniã. Marĩcã cũ̶ũ̶ tiiróbiro “ãñurã́ wáaadacu” jĩĩrére wãcũã. Teero tiirá, ñañarére tiiríjãrõ booa.
45007022	Faith	Yu̶u̶ basiropeja Cõãmacũ̶ dutirére tu̶sanetõjãmiga.
50004004	Recommendation	Mú̶ã marĩ Õpũ̶mena niijĩrã, u̶senirucujãña. Jĩĩnemogũ̶da sũcã: U̶senirucujãña.
66001012	Description	“¿Noã yu̶u̶mena wedesei?” jĩĩ, cãmenu̶cã́ ĩñawũ̶. Ĩñacoma jĩĩgũ̶, siete sĩãwócore pesaré yucu̶ oro yucu̶re ĩñawũ̶.
58003018	Sin	Cõãmacũ̶ cũ̶ũ̶rẽ netõnu̶cã́rirare biiro jĩĩyigu̶: “Diamacṹ̶rã biiro tiigú̶da: Yu̶u̶ mú̶ãrẽ ticoadari ditare jearicu; yu̶u̶mena yeerisãricu”, jĩĩyigu̶.
43010008	Sin	Niipetira yu̶u̶ su̶guero atirira ñañarã́, ovejare yaarépira tiiróbiro niiĩya. Teero tiirá, oveja cṹ̶ãrẽ nu̶nu̶rírira niiwã.
60002018	Recommendation	Mú̶ã sĩquẽrã ãpẽrãrẽ́ padecotera niicu. Mú̶ã padecotere wiseri õpãrãrẽ́ quioníremena yu̶u̶ya. Tutiré manirṍ mú̶ãrẽ ãñurõ tiirá dícu̶re yu̶u̶rijãña; ñañarõ tiirácãrẽ yu̶u̶ya.
44006013	Description	Jĩĩditoracãrẽ néewa, wedesedutiyira: —Ãni Cõãmacũ̶wiire ñañarõ jĩĩãwĩ. Moisére dutiré cṹũriguecãrẽ teerora jĩĩãwĩ.
47005018	Faith	Cõãmacũ̶rã niipetirere teero wáari tiiquí. Cũ̶ũ̶rã́ Cristo diariguemena ũ̶sãrẽ cũ̶ũ̶mena ãñurõ niirecu̶tiri tiirígu̶ niiwĩ. Niipetirare teero niirĩ boogú̶, ũ̶sãrẽ cũ̶ũ̶ye quetire wededutigu̶ cṹũrigu̶ niiwĩ.
59005010	Recommendation	Profetas tiiríguere wãcũña. Cṹ̶ã Cõãmacũ̶ye quetire wederi, ãpẽrã́ cṹ̶ãrẽ ñañarõ tiiyíra. Cṹ̶ãrẽ teero tiipacári, ñañarõ netõpacára, wãcũtutua, nu̶cãjã́yira. Cṹ̶ã tiirírobirora mú̶ãcã tiiyá.
44002021	Faith	Sĩcũ̶: “Yu̶u̶ Õpũ̶, yu̶u̶re netõnéña” jĩĩ sãĩgṹ̶no netõnénogũ̶daqui, jĩĩ jóarigu̶ niiwĩ Joel, jĩĩ wedeyigu̶ Pedro--.
66007012	Faith	Biiro jĩĩwã: Ũ̶sãyagu̶ Cõãmacũ̶rẽ “ãñugṹ̶ niiã” jĩĩãrõ; “niipetirere dutimasĩã; niipetirere masĩã” jĩĩãrõ; “bayiró u̶seniã mu̶u̶mena; mu̶u̶rẽ padeóa” jĩĩãrõ; “mu̶u̶ tutuanetõjõãgũ̶ niiã; mu̶u̶ tiidu̶gárere tiimasĩ́ã” jĩĩãrõ. Teerora jĩĩrucujããrõ mu̶u̶rẽ, jĩĩwã.
60003003	Recommendation	“Ãñurã́ bauádacu” jĩĩrã, mú̶ãye póamena mamaré dícu̶re wãcũrijãña; mú̶ãye õpũ̶ũ̶rĩrẽ oromena mamaré dícu̶re wãcũrijãña; suti wapapacáre sãñaré dícu̶re wãcũrijãña. Tee niipetire sotoá maquẽ niicu.
55001008	Faith	Teero tiigú̶, marĩ Õpũ̶ye quetire wedegu̶, boboríjãña. Yu̶u̶ teeré wederé wapa peresuwiipu̶ duigú̶cãrẽ bobosã́rijãña. Biirope wãcũña: “Tee queti wederé wapa yu̶u̶cã ñañarõ netõpacú̶, Cõãmacũ̶ tutuare ticorémena nu̶cãjã́gũ̶da”, jĩĩ wãcũña.
43017019	Description	Cṹ̶ãye niiãdarere tiigú̶, yu̶u̶ mu̶u̶ booróbirora tiia. Cṹ̶ãcã mu̶u̶ booróbiro tiiáro jĩĩgũ̶, cṹ̶ã diamacṹ̶ maquẽrẽ masĩnemoãrõ jĩĩgũ̶, teero tiia.
66003002	Recommendation	Ateré wãcũña: Mú̶ã ãñurõ tiiré petiró tiia. Teero tiirá, ãñurére tiinemóña sũcã, petirí jĩĩrã. Yu̶u̶ ĩñarĩ, Cõãmacũ̶ ĩñacoropu̶ mú̶ã tiiré du̶sajã́ã.
66016004	Description	Pu̶arã́ siro macũ̶ cũ̶ũ̶ya bapa maquẽrẽ díamaarĩpu̶, oco witiré coperipu̶ píobatediocowi. Teemaarĩ, teecoperi díi posajõãwũ̶.
45005002	Faith	Jesucristo marĩrẽ diabosariguere padeojĩ́rã, diamacṹ̶ Cõãmacũ̶mena wedesemasĩã. Teero biiri Cõãmacũ̶ marĩrẽ tiiápure marĩye niiã. Marĩ cũ̶ũ̶ pu̶topu̶ ãñuré baurére ĩñaãdara niirã tiia. “Teeré ĩñajããdacu” jĩĩ cotera, tee maquẽrẽ ãñurõmena wedesea.
49005005	Sin	Ateré mú̶ã masĩcu: Cristo cũ̶ũ̶ Pacu̶mena niirṍpu̶ sĩcũ̶ cũ̶ũ̶ booró ñeeapesodeaatigu̶no wáariqui. Bobooro ñañarõ tiiẽ́ñogũ̶no teerora wáariqui. Cu̶opacú̶ boonemógũ̶cã teerora wáariqui. Boonemógũ̶ Cõãmacũ̶rẽ padeoróno tiigú̶, cũ̶ũ̶ booré maquẽ dícu̶re padeoquí.
58011008	Faith	Abraham Cõãmacũ̶rẽ padeojĩ́gũ̶, cũ̶ũ̶ jĩĩrirobirora tiiyígu̶. Cõãmacũ̶ cũ̶ũ̶rẽ apeditapú̶ cũ̶ũ̶rẽ ticoadari ditapu̶ wáadutiri, wáayigu̶. Cũ̶ũ̶ya macãrẽ witiwagu̶, “tiiditapu̶ wáagu̶ tiia” jĩĩrṍ manirṍ wáajõãyigu̶.
49005018	Recommendation	Cũmurijãña, noo booró ñañaré tiirí jĩĩrã. Cũmurṍno tiirá, Espíritu Santo boorépere tiiyá.
61002002	Sin	Pau̶ cṹ̶ã ñañaré tiirére ĩñarã, teerora tiinu̶nú̶seadacua. Jesuré padeohérape cṹ̶ã teero tiirí ĩñarã, Jesuyé diamacṹ̶ maquẽrẽ ñañarõ wedeseadacua.
49002018	Faith	Cristo marĩrẽ tiibosáremena marĩ niipetira Espíritu Santo sĩcũ̶menarã marĩ Pacu̶mena wedesemasĩã.
44021025	Recommendation	Jesuré padeorá judíoa niihẽrãpere “biiro tiirí ãñuãdacu” marĩ jĩĩriguere jóacotoawu̶: Wáicu̶ra dii cṹ̶ã padeoráre ticoariguere yaarijãña. Wáicu̶raye díire sĩniríjãña. Wáicu̶ra dii díi cõãña maniré diiré yaarijãña. Ãpẽrãména ñañarõ ñeeaperijãña, jĩĩ jóawu̶, jĩĩwã.
44005003	Sin	Pedro cũ̶ũ̶rẽ jĩĩyigu̶: —Ananías, ¿deero tiigú̶ mu̶u̶ Satanárẽ yu̶u̶arĩ? Mu̶u̶ Espíritu Santore jĩĩditoayu, mu̶u̶ dúa wapatáariguere néedu̶ogu̶.
49004014	Recommendation	Teero tiirá, wĩmarã tiiróbiro niirijããda. Wĩmarã jĩĩditorere tu̶ojĩ́rã, pṹũrĩ wĩnoména páapuconorõ tiiróbiro noo niiré buerére padeonu̶nú̶seya. Cṹ̶ã tiiróbiro marĩ jĩĩditomenirã buerére tu̶orá, padeonu̶nú̶serijããda.
46006009	Sin	¿Ateré mú̶ã masĩriite? Ñañaré tiirá Cõãmacũ̶ Õpũ̶ niirṍpu̶ jearicua. Wisiríjãña. Ñeeapesodeaatira, weerirare padeorá Cõãmacũ̶ Õpũ̶ niirṍpu̶ jearicua. Teero biiri wãmosíarira niipacara ãpẽrãména ñeeapera, ũ̶mu̶ã́ sesaro numiã́mena niirã́biro tiirá, numiã sesaro ũ̶mu̶ã́mena niirã́biro tiirá Cõãmacũ̶ Õpũ̶ niirṍpu̶ jearicua.
58010025	Recommendation	Jesuré padeorámena neãdurijããda sĩquẽrã tiirucúrobiro. Cṹ̶ã tiiróbiro tiiróno tiirá, cãmerĩ́ wãcũtutuari tiiáda. “Marĩ Õpũ̶ pu̶tu̶aatiadaro péero du̶saa” jĩĩ wãcũrã, nemorṍrã cãmerĩ́ wãcũtutuari tiiáda.
51003005	Sin	Mú̶ã atibú̶reco maquẽ ñañaré tiidu̶gárere duujã́ña: Ãpẽrãména ñañarõ ñeeaperijãña; ãpẽrãména mú̶ã booró ñeeaperijãña; teeré tiidu̶gápacara, tiiríjãña; ñañarére u̶garipéarijãña; niyerure, apeyenórẽ boonemósãrijãña. Teeré boonemósãrãno Cõãmacũ̶rẽ wãcũricua; cṹ̶ãye dícu̶re wãcũjãcua. Teero tiirá, basocá weerirare padeorábiro tiicúa.
52005008	Faith	Marĩpeja bú̶reco niirã́biro niijĩrã, marĩ tiirére ãñurõ wãcũ, niijããda. Sĩcũ̶ cãmerĩ́sĩãrõpu̶ wáagu̶, cũ̶ũ̶ya õpũ̶ũ̶rẽ cãmotágu̶, cõme sutirore sãñaqui. Cũ̶ũ̶ tiiróbiro marĩ wãtĩrẽ cãmotára, Cõãmacũ̶rẽ padeorucújããda; cãmerĩ́ maĩã́da. Dupure cãmotágu̶, cõmecororé pesaqui. Cũ̶ũ̶ tiiróbiro marĩ wãtĩrẽ cãmotára, “Jesús marĩrẽ netõnérigu̶ niiwĩ; cũ̶ũ̶mena niirucujããdacu” jĩĩ wãcũãda.
55001007	Grace	Cõãmacũ̶ marĩrẽ Espíritu Santore ticogu̶, cuiro manirṍ niiãrõ jĩĩgũ̶ ticorigu̶ niiwĩ. Teero cuirono tiigú̶, Espíritu Santo marĩrẽ tutuari tiiquí; cãmerĩ́ maĩrĩ́ tiiquí; ãñurõ tiirére besemasĩrĩ tiiquí.
62002004	Sin	Sĩcũ̶ cũ̶ũ̶ dutirére tiirípacu̶, “yu̶u̶ cũ̶ũ̶rẽ masĩtoaa” jĩĩboqui. Teero jĩĩgṹ̶ jĩĩditorepigu̶ niiqui; cũ̶ũ̶ wãcũré diamacṹ̶ niiricu.
50002002	Faith	Teero tiirá, mú̶ã tiirécu̶tiremena yu̶u̶re bayiró u̶senigũ̶ niirĩ tiiyá. Ateré tiirécu̶tiya: Ãñurõ tu̶omasĩ́rã niiña; cãmerĩ́ maĩñá; sĩcũ̶põna tiiróbiro niirecu̶tiya; sĩcãrĩbíro wãcũña.
43007030	Description	Cũ̶ũ̶ teero jĩĩrĩ tu̶orá, cũ̶ũ̶rẽ peresuwiipu̶ néewadu̶gamiwã. Cũ̶ũ̶rẽ ñeerí bu̶reco jeariwu̶ ména. Teero tiirá, sĩcũ̶no cũ̶ũ̶rẽ ñeeriwa.
54006018	Recommendation	Pee apeyé cu̶orá ãñuré tiiáro; pee ãñurõ tiirére cu̶oáro. Cṹ̶ã cu̶orémena tiiápuaro.
43018030	Description	—Cũ̶ũ̶ ñañaré tiihégu̶ niiãtã, mu̶u̶ pu̶to cũ̶ũ̶rẽ néeatiriboajĩyu, jĩĩwã.
45014006	Faith	Sĩcũ̶ sicabu̶recore “Cõãmacũ̶ya bu̶reco peti niiã” jĩĩgṹ̶no Cõãmacũ̶rẽ padeogú̶du̶, teero jĩĩqui. Niipetire yaagú̶cã cũ̶ũ̶ yaarénorẽ “Cõãmacũ̶ ticoré niiã” jĩĩ, yaaqui. Teero tiigú̶, Cõãmacũ̶rẽ u̶senire ticoqui. Ãpĩ wáicu̶ diirore yaahegu̶cã cũ̶ũ̶ yaarénorẽ “Cõãmacũ̶ ticoré niiã” jĩĩ, yaaqui. Teero tiigú̶, Cõãmacũ̶rẽ u̶senire ticoqui.
45012012	Recommendation	“Cõãmacũ̶ too síropu̶re ãñurõ tiigú̶daqui” jĩĩrã, u̶seniyueya. Merẽã wáari, ñañarõ netõrã́, wãcũbayijãña. Duuró manirṍ Cõãmacũ̶rẽ sãĩrucújãña.
44024023	Description	Teero jĩĩtoa, cien surara dutigú̶re jĩĩrigu̶ niiwĩ: —Ãnirẽ́ ãñurõ cotedutiya. Cũ̶ũ̶ niirṍpu̶ wáanetõ, niijããrõ. Cũ̶ũ̶ menamacãrã cũ̶ũ̶rẽ tiiápudu̶gari, cãmotárijãña, jĩĩrigu̶ niiwĩ.
46013007	Description	Marĩ maĩrã́rẽ cṹ̶ã ñañaré tiirí, maĩdúria. “Too síro cṹ̶ãcã ãñurépere tiimasĩ́ãdacua”, jĩĩ wãcũã. Wãcũtutuarucujãã. Cṹ̶ã ãñurére tiirí yuea.
47004013	Faith	Cõãmacũ̶ye queti jóaripũpu̶ biiro jóanoã: “Yu̶u̶ padeowú̶; teero tiigú̶, wedesewu̶”. Teerora jĩĩã ũ̶sãcã: Ũ̶sã padeóa; teero tiirá, wedesea.
52005014	Recommendation	Mú̶ãrẽ wãcũtutuare ticoa sũcã. Daderá niirã́rẽ cṹ̶ã padeadare maquẽrẽ ãñurõ wedeya. Wãcũtutuherare wãcũtutuari tiiyá. Wãcũbayiherare tiiápuya. Niipetiramena cúaro manirṍ ãñurõ niiña.
66016010	Description	Bapari siro macũ̶ cũ̶ũ̶ya bapa maquẽrẽ quiogú̶ petiyapĩrõpu̶ píobatediocowi. Niipetiro cũ̶ũ̶ dutirá niirṍpu̶ naĩtĩãjõãwũ̶. Basocá pũninorã, cṹ̶ãye ñemerõrĩrẽ bayiró bacadiyówa.
48006016	Grace	Niipetire yu̶u̶ wederére tiinu̶nú̶seranorẽ Cõãmacũ̶ ãñurõ niirecu̶tiri tiiáro; cṹ̶ãrẽ bóaneõ ĩñaãrõ. Cṹ̶ãrã Cõãmacũ̶yara díamacũ̶ niiĩya.
44018025	Faith	Marĩ Õpũ̶ “biiro niirecu̶tiro booa” jĩĩrére buenorigu̶ niiyigu̶. Juan basocáre wãmeõtigu̶ buerigue dícu̶re masĩpacu̶, diamacṹ̶ Jesuyére bueyigu̶ u̶seniremena.
46010031	Recommendation	Yu̶u̶peja mú̶ãrẽ biiro wedea: Marĩ yaarémena, marĩ sĩnirémena, marĩ booró tiirémena Cõãmacũ̶rẽ u̶senirĩ tiiáda, ãpẽrãcã́ Cõãmacũ̶rẽ “ãñunetõjõãĩ” jĩĩãrõ jĩĩrã.
62002027	Recommendation	Espíritu Santo Jesucristo ticorigu̶ mú̶ãpu̶re niiqui. Teero tiirá, ãpĩ mú̶ãrẽ “nemorṍ buegu̶da” jĩĩgṹ̶rẽ booríjãña. Espíritu Santo mú̶ãrẽ niipetirere buequi. Cũ̶ũ̶ jĩĩditoro manirṍ diamacṹ̶ maquẽrẽ buequi. Cũ̶ũ̶ bueróbirora Jesucristomena niijãña.
59002026	Faith	Ateména pu̶tu̶áa: Sĩcũ̶ Jesuré padeopacú̶, ãñuré tiihéri, cũ̶ũ̶ padeoré wapamaníã. Cũ̶ũ̶ padeoré sicaõpũ̶ũ̶ yeeripũna duuári siro tiiróbiro niicu; catiricu.
44027035	Description	Teeré jĩĩ, pãrẽ née, niipetira ĩñacoropu̶ Cõãmacũ̶rẽ u̶senire tico, pãrẽ pu̶atá, yaanu̶cãwĩ.
44015020	Sin	Ateré jóaada cṹ̶ãrẽ: Wáicu̶ra dii cṹ̶ã padeoráre ticoariguere yaarijãña. Ãpẽrãména ñañarõ ñeeaperijãña. Wáicu̶ra dii díi cõãña maniré diiré yaarijãña. Wáicu̶ra díire sĩniríjãña, jĩĩ jóaada.
44023003	Sin	Teero tiigú̶, Pablo cũ̶ũ̶rẽ jĩĩyigu̶: —Cõãmacũ̶ mu̶u̶rẽ ñañarõ tiigú̶daqui. Mu̶u̶ tiiditórepigu̶ niiã. Mu̶u̶ too duia, yu̶u̶re queti besegu̶du̶ Moisés dutiré jĩĩrõbirora. Mu̶u̶ basirora tee dutirére netõnu̶cã́gũ̶ tiia, yu̶u̶re páadutigu̶peja, jĩĩyigu̶.
45008001	Description	Teero tiirá, marĩ Jesucristomena niirã́jã ñañaré tiinóricu; pecamepu̶ wáaricu.
52005009	Grace	Cõãmacũ̶ cũ̶ũ̶ ñañarõ tiiádara meerẽ marĩrẽ cṹũrigu̶ niiwĩ. Marĩ Õpũ̶ Jesucristomena netõã́darare cṹũrigu̶ niiwĩ.
66020008	Violence	Cũ̶ũ̶ niipetiropu̶ niipetire dita macãrãrẽ jĩĩditogu̶ wáagu̶daqui. Gog, Magog wãmecu̶tiri macã macãrãcãrẽ teerora tiigú̶daqui. Cṹ̶ãmena su̶o, cãmerĩ́sĩãgũ̶da jĩĩgũ̶, néõgũ̶daqui. Cṹ̶ã pau̶ niiãdacua ditatupari pairímaa día wesa maquẽ tiiróbiro.
46006011	Grace	Tíatopu̶re mú̶ã sĩquẽrã teerora tiirécu̶timirira niiwũ̶. Teero tiirí siro niipacari, Cõãmacũ̶ mú̶ã ñañaré tiirére coserígu̶ niiwĩ; mú̶ãrẽ cũ̶ũ̶ põna niirĩ tiirígu̶ niiwĩ. Marĩ Õpũ̶ Jesuména, Espíritu Santomena Cõãmacũ̶ mú̶ãrẽ “ãñurã́rã niiĩya” jĩĩ ĩñaqui.
55001012	Faith	Tee quetire wederé wapa yu̶u̶ bayiró ñañarõ netõã. Teero ñañarõ netõpacú̶, boboría. Yu̶u̶re tee queti wededutirigu̶re masĩã. Teero tiigú̶, ateré jĩĩã yu̶u̶ja: “Cũ̶ũ̶ yu̶u̶re cṹũriguere coteyapacu̶tigu̶daqui, tée cũ̶ũ̶ pu̶tu̶aatigu̶pu̶”.
49006018	Faith	Noo mú̶ã niirṍ Cõãmacũ̶rẽ sãĩrucújãña. Espíritu Santo masĩré ticorémena sãĩñá. Ãñurõ tu̶omasĩ́ña. Sãĩdúrijãña. Niipetira Cõãmacũ̶rẽ padeoráre sãĩbosárucujãña.
52001001	Grace	Yu̶u̶ Pablo, yu̶u̶ menamacãrã Silvano, Timoteomena mú̶ã Tesalónica macãrã Jesuré padeorí põna macãrãrẽ ãñudutia. Mú̶ã marĩ Pacu̶ Cõãmacũ̶, marĩ Õpũ̶ Jesucristomena ãñurõ niijãcu. Cõãmacũ̶ mú̶ãrẽ ãñuré ticoaro; ãñurõ niirecu̶tiri tiiáro.
50004005	Faith	Mú̶ã ãpẽrãrẽ́ bóaneõ ĩñarére niipetira masĩãrõ. Marĩ Õpũ̶ pu̶tu̶aatiadaro péero du̶sacú.
46011026	Faith	Teero tiirá, mú̶ã pãrẽ yaara, tiibapare sĩnirã́, marĩ Õpũ̶ marĩrẽ diabosariguere ẽñorã́ tiia, tée cũ̶ũ̶ pu̶tu̶aatiripu̶.
59005015	Faith	Cṹ̶ã padeorémena sãĩrĩ́, diarecu̶tigu̶ netõnénogũ̶daqui. Cõãmacũ̶ cũ̶ũ̶rẽ diaré netõrĩ́ tiigú̶daqui. Cũ̶ũ̶ ñañaré tiirí siro niirĩ, Cõãmacũ̶ cũ̶ũ̶rẽ acabógu̶daqui.
55001003	Faith	Yu̶u̶ ñecũ̶sũ̶mu̶ã Cõãmacũ̶rẽ padeorírobirora yu̶u̶cã ãñurõ yeeripũnacu̶tiremena padeóa. Ñamirĩ́, bú̶recori yu̶u̶ sãĩrécõrõ mu̶u̶rẽ wãcũã. Mu̶u̶rẽ wãcũgũ̶, Cõãmacũ̶rẽ u̶senire ticoa.
66006016	Description	Ũ̶tãyucu̶re, ũ̶tãquiritõrẽ basocá niiripacari, cṹ̶ã jĩĩmiwã: —Ũ̶sãrẽ cãmotáya; ũ̶sã sotoa ñaapeajeaya, tiipĩrõpu̶ duigú̶ ũ̶sãrẽ ĩñabu̶arijããrõ jĩĩrã. Cordero bayiró cúagu̶ ũ̶sã ñañaré tiiré wapa cũ̶ũ̶ ñañarõ tiiádarecãrẽ cãmotáya.
66002017	Description	Espíritu Santo yu̶u̶re padeoré põnarĩ macãrãrẽ wedei. Tu̶odu̶gárano tu̶oáro. Ãñurõ padeó cãmewitíranorẽ maná yayióriguere ecagú̶dacu. Cṹ̶ãrẽ ũ̶tãpe butirípere ticogu̶da. Tiipepu̶ mama wãmerẽ jóatunoãdacu. Sĩcũ̶ teewãmerẽ masĩriqui. Tiipere cu̶ogú̶ dícu̶ masĩgũ̶daqui”, jĩĩ jóaya, jĩĩwĩ.
61002003	Sin	Teeré buerá niyeru boorá niicua. Teero tiirá, mú̶ãyere néeãdara, jĩĩditoremena mú̶ãrẽ bueadacua. Cṹ̶ã teero tiiré wapa cṹ̶ãrẽ ñañarõ tiiádare niitoacu. Netõrícua. Tíatopu̶ Cõãmacũ̶ “cṹ̶ã ñañarõ tiinóãdacua” jĩĩtoarigu̶ niiwĩ.
53002011	Sin	Teero tiigú̶, Cõãmacũ̶ cṹ̶ãrẽ diamacṹ̶ maquẽrẽ ĩñamasĩrĩ tiiríqui, cṹ̶ã jĩĩditorere padeoáro jĩĩgũ̶.
45002024	Sin	Cõãmacũ̶ye queti jóaripũpu̶ mú̶ã teero tiirénorẽ biiro jóanowũ̶: “Mú̶ã tiibuyére wapa judíoa niihẽrãpe Cõãmacũ̶rẽ ñañarõ wedesecua”, jĩĩ jóanowũ̶.
55003008	Sin	Cṹ̶ãrẽ jĩĩditora, Janes, Jambres tiirírobiro niicua. Cṹ̶ã Moisére netõnu̶cã́yira. Tee tiiróbiro jĩĩditorape diamacṹ̶ maquẽrẽ cãmotácua. Ñañarõ wãcũriporira niicua; diamacṹ̶ padeomasĩ́ricua.
66003019	Recommendation	Yu̶u̶ maĩrã́rẽ ñañaré tiirí, ‘teeré tiinemórijãña’ jĩĩã. Teero tiirá, yéere ãñurõ tiiyá. Yu̶u̶ dutirére mú̶ã tiihéra, wãcũpati, wasoyá.
45005001	Faith	Teero tiigú̶, Cõãmacũ̶ marĩ Jesucristore padeorémena “ãñurã́rã niiĩya” jĩĩ ĩñaqui. Teero tiirá, marĩ Õpũ̶ Jesucristo marĩrẽ diabosariguemena Cõãmacũ̶mena ãñurõ niirecu̶tia sáa.
54004016	Recommendation	Mu̶u̶ tiirécu̶tirere, mu̶u̶ buerére ãñurõ wãcũña, “¿diamacṹ̶ niimiĩto?” jĩĩgũ̶. Teeré tiirucújãña. Teeré tiirá, mu̶u̶, teero biiri mu̶u̶rẽ tu̶orácã netõnénoãdacua.
44026011	Violence	Pee judíoa neãré wiseripu̶ wáa, Jesuré padeodúaro jĩĩgũ̶, ñañarõ tiirucúmiwũ̶. Bayiró cṹ̶ãmena cúagu̶, tée apeyé ditapu̶ cṹ̶ãrẽ ñañarõ tiinu̶nú̶semiwũ̶.
48005019	Sin	Ñañaré u̶garipéare maquẽrẽ masĩnotoaa. Teeré tiiráno ateré tiicúa: Cṹ̶ã nu̶mosã́numiã, cṹ̶ã manu̶sũ̶mu̶ã niihẽrãrẽ ñeeapecua; ãpẽrãména cṹ̶ã booró ñañarõ ñeeapecua; ateré tiirécu̶tirano sĩcũ̶ tu̶omasĩ́hẽgũ̶ tiiróbiro tiirécu̶ticua;
46003007	Grace	Oteré otegú̶, oco píogu̶ u̶pu̶tí macãrã mee niiĩya; Cõãmacũ̶peja u̶pu̶tí macũ̶ niiqui. Cũ̶ũ̶rã́ ũ̶sã oteriguere bu̶cu̶ári tiigú̶ tiiróbiro basocáre padeonemórĩ tiiquí.
46001007	Faith	Teero tiirá, mú̶ã marĩ Õpũ̶ Jesucristo pu̶tu̶aatiadarere yueri, Cõãmacũ̶ ãñuré tiimasĩ́rere ticoré du̶saría.
66014002	Description	Ũ̶mu̶ã́sepu̶ bu̶su̶ri tu̶owú̶. Oco pairó õmasãnu̶cõrõbiro, bu̶po bayiró páarobiro bu̶su̶wu̶. Pau̶ bú̶apũ̶tẽrã cṹ̶ãyere bú̶apũ̶tẽrẽ tiiróbiro bu̶su̶wu̶.
44010043	Faith	Cõãmacũ̶ niipetira Jesuré padeoráre cũ̶ũ̶mena cṹ̶ã ñañaré tiirére acabógu̶daqui. Teeré jóarira niiwã niipetira profetas, jĩĩyigu̶.
45002007	Faith	Ãñuré tiirucúranopere cũ̶ũ̶ pu̶topu̶ catiré petihére ticogu̶daqui. Cṹ̶ã Cõãmacũ̶mena niirucujãrere boocúa. Cõãmacũ̶ cṹ̶ãrẽ “ãñurõ tiiáwũ̶” jĩĩrére tu̶odu̶gácua.
66001004	Grace	Yu̶u̶ Juan mú̶ã Asiapu̶ niirã́ Jesuré padeorá siete põnarĩ macãrãrẽ jóaa. Cõãmacũ̶ atitóre niirucujãgũ̶, too su̶gueropu̶ niirigu̶, too síropu̶ atigu̶du̶ mú̶ãrẽ ãñuré ticoaro; ãñurõ niirecu̶tiri tiiáro. Espíritu Santo siete maquẽ ãñuré tiimasĩ́re ticoré cu̶ogú̶ Cõãmacũ̶ duirípĩrõ pu̶to niigṹ̶ teerora tiiáro.
44019004	Faith	Pablo jĩĩnemoyigu̶: —Juan basocáre wãmeõtiyigu̶. Teeména cṹ̶ã ñañaré tiirére wãcũpati, wasorére ẽñoyíra. Juan biiro wedeyigu̶: “Yu̶u̶ siro ãpĩ atigu̶daqui. Cũ̶ũ̶rẽ padeoyá”, jĩĩyigu̶. Cũ̶ũ̶ teero jĩĩ wederigu̶ra niiĩ Jesús, jĩĩyigu̶.
61002009	Violence	Teero tiigú̶, Cõãmacũ̶ cũ̶ũ̶rẽ padeoráre ñañarõ wáari, netõnémasĩqui. Ñañarã́pere ñañarõ tiigú̶du̶ siatúcũrira tiiróbiro cu̶oquí, tée cũ̶ũ̶ basocáre wapa tiiádari bu̶reco jearipu̶.
58011016	Grace	Cṹ̶ã niimiri dita nemorṍ ãñurõ niiãdari dita petire booyíra. Ũ̶mu̶ã́sepu̶re niidu̶gayira. Teero tiigú̶, Cõãmacũ̶ cṹ̶ã “ũ̶sã Õpũ̶ niiĩ” jĩĩrĩ, bobosã́riyigu̶. Teero bobosã́rijĩgũ̶, cṹ̶ã niiãdari macãrẽ ũ̶mu̶ã́sepu̶re quẽnoyúetoayigu̶.
54004007	Recommendation	Atibú̶reco maquẽ wedeseãmarere tu̶oríjãña. Tee marĩ niirecu̶tirere tiiápuria. Jĩĩãmare niiã. Nemorṍ Cõãmacũ̶ boorére tiirucújãña.
66020009	Violence	Cṹ̶ã niipetiro tiiditapu̶re jeaadacua. Cõãmacũ̶rẽ padeorá niirṍpu̶, cũ̶ũ̶ maĩrí macãrẽ niisodeaadacua. Cõãmacũ̶pe pecame ticodiocogu̶daqui, niisodearare sóeditiojãgũ̶da jĩĩgũ̶. Niipetira sóeditionoãdacua.
44010048	Description	Teero tiigú̶, cṹ̶ãrẽ Jesucristo wãmemena wãmeõtidutiyigu̶. Too síro cṹ̶ã cũ̶ũ̶rẽ jĩĩyira: —Ãnopú̶ pu̶tu̶ácũmuña ména sĩquẽ bu̶recori ũ̶sãmena, jĩĩyira. Teero tiigú̶, cṹ̶ãmena pu̶tu̶áyigu̶.
45002019	Grace	“Capeari bauhérare wéewasu̶guera tiiróbiro judíoa niihẽrãrẽ buemasĩjãã. Naĩtĩãrõpu̶ niirã́rẽ sĩãwócora tiiróbiro Moisére dutiré cṹũriguere masĩhẽrãrẽ wedemasĩã”, jĩĩ wãcũmicu.
62002025	Grace	Cũ̶ũ̶ marĩrẽ jĩĩrirobirora tiigú̶daqui: Marĩrẽ catiré petihére ticogu̶daqui.
59003017	Description	Cõãmacũ̶ tu̶omasĩ́re ticoré cu̶orápeja ñañarére ãmaãrõ manirṍ niicua. Cṹ̶ãjã biiro niicua: Ãñurõ niirecu̶tirere boorá, basocáre ãñurõ wéepeora, wederére ãñurõ tu̶oñérã, ãpẽrãrẽ́ bóaneõ ĩñarã́, niipetirare ãñuré tiirá, niipetirare sĩcãrĩbíro tiirá, tiiditóro manirṍ ãñurõ tiirécu̶tira niicua.
43003035	Faith	Cõãmacũ̶ cũ̶ũ̶ macũ̶rẽ maĩgṹ̶, niipetirere, niipetirare dutimasĩrere ticoyigu̶.
61003009	Grace	Basocá sĩquẽrã marĩ Õpũ̶ pu̶tu̶aatiadare “pea niicu” jĩĩ wãcũpacari, pearícu. Cũ̶ũ̶ pu̶tu̶aatiadare su̶guero basocáre bóaneõrere ẽñogṹ̶ tiiquí. Sĩcũ̶rẽ pecamepu̶ wáari booríqui. Niipetira cṹ̶ã ñañarére wãcũpati, wasorí booquí. Teero tiigú̶, atiriqui ména.
46007007	Grace	Yu̶u̶ biiro wãcũã: Yu̶u̶ mú̶ã niipetirare yu̶u̶ tiiróbiro nu̶momanirã niirĩ boomíga. Cõãmacũ̶pe basocácõrõrẽ cṹ̶ã tiiádarere cṹũrigu̶ niiwĩ. Ãpẽrãrẽ́ nu̶momanidutigu̶, manu̶manidutigu̶ cṹũrigu̶ niiwĩ. Ãpẽrãpére nu̶mocu̶tidutigu̶, manu̶cu̶tidutigu̶ cṹũrigu̶ niiwĩ.
46014001	Recommendation	Ãpẽrãrẽ́ maĩrucújãña. Cõãmacũ̶ Espíritu Santomena tiimasĩ́re ticorécãrẽ bayiró booyá. Cõãmacũ̶ wededutirere wedemasĩrere boonetṍnu̶cãña.
47004006	Grace	Biiro niiã: Cõãmacũ̶ basirora sicatopu̶ atibú̶reco naĩtĩãrõ niimiriguere bóeri tiirígu̶ niiwĩ. Teeré tiirírobiro cũ̶ũ̶rã́ marĩye yeeripũnarĩpu̶ bóeri tiirígu̶ niiwĩ. Teero tiirá, marĩ Cristore masĩrémena Cõãmacũ̶ ãñurõ niirecu̶tirere masĩã.
44018024	Description	Tíatore judíoayu̶ Alejandría macã macũ̶ Éfesopu̶ jeayigu̶. Cũ̶ũ̶ wãmecu̶tiyigu̶ Apolos. Cũ̶ũ̶ ãñurõ wedemenigũ̶ niiyigu̶. Cõãmacũ̶ye queti jóaripũ maquẽrẽ ãñurõ masĩgṹ̶ niiyigu̶.
58013012	Grace	Teero tiirírobiro Jesús macã wesapu̶ ñañarõ netõ, diayigu̶. Cũ̶ũ̶ye díimena marĩrẽ ãñurã́ pu̶tu̶ári tiigú̶, teero tiiyígu̶.
56002015	Recommendation	Mu̶u̶ dutiré cu̶orémena teeré wedeya; wãcũtutuare ticoya; cṹ̶ã ñañaré tiiáriguere cṹ̶ãrẽ tu̶omasĩ́rĩ tiiyá. Sĩcũ̶no mu̶u̶rẽ tee ĩñacõãrijããrõ.
62004009	Grace	Cõãmacũ̶ marĩrẽ maĩrére ateména ẽñorígu̶ niiwĩ: Cõãmacũ̶ cũ̶ũ̶ macũ̶ sĩcũ̶ niigṹ̶rẽ atibú̶recopu̶re ticodiocorigu̶ niiwĩ. Marĩrẽ catiré petihére cu̶oáro jĩĩgũ̶, cũ̶ũ̶rẽ diabosadutirigu̶ niiwĩ.
43017024	Grace	’Atibú̶reco tiiádari su̶guero, mu̶u̶ yu̶u̶re maĩwṹ̶. Teero tiigú̶, mu̶u̶ u̶pu̶tí macũ̶ niirére yu̶u̶re ticowu̶. Pacu̶, mu̶u̶ yu̶u̶re ticorirare yu̶u̶mena niirĩ boogá. Yu̶u̶mena niirã, yu̶u̶ u̶pu̶tí macũ̶ niirére ĩñaãdacua.
45003016	Sin	Cṹ̶ã wáaro basocáre ñañarõ peti tiiíya. Cṹ̶ãyere ñañopetíjã, bóaneõrã pu̶tu̶ári tiiíya.
58004014	Faith	Jesús Cõãmacũ̶ macũ̶, Cõãmacũ̶ pu̶topu̶ jearigu̶, paiaré dutigú̶ niiĩ. Teero tiirá, “Jesuré padeóa” jĩĩrére padeorucújãrõ booa.
61001017	Grace	Cõãmacũ̶ Jesucristo Pacu̶ cũ̶ũ̶rẽ u̶senire ẽñowĩ́. Cũ̶ũ̶rẽ ãñurõ asibatére ticogú̶ wedeseri tu̶owú̶: “Ãni yu̶u̶ macũ̶ yu̶u̶ bayiró maĩgṹ̶ niiĩ. Cũ̶ũ̶mena bayiró u̶seniã”, jĩĩti.
46012011	Description	Espíritu Santo basiro tee niipetirere tiiquí. Cũ̶ũ̶rã́ basocácõrõrẽ cũ̶ũ̶ ticodu̶garere ticoqui.
66008012	Description	Ĩtĩã́rã siro ãpĩ putiwí. Cũ̶ũ̶ putirí, muĩpũ bú̶reco macũ̶, ñami macũ̶, ñocõã́ decomena du̶aró posajõãwã. Teero tiiró, decomena du̶aró naĩtĩãjõãwũ̶; bú̶reco decomena du̶aró bauríwu̶; ñamicã teerora.
44018017	Violence	Niipetira Sóstenes judíoa neãrí wii dutigú̶re ñee, queti beserí wii díamacũ̶ páayira. Galiónpe “cṹ̶ã booró tiiáro” jĩĩjãyigu̶.
43010039	Violence	Cṹ̶ãpeja cũ̶ũ̶rẽ peresuwiipu̶ néewadu̶gamiwã sũcã. Cũ̶ũ̶pe cṹ̶ãrẽ dutijṍãwĩ.
47004016	Faith	Teero tiirá, wãcũtutuarucujãã. Sotoápere bu̶toá wáapacara, popeapu̶re bú̶recoricõrõ nemorṍ tutuanemoã.
43012003	Description	Teero tiigó, María sicagá sitiaãñúrigare Jesús pu̶to néeatiwo. Tee sitiaãñúre “nardo” wãmecu̶tire wapapacáre niiwũ̶. Cũ̶ũ̶ye du̶poripu̶ píopeo, cooya póañapõmena tuucoséwo. Tiiwií niipetiropu̶ sitiaãñúsesajõãwũ̶.
58011009	Faith	Cõãmacũ̶rẽ padeojĩ́gũ̶, cũ̶ũ̶rẽ “ticogu̶da” jĩĩri ditapu̶ jea, niiyigu̶. Cũ̶ũ̶ya dita niipacari, sicadita waso, niiyigu̶. Wáicu̶ra caserimena tiirí wiipu̶ niiyigu̶. Cũ̶ũ̶ macũ̶ Isaac, teero biiri cũ̶ũ̶ pãrãmí Jacob teerora niinu̶nu̶seyira. Cõãmacũ̶ cṹ̶ãcãrẽ tiiditare “ticogu̶da” jĩĩyigu̶.
50003017	Recommendation	Yáa wedera, yu̶u̶ tiirére ãñurõ ĩñacũña. Ãpẽrãrẽ́ ũ̶sã tiiróbiro tiirácãrẽ ĩñacũña.
48006002	Recommendation	Mú̶ãrẽ merẽã wáari, cãmerĩ́ ãñurõ tiiápuya. Teeré tiirá, Cristo dutirére queoró tiiádacu.
59002024	Faith	Tee quetimena ateré ãñurõ masĩnoã sáa: Marĩ Cõãmacũ̶rẽ padeorá ãñurõ tiirí, Abrahamrẽ tiirírobiro marĩrẽ “ãñurã́rã niiĩya” jĩĩ ĩñaqui. U̶serimena dícu̶ “Cõãmacũ̶rẽ padeóa” jĩĩrã́rẽ “ãñurã́rã niiĩya” jĩĩ ĩñariqui.
45009014	Faith	Too docare ¿deerope pu̶tu̶ánoãdari sáa? “Cõãmacũ̶ diamacṹ̶ tiihégu̶ niiqui too docare”, ¿jĩĩãdarite? Jĩĩrijããda.
45014001	Recommendation	Sĩcũ̶ Jesuré ãñurõ masĩhẽgũ̶ mú̶ã pu̶topu̶ jeari, cũ̶ũ̶rẽ ãñurõ bocaya. Cũ̶ũ̶ Jesuré ãñurõ masĩhẽrĩ ĩñarã, cũ̶ũ̶rẽ jĩĩpotocõrõ manirṍ ĩñajãña.
66012007	Violence	Ũ̶mu̶ã́sepu̶ cãmerĩ́quẽre wáawu̶. Miguel, ãpẽrã́ cũ̶ũ̶yara ángelea pĩnocamena cãmerĩ́quẽwã. Pĩnoca, teero biiri cũ̶ũ̶yara cãmerĩ́quẽpacara,
49004026	Recommendation	Mú̶ã cúara, ñañaré tiiríjãña. Cúanañiõrijãña,
60003009	Recommendation	Ãpẽrã́ mú̶ãrẽ ñañarõ tiirí, cṹ̶ãrẽ ñañarõ tiicãmérijãña. Mú̶ãrẽ ñañarõ jĩĩrĩ, ñañarõ jĩĩcãmerijãña. Teero jĩĩrõno tiirá, “Cõãmacũ̶ cṹ̶ãrẽ ãñurõ tiiáro” jĩĩ sãĩbosáya. Cõãmacũ̶ marĩrẽ teero tiidutígu̶ cṹũrigu̶ niiwĩ. Teero tiirí, Cõãmacũ̶ mú̶ãrẽ ãñurõ tiigú̶daqui.
43008029	Grace	Yu̶u̶re ticodiocorigu̶ yu̶u̶mena niiĩ. Yu̶u̶ cũ̶ũ̶ tu̶saré dícu̶re tiia. Teero tiigú̶, yu̶u̶ Pacu̶ yu̶u̶re sĩcũ̶rã cṹũrii, jĩĩwĩ.
49006014	Recommendation	Ãñurõ wãcũtutuara niiña. Surara cũ̶ũ̶yaro sutiroré wéemu̶õco, siatúqui sitũrṹdamena. Tiidá sitũrṹda diamacṹ̶ maquẽ marĩ padeorébiro niiã. Surara cũ̶ũ̶ cutirore cõmequiména cãmotáqui. Tiiqui cõmequí marĩ ãñuré tiirébiro niiã.
66001020	Description	Siete ñocõã́ yáa diamacṹ̶ macã wãmopu̶re cu̶orí, mu̶u̶ ĩñaãrigue, teero biiri siete sĩãwócore pesaré yucu̶ oro yucu̶ maquẽ biiro jĩĩdu̶garo tiia: Siete ñocõã́ siete ángelea jĩĩdu̶garo tiia. Cṹ̶ã siete yu̶u̶re padeoré põnarĩ macãrãyara niiĩya. Siete sĩãwócore pesaré yucu̶ siete põnarĩ yu̶u̶re padeoré põnarĩ macãrã jĩĩdu̶garo tiia, jĩĩwĩ.
58002009	Grace	Ángelea docagã niimirigu̶pereja masĩnoã. Cũ̶ũ̶rã́ Jesús niiĩ. Cũ̶ũ̶ Cõãmacũ̶ basocáre ãñurõ tiirére ẽñogṹ̶, marĩrẽ diabosarigu̶ niiwĩ. Cũ̶ũ̶ diagu̶, bayiró ñañarõ netõrígue wapa Cõãmacũ̶ ãñurõ asibatéremena cũ̶ũ̶rẽ marĩ Õpũ̶ sõnecorigu̶ niiwĩ.
50002013	Grace	Cõãmacũ̶ mú̶ãrẽ cũ̶ũ̶ booré ãñurére tiidu̶gári tiiquí. Cũ̶ũ̶rã́ mú̶ãrẽ tiiápuqui, cũ̶ũ̶ boorére peotímasĩãrõ jĩĩgũ̶. Teero tiirí booquí.
43015011	Grace	’Yu̶u̶ u̶senirõbirora mú̶ãrẽ u̶seniãrõ jĩĩgũ̶, teeré wedea. Teero tiirá, mú̶ã u̶seninetõjõããdacu.
54001001	Description	-
54002009	Recommendation	Numiã́cã cṹ̶ã sãñarucurobirora sãñarõ booa. Cṹ̶ãrẽ ãñurõ jearénorẽ sãñarõ booa. Cṹ̶ãye póa wapapacáremena mamarijããrõ; teero biiri cṹ̶ãye õpũ̶ũ̶rĩrẽ oromena, perla wapapacáreperimena mamarijããrõ; teero biiri suti wapapacáre sãñarã, “biiro biia yu̶u̶ja” jĩĩ wãcũrã mee sãñaãrõ.
43002015	Violence	Cṹ̶ã teero tiirí ĩñagũ̶, Jesús tãnarídare quẽnowĩ́. Tiidaména dúari basocare, cṹ̶ãyara ovejare, wecu̶aré tãnawíonecowi. Niyeru wasorí basocaye niyerure maabatéwi. Cṹ̶ãye mesarire tuunécõãcũjãwĩ.
49002010	Grace	Marĩ cũ̶ũ̶ tiiríra niiã. Marĩ ãñurõ tiirémena basocáre tiiápuaro jĩĩgũ̶, marĩrẽ Jesucristomena niirĩ tiirígu̶ niiwĩ. Marĩ ãñurõ tiiádarere Cõãmacũ̶ too su̶gueropu̶ quẽnotóayigu̶.
60004012	Recommendation	Yu̶u̶ maĩrã́, apeyé mú̶ãrẽ wedenemogũ̶da. Mú̶ã Jesuré padeoré wapa ñañarõ netõré wáari, ĩñamanijõãrijãña. Tee marĩ ñañarõ netõrére wãcũtutuara, diamacṹ̶rã Jesuré padeorére ẽñonóã. Teero tiirá, mú̶ãrẽ bayiró ñañarõ netõré wáari, “acuéi, ‘ate marĩrẽ wáaricu’ jĩĩmiwũ̶” jĩĩrijãña.
66019007	Recommendation	U̶senico. Bayiró u̶senirã niico. Cõãmacũ̶rẽ “ãñunetõjõãĩ” jĩĩ, u̶senire ticoco. Cordero cũ̶ũ̶rẽ padeorámena niinu̶cããdari bu̶reco jeatoaa. Cũ̶ũ̶rẽ padeorá cũ̶ũ̶ nu̶mo niigõdo tiiróbiro niiĩya. Nu̶mo niigõdo coo basiro ãñurõ quẽnoã́rigopu̶ niico. Cṹ̶ã coo tiiróbiro quẽnoã́rirapu̶ niiĩya.
49006017	Recommendation	Surara cũ̶ũ̶ya dupure cãmotágu̶, cõmecororé pesaqui. Cũ̶ũ̶ya dupure cãmotárirobirora wãtĩ mú̶ã wãcũrére ñañodu̶gári, “Cõãmacũ̶ netõnénorira niiã” jĩĩrémena cãmotáya. Surara espada pairípĩrẽ néewaqui. Cũ̶ũ̶ tiipĩmena cãmerĩ́quẽmasĩrõbirora mú̶ãpe Cõãmacũ̶ye queti jóaripũ wedeseremena wãtĩrẽ cãmotáya. Cõãmacũ̶ye wedesere espada Espíritu Santo mú̶ãrẽ ticoripĩbiro niiã.
44007024	Violence	Toopú̶ jeagu̶, sĩcũ̶rẽ Egipto macũ̶ páari ĩñayigu̶. Cũ̶ũ̶rẽ cãmeboságu̶, Egipto macũ̶rẽ páasĩãjãyigu̶.
53003013	Recommendation	Ũ̶sãya wederabiro niirã́, páasu̶tiro manirṍ ãñurére tiirucújãña.
46016013	Faith	Mú̶ã ãñurõ tu̶omasĩ́, niiña. Padeodúrijãña. Cuiro manirṍ niiña. Cõãmacũ̶ tutuaremena niiña.
44007043	Sin	Ãpĩ Moloc queorére padeorá, suti caserimena tiirí wiire apacãmesãwũ̶. Ãpĩ Refán ñocõãwṹ̶ mú̶ã weerigu̶cãrẽ padeorá, teerora tiiwú̶. Ãniãrẽ mú̶ã basirora weewu̶, padeoádara. Teero tiigú̶, mú̶ãrẽ ñee, néewadutigu̶da Babilonia berupu̶, jĩĩyigu̶ Cõãmacũ̶, jĩĩ jóarira niiwã.
53002015	Recommendation	Teero tiirá, padeó wãcũtutuaya. Ũ̶sã mú̶ãrẽ bueriguere tiinu̶nú̶seya. Tee bueriguere mú̶ãrẽ wedewu̶; teero biiri tee bueriguere paperapũpu̶ jóawu̶.
47005005	Grace	Cõãmacũ̶rã marĩrẽ teero wáaadarere quẽnoyúerigu̶ niiwĩ. Cũ̶ũ̶ marĩrẽ ãñurõ tiiádarere masĩsu̶guedutigu̶, Espíritu Santore ticodiocosu̶guerigu̶ niiwĩ.
54002011	Recommendation	Ditamanírõ, padeorémena ãñurõ buerére tu̶oáro.
54005019	Recommendation	Bu̶toá menamacũ̶rẽ sĩcũ̶ wedesãrĩ, tu̶oríjãña. Pu̶arã́, ĩtĩã́rã ĩñarira wedesãrĩpu̶, tu̶oyá.
45016016	Recommendation	Mú̶ã cãmerĩ́ maĩrémena ãñudutiya. Niipetira Cristore padeoré põnarĩ macãrã mú̶ãrẽ ãñuduticoya.
66018019	Description	Bayiró bóaneõre ẽñorã́, cṹ̶ãye dupupápu̶ ditare maapéoadacua. Uti, bayiró bu̶su̶rómena jĩĩãdacua: —Ade, ade, u̶pu̶tí niimiri macã ñañanetõjõãrõ wáajãã. Tiimacã maquẽ niyerumena niipetira día pairímaapu̶ wáarepawu̶ cu̶orá ãñurõ wapatámiãwãrã. Wãcũña manirṍ tiimacã ditijõãã, jĩĩãdacua.
62003001	Grace	Cõãmacũ̶ marĩ Pacu̶ marĩrẽ bayiró maĩrére wãcũñate mú̶ã. Marĩrẽ bayiró maĩgṹ̶, “yu̶u̶ põna niiĩya” jĩĩqui. Teerora niiã marĩ. Atibú̶reco macãrã Cõãmacũ̶rẽ masĩrijĩrã, marĩ cũ̶ũ̶rẽ padeorá tiirécu̶tirere tu̶omasĩ́ricua.
60005005	Recommendation	Mú̶ã mamarã́cã, bu̶toá dutiráre yu̶u̶ya. Niipetira cãmerĩ́ tiiápuya. “Yu̶u̶ cṹ̶ã nemorṍ niirĩ, cṹ̶ã yu̶u̶re tiiápuaro”, jĩĩ wãcũrijãña. Cõãmacũ̶ye queti jóaripũpu̶ ate jóanoã: “Ãpẽrã́ nemorṍ niiã” jĩĩrã́ Cõãmacũ̶ tiiápurere cu̶orícua. Teero jĩĩhẽrãpe cũ̶ũ̶ tiiápure cu̶ocúa, jĩĩ jóanoã.
45003004	Faith	Tiidúriqui. Ateré wãcũrucujãña: Cõãmacũ̶ cũ̶ũ̶ jĩĩrirobirora queoró tiirucúqui. Marĩpe niiã “tiiáda” jĩĩmiãriguere tiihérapeja. Cũ̶ũ̶ye queti jóaripũpu̶ tee maquẽrẽ biiro jóanowũ̶: Mu̶u̶ jĩĩré diamacṹ̶rã niijãrõ tiia. Teero tiirá, mu̶u̶rẽ wedesãmasĩña maniã. Mu̶u̶rẽ wedesãpacari, netõnu̶cã́rucujãgũ̶dacu, jĩĩ jóanowũ̶.
44009014	Violence	Ãno macãrãcãrẽ mu̶u̶rẽ padeoráre ñeegũ̶ jeaayigu̶. Paiaré dutirá dutirigue cu̶oáyigu̶, jĩĩyigu̶ Ananías.
61002001	Sin	Tíatopu̶re sĩquẽrã Israelya põna macãrã “ũ̶sã profetas niiã” jĩĩditoyira. Cṹ̶ã teero tiirírobirora mú̶ã pu̶topu̶ niirã́cã teerora tiiádacua. Yayióro, jĩĩditoremena diamacṹ̶ tiiróbiro bueadacua. Teero tiirá, mú̶ã padeorére ñañoã́dacua. Jesucristo cṹ̶ã ñañaré tiiré wapa dia, wapatírigu̶pere booríadacua. Cṹ̶ã teero tiirí, Cõãmacũ̶ wãcũña manirṍ cṹ̶ãrẽ ñañarõ tiigú̶daqui.
43005018	Violence	Cũ̶ũ̶ teero jĩĩrĩ tu̶orá, nemorṍrã cũ̶ũ̶rẽ sĩãdu̶gáyira. Cṹ̶ã tu̶gueñarĩ, cũ̶ũ̶ judíoa yeerisãri bu̶reco tiidutírere peotígu̶ tiirígu̶ niiwĩ. Teero biiri cũ̶ũ̶ Cõãmacũ̶rẽ “yu̶u̶ Pacu̶ niiĩ” jĩĩrémena nemorṍ cúayira. Teero jĩĩgũ̶, “yu̶u̶ Cõãmacũ̶mena sĩcãrĩbíro niiã” jĩĩdu̶gagu̶ tiiwí.
46011002	Faith	Mú̶ã yu̶u̶ tiiríguere teero wãcũpetirucujããyiro. Yu̶u̶ mú̶ãrẽ bueriguecãrẽ diamacṹ̶ tiiáyiro. Teero tiigú̶, mú̶ãmena yu̶u̶ bayiró u̶seniã.
44002025	Faith	Tíatopu̶ David jóasu̶guerigu̶ niiwĩ Cristo Cõãmacũ̶mena wedeseadarere: Yu̶u̶ yu̶u̶ Õpũ̶rẽ yu̶u̶ díamacũ̶pu̶ ĩñarucujãwũ̶. Cũ̶ũ̶ yu̶u̶ diamacṹ̶pe niirĩ, cuiria.
60001023	Grace	Mú̶ã ateré masĩcu: Mú̶ã bauánemorira tiiróbiro niirã́ niicu. Cõãmacũ̶ ticoré catiré petihére cu̶ocú. Tee petirícu. Marĩ pacu̶sũ̶mu̶ã catiré ticoriguepe bóadiacu. Cõãmacũ̶ye queti ãñuré quetipe mú̶ãrẽ catiré petihére cu̶otóari tiicú. Tee queti diamacṹ̶ maquẽ niirucujããdacu.
59005016	Recommendation	Teero tiirá, mú̶ã ñañaré tiiríguere cãmerĩ́ wedenetõña. Cõãmacũ̶rẽ sãĩbosáya, diarecu̶tirare netõnéãrõ jĩĩrã. Sĩcũ̶ basocú̶ ãñugṹ̶ padeorémena sãĩrĩ́, Cõãmacũ̶ yu̶u̶rijã tiiríqui.
43006047	Faith	Yu̶u̶ ateréja diamacṹ̶rã jĩĩã: Yu̶u̶re padeoráno catirucuadacua.
43014018	Grace	’Yu̶u̶ mú̶ãrẽ cõãwaricu. Mú̶ãmena niigũ̶ atigu̶da sũcã.
45003002	Grace	Teero wapacu̶tírucujãã. Ateré wedesu̶guegu̶da: Cõãmacũ̶ marĩ judíoarena cũ̶ũ̶ye quetire wedearo jĩĩgũ̶, cṹũyigu̶.
49006005	Recommendation	Dutiapenori basoca, ãno atibú̶recopu̶ mú̶ãrẽ dutiaperare yu̶u̶ya. Padeorémena, quioníremena, tiiditóro manirṍ cṹ̶ãrẽ yu̶u̶ya. Cristo dutirére yu̶u̶robiro cṹ̶ãcãrẽ yu̶u̶ya.
45002004	Grace	Cõãmacũ̶ mú̶ãrẽ bóaneõ ĩñagṹ̶ máata ñañarõ tiiríqui ména. Cũ̶ũ̶ mú̶ãrẽ bóaneõ ĩñapacari, mú̶ã cũ̶ũ̶rẽ teero ĩñajãã. Ateré mú̶ã tu̶omasĩ́ricu: Cõãmacũ̶ mú̶ã ñañaré tiirére wãcũpati, wasoáro jĩĩgũ̶, ãñugṹ̶ niijĩgũ̶, máata ñañarõ tiiríqui ména.
62005014	Faith	Marĩ masĩtoaa: Cõãmacũ̶ booróno sãĩrĩ́, marĩ sãĩrére tu̶oquí. Teeré masĩrã, cũ̶ũ̶rẽ cuiro manirṍ sãĩmasĩ́ã.
45015013	Faith	Cõãmacũ̶ marĩrẽ wãcũbayirere ticogú̶ mú̶ãrẽ u̶senirĩ tiiáro. Mú̶ã cũ̶ũ̶rẽ padeorí, ãñurõ niirecu̶tiri tiiáro. Mú̶ãrẽ Espíritu Santo tutuaromena bayiró wãcũbayirere ticoaro.
43019041	Description	Jesuré curusapu̶ páabiaturiro pu̶to oteré oteriro niiwũ̶. Tee oteriro deco mama tuti, ũ̶tãgãpu̶ coari tuti niiwũ̶. Tiitutipu̶ sĩcãrĩ diaarirare cṹũña maniríro niiwũ̶ ména.
66019020	Violence	Caballo sotoapu̶ pesagú̶pe quiogú̶ petire ñeewĩ. Cũ̶ũ̶mena “Cõãmacũ̶ tiimasĩ́rere tiimasĩ́ã yu̶u̶cã” jĩĩditorigu̶cãrẽ ñeewĩ. Cũ̶ũ̶ quiogú̶ peti ĩñacoropu̶ tiiẽ́ñowĩ. Teeména niipetira quiogú̶ petire queorére jóatunorirare cũ̶ũ̶rẽ weerigu̶re padeoráre jĩĩditowi. Cṹ̶ã pu̶arã́ catirára pecametaropu̶ cõãñoconowã. Tiitaro “azufre” wãmecu̶tire u̶pe tiiróbiro sipirémena jũ̶ũ̶ã.
45012020	Recommendation	Atecã́ jóanoã: “Mu̶u̶rẽ ĩñatutigu̶ ju̶abóari, ecayá. Cũ̶ũ̶ oco sĩnidu̶gári, tĩ́ãña. Mu̶u̶ cũ̶ũ̶rẽ teero ãñurõ tiirí, cũ̶ũ̶ ñañaré tiiríguere bobogú̶daqui”, jĩĩ jóanoã.
51003016	Recommendation	Cristoye quetire ãñurõ wãcũnu̶nu̶seya. Cũ̶ũ̶ masĩré ticorémena cãmerĩ́ bueya; cãmerĩ́ wedeya, tu̶omasĩ́ãrõ jĩĩrã. Mú̶ã yeeripũnapu̶ u̶seniremena Cõãmacũ̶rẽ basapeo, cũ̶ũ̶rẽ u̶senire ticoya. Salmopũpu̶ jóariguere, Cõãmacũ̶ye maquẽ basarére, cũ̶ũ̶rẽ u̶senirĩ tiirére basaya.
51003019	Recommendation	Nu̶mocu̶tira ũ̶mu̶ãrẽ ate dutia: Mú̶ã nu̶mosã́numiãrẽ maĩñá. Cúare manirémena cṹ̶ãrẽ su̶oníña.
54005016	Recommendation	Jesuré padeogú̶ o padeogó cṹ̶ãya wedego wapewiore tiiápuaro. Jesuré padeorí põna macãrãrẽ cotedutirijããrõ. Teero tiirá, ãpẽrã́ wapewia numiã tiiápuya manidójãrãpere tiiápumasĩãdacua.
62005011	Grace	Cõãmacũ̶ ateré wedequi: Cũ̶ũ̶ marĩrẽ catiré petihére ticorigu̶ niiwĩ. Tee catiré petihére cũ̶ũ̶ macũ̶pu̶re niicu.
62005012	Faith	Cõãmacũ̶ macũ̶mena niigṹ̶no catiré petihére cu̶oquí; cũ̶ũ̶ macũ̶mena niihẽgũ̶no catiré petihére cu̶oríqui.
43008036	Grace	Teero tiigú̶, yu̶u̶ Cõãmacũ̶ macũ̶ peti niijĩgũ̶, mú̶ãrẽ dutiapenori basoca tiiróbiro niirã́rẽ witiri tiimasĩ́ã. Yu̶u̶ teero tiirí, witirira peti niiãdacu sáa.
49003013	Faith	Teero tiirá, yu̶u̶ mú̶ãrẽ wederé wapa ñañarõ netõrĩ́ tu̶orá, wãcũpatirijãña. Biirope wãcũña: “Marĩrẽ maĩjĩ́gũ̶, peresu ñeerĩquioro niipacu̶, marĩrẽ Jesuyé quetire wedetoawi”, jĩĩ wãcũ, u̶seniña.
45016018	Sin	Cṹ̶ãno marĩ Õpũ̶ Cristo booró tiirá mee tiicúa; cṹ̶ã boorépe tiirá niicua. Cṹ̶ã ãñurõ wedesemeniremena diamacṹ̶ wedesera tiiróbiro wedesecua. Bayiró peti ãñurõ tu̶omasĩ́bayiherare jĩĩditoremena padeorí tiijã́cua.
45001029	Sin	Niipetire ñañaré tiirénorẽ tiirucújãcua. Ãpẽrãrẽ́ ñañarõ netõrĩ́ tiiádarere wãcũcua. Apeyenó cu̶opacára, boonemójãcua. Ate niipetire ñañarére tiidu̶gácua. Doecua. Cãmerĩ́sĩãcua. Cãmerĩ́tuti, cãmerĩ́quẽcua. Tiiditócua. Ñañaré tiidu̶gárere tiirucúcua. Wedepaticua.
55001014	Recommendation	Ãpẽrã́ tee quetire wasorí jĩĩgũ̶, Espíritu Santo marĩpu̶re niigṹ̶ tiiápuremena Cõãmacũ̶ mu̶u̶rẽ wededutigu̶ cṹũriguere diamacṹ̶ bueya.
48006008	Faith	Sĩcũ̶ ñañaré u̶garipéarere tiigú̶ ñañaré otegú̶ tiiróbiro niiqui; ñañarére bu̶agú̶daqui. Ãpĩ Espíritu Santo boorére tiigú̶pe ãñuré otegú̶ tiiróbiro niiqui; catiré petihére bu̶agú̶daqui.
46010009	Recommendation	Teero biiri sĩquẽrã cṹ̶ã tiirírobiro marĩ Õpũ̶rẽ cúari tiiríjããda. Cṹ̶ãcã teero tiirígue wapa pau̶ ãñaã bacasĩã́noyira.
46013005	Recommendation	Ãpẽrãrẽ́ padeorémena wedesea. Marĩye niiãdare dícu̶re wãcũria. Máata cúaria. Ãpẽrãrẽ́ yoari cúaĩñaria.
66009009	Description	Cṹ̶ã cutirore cãmotáre cõme caserobiro bauré niiwũ̶. Cṹ̶ã wu̶u̶rí, bayiró bu̶su̶wu̶. Basocá cãmerĩ́sĩãrã wáara, pau̶ caballoa wéewarecori boyeromena wáarobiro bu̶su̶wu̶.
43015022	Sin	’Yu̶u̶ cṹ̶ãrẽ wedegu̶ atiriatã, wapa cu̶oríbocua. Cṹ̶ã mecũ̶tígãrẽ deero jĩĩmasĩricua; wapa cu̶ojã́ya.
51004005	Recommendation	Mú̶ã Jesuré padeohéra watoapu̶re ãñuré tiiẽ́ñorecu̶tiya. Mú̶ã teero tiirí, ãñuré quetire mú̶ã wederi, tu̶oádacua.
45006006	Faith	Ateré masĩã: Marĩ too su̶gueropu̶ ñañarõ niirecu̶tirere Jesucristo diariguemena curusapu̶ páabiatunoriro tiiróbiro wáayiro. Marĩ bayiró ñañaré tiidu̶gárere petijṍããrõ jĩĩrõ, teero tiinóyiro. Teero tiirá, ñañarére tiiríjãrõ booa. Marĩrẽ ñañaré bayiró peti tiinu̶nú̶seri tiiríjãrõ booa sáa.
62003010	Sin	“¿Noãpé niiĩ Cõãmacũ̶ põna?” teero biiri “¿noãpé niiĩ wãtĩãrẽ dutigú̶ põna?” jĩĩ masĩdu̶gara, ateré masĩña: “Ñañaré tiirécu̶tira, ãpẽrãrẽ́ maĩhẽ́rãno Cõãmacũ̶ põna mee niiĩya”, jĩĩnocu.
45008007	Sin	Basocá cṹ̶ã ñañarére tiisu̶guénu̶cãrigue dícu̶re wãcũnu̶nu̶serapeja Cõãmacũ̶rẽ ĩñadu̶gahera tiiróbiro niicua. Cũ̶ũ̶ dutirére tiidu̶gárijĩrã, tiimasĩ́hẽrã niicua.
44002026	Faith	-
46010020	Sin	Biirope jĩĩdu̶gagu̶ tiia: Cõãmacũ̶rẽ padeohéra cṹ̶ã weerirare wáicu̶ra diiré ticora, Cõãmacũ̶rẽ ticora mee tiiíya; wãtĩãpere ticora tiiíya. Mú̶ãrẽ wãtĩãmena niirĩ booría.
44013001	Description	Antioquíapu̶re Jesuré padeorámena niiyira profetas, ãpẽrã́ Jesuyére buerá. Noquẽrã niiyira: Bernabé, Simón (cũ̶ũ̶rẽna “Ñíigũ̶” jĩĩyira), Lucio (Cirene macã macũ̶), Manaén (Herodes Galilea õpũ̶mena sĩcãrõména masãrigu̶), Saulo niiyira.
49005006	Recommendation	Cṹ̶ã wapamaníre wedeseremena mú̶ãrẽ jĩĩditoremena wedeadacua. Cṹ̶ãrẽ padeoríjãña. Cõãmacũ̶ cũ̶ũ̶rẽ netõnu̶cã́rãrẽ teero tiirí ĩñagũ̶, bayiró cúaremena cṹ̶ãrẽ ñañarõ tiigú̶daqui.
56001011	Sin	Cṹ̶ãrẽjã buerijãrõ booa. Cṹ̶ã buerémena pau̶ sĩcũ̶põna sicawií macãrãrẽ posari tiicúa. Niyeru wapatádu̶gara, bueya manirénorẽ bueãmajãcua.
43013011	Sin	Jesús cũ̶ũ̶rẽ wedesãgũ̶du̶re masĩtoarigu̶ niiwĩ. Teero tiigú̶, “sĩcũ̶ mú̶ã watoapu̶re jũĩrĩcu̶tígu̶ tiiróbiro niiĩ” jĩĩwĩ.
43010001	Sin	Jesús queorémena wedewi: —Yu̶u̶ ateré diamacṹ̶rã jĩĩã: Sĩcũ̶ oveja niirí sãnirõ soperé sããwahegu̶, tiisãnirõrẽ mu̶ãnetõsãwagu̶, yaarépigu̶ niiqui.
61002015	Sin	Cõãmacũ̶ye diamacṹ̶ maquẽrẽ duurá, diamacṹ̶ niihẽrepere nu̶nu̶cúa. Cṹ̶ã Beor macũ̶ tiiróbiro tiicúa. Cũ̶ũ̶ Balaam wãmecu̶tiyigu̶. Cũ̶ũ̶ niyeru maĩyígu̶. Ñañaré tiirémena niyeru wapatádu̶gayigu̶.
44014005	Violence	Teero tiirá, judíoa niihẽrã, judíoa, cṹ̶ãrẽ dutirámena neã, wedeseyira: —Jãmu̶, Pablo, Bernabére ñañarõ jĩĩ, ũ̶tãperimena déesĩããda marĩ, jĩĩmiyira.
43021017	Description	Too síro jĩĩnemowĩ sũcã: —Simón, Jonás macũ̶, ¿yu̶u̶re maĩĩ? Pedro ĩtĩã́rĩ cũ̶ũ̶rẽ sãĩñárĩ ĩñagũ̶, bayiró bóaneõgũ̶ wáawi. Cũ̶ũ̶rẽ jĩĩwĩ: —Õpũ̶, mu̶u̶ niipetirere masĩã. Mu̶u̶ masĩã yu̶u̶ mu̶u̶rẽ maĩrére, jĩĩwĩ. Jesús cũ̶ũ̶rẽ jĩĩwĩ: —Too docare yu̶u̶re padeoráre bueya.
66021027	Sin	Toopú̶ sĩcãrĩ ñañaréno néesãwanoña maniã́dacu. Ñañaré tiirá, jĩĩditorepira sããwaricua. Corderoyapũ catiré petihére cu̶orá wãmerẽ jóatunorira dícu̶ sããwaadacua.
66017004	Sin	Numiṍ ñamu tiiróbiro sõã ñiisãñúrõcare, teero biiri bayiró sõãrṍrẽ sãñawõ. Oro, ũ̶tãperi wapapacáremena, “perla” wapapacáremena mamonorigo niiwõ. Sicabapa oro bapa cu̶owó. Ãpẽrãména ñañarõ ñeeapere tiibapapu̶re dadajãwũ̶. Coo ũ̶mu̶ã́mena ñañarõ ñeeaperecã toopú̶ niiwũ̶.
51003014	Recommendation	Cãmerĩ́ maĩñá mú̶ã. Teero maĩrã́, niipetire yu̶u̶ wedeariguere tiipetíjããdacu. Sĩcũ̶põna tiiróbiro cãmerĩ́ su̶oníãdacu.
43012023	Description	Jesús cṹ̶ãrẽ queorémena yu̶u̶wi: —Máata niipetira sõwũ̶ u̶pu̶tí macũ̶ niirére ẽñonóãdacu.
45002022	Sin	“Mú̶ã nu̶mosã́numiã niihẽrãrẽ, mú̶ã manu̶sũ̶mu̶ã niihẽrãrẽ ñeeaperijãña” jĩĩpacara, ñeeapejãcu. Mú̶ã ãpẽrã́ weerirare, cṹ̶ã padeoráre doopacára, cṹ̶ã padeoré wiseripu̶ niirére yaajã́cu.
45007008	Sin	Tee dutiré yu̶u̶re ñañaré tiirére ãñurõ tu̶gueñamasĩrĩ tiipacári, yu̶u̶pe nemosãñúrõ ñañarére tiidu̶gágu̶ pu̶tu̶ájãã. Tee dutiré maniã́tã, ñañaré tiiárigu̶ niipacu̶, wãcũña manibójĩyu.
44026017	Grace	Judíoa, judíoa niihẽrã mu̶u̶rẽ ñañarõ tiirí, yu̶u̶ mu̶u̶rẽ netõnégũ̶dacu. Mu̶u̶rẽ cṹ̶ãpu̶re ticocoa.
56003003	Sin	Too su̶gueropu̶re marĩ niipetira biirora niirucumiwũ̶: Tu̶omasĩ́hẽrã, Cõãmacũ̶ dutirére netõnu̶cã́rã, diamacṹ̶ niihẽrepere tiinu̶nú̶sera, ñañarépere tiicotéra, u̶senirucuya manirépere tiicotéra niirucumiwũ̶. Bú̶recoricõrõ ñañarã́, ãpẽrãyére u̶gorepira niirucumiwũ̶. Cṹ̶ã doonórã, marĩ menamacãrãmena cãmerĩ́ ĩñatutirepira niirucumiwũ̶.
54005021	Recommendation	Cõãmacũ̶ ĩñacoropu̶, marĩ Õpũ̶ Jesucristo ĩñacoropu̶, ángelea cũ̶ũ̶ beserira ĩñacoropu̶ mu̶u̶rẽ dutia: Yu̶u̶ mu̶u̶rẽ tiidutírere niipetirare sĩcãrĩbíro tiiyá. Mu̶u̶ tu̶sará dícu̶re ãñurõ tiiríjãña.
58010035	Recommendation	Teero tiirá, cuiro manirṍ padeoyá. Teero padeorucúra, nemorṍ ãñurére ñeeãdacu.
46004002	Faith	Wedecotegu̶no cũ̶ũ̶rẽ dutiarirocõrõ diamacṹ̶ tiiró booa. Teero tiirá, ãpẽrã́ cũ̶ũ̶rẽ padeoádacua.
44009043	Description	Pedro Jopepu̶re peebu̶recori Simón wáicu̶ra caseri quẽnogṹ̶ya wiipu̶ pu̶tu̶áyigu̶.
46003016	Grace	¿Mú̶ã masĩrii? Mú̶ã Cõãmacũ̶wii tiiróbiro niiã. Espíritu Santo mú̶ãpu̶re niiĩ.
58010019	Faith	Teero tiirá, yáa wedera, Jesuyé díimena marĩ cuiro manirṍ Ãñunetõjõãri Tatiapu̶re sããwara tiiróbiro niiã, cũ̶ũ̶mena wedeseada jĩĩrã.
43008021	Sin	Jesús cṹ̶ãrẽ wedenemowĩ: —Yu̶u̶ wáagu̶ tiia. Yu̶u̶ wáari siro, mú̶ã yu̶u̶re ãmaãmiãdacu. Mú̶ã ñañaré tiirére acabónoña manirã́ diaadacu. Yu̶u̶ wáaadaropu̶re mú̶ã wáamasĩricu, jĩĩwĩ.
51003012	Recommendation	Cõãmacũ̶ mú̶ãrẽ maĩĩ. Cũ̶ũ̶ mú̶ãrẽ cũ̶ũ̶yara niiãrõ jĩĩgũ̶, beseyigu̶. Teero tiirá, biiro tiirécu̶tiya: Ãpẽrãrẽ́ bóaneõ ĩñaña; cṹ̶ãrẽ ãñurõ u̶seniremena tiiápuya; “ãpẽrã́ nemorṍ ãñurã́ niiã” jĩĩ wãcũrijãña; cúaro manirṍ yu̶u̶ya; cúañañarijãña;
43012026	Faith	Yu̶u̶ dutirére tiidu̶gágu̶no yu̶u̶re nu̶nu̶ã́rõ. Yu̶u̶ niiãdaropu̶re yu̶u̶mena niigũ̶daqui. Yu̶u̶ dutirére tiinu̶nú̶segu̶norẽ yu̶u̶ Pacu̶ ãñurõ tiigú̶daqui, jĩĩwĩ.
54003004	Description	Cũ̶ũ̶ cũ̶ũ̶ya wii macãrãrẽ ãñurõ dutimasĩgũ̶ niirõ booa. Cũ̶ũ̶ põnarẽ́ padeorémena yu̶u̶ri tiigú̶ niirõ booa.
52005011	Recommendation	Teero tiirá, mú̶ã cãmerĩ́ wãcũtutuari tiiyá. Cãmerĩ́ padeonemórĩ tiiyá mú̶ã tiirucúrobirora.
62003011	Recommendation	“Cãmerĩ́ maĩrṍ booa” jĩĩré queti mú̶ã sicatopu̶ tu̶orígue niiã.
46007026	Recommendation	Biiro wãcũã: Atitóre pee ñañarõ netõré niiã. Teero tiigú̶, sĩcũ̶ cũ̶ũ̶ niirõbirora pu̶tu̶ájããrõ.
43003001	Description	Sĩcũ̶ fariseo basocu̶ niiwĩ. Cũ̶ũ̶ wãmecu̶tiwi Nicodemo. Cũ̶ũ̶ judíoare dutirá menamacũ̶ niiwĩ.
59002025	Description	Teerora wáayiro too su̶guero macõpu̶ ũ̶mu̶ã́rẽ ñeeape wapatárigore. Coo Rahab wãmecu̶tiyigo. Judíoa cooya macã macãrã wãpãrã niiyira. Coo Cõãmacũ̶rẽ padeojĩ́gõ, judíoa jeari, ãñurõ bocayigo. Too síro cṹ̶ã dutiwáadarimarẽ ẽñocóyigo. Cõãmacũ̶ coo tiirére ĩñagũ̶, coore “ãñugṍrã niiyo” jĩĩ ĩñayigu̶.
54002015	Faith	Coo teero tiirí siro niipacari, numiã́ põnacu̶tíri, cṹ̶ãrẽ netõrĩ́ tiigú̶daqui. Cṹ̶ã diamacṹ̶ tiirémena Cõãmacũ̶rẽ padeorí, ãpẽrãrẽ́ maĩrĩ́, ñañaré manirã́ niirĩ, teero tiigú̶daqui.
44013017	Grace	Cõãmacũ̶ Israelya põna macãrã Õpũ̶ niirigu̶ niiwĩ. Cũ̶ũ̶ ũ̶sã ñecũ̶sũ̶mu̶ãrẽ besecũrigu̶ niiwĩ. Cṹ̶ã ãpẽrãyé dita Egiptopu̶ niirĩ, cṹ̶ãrẽ pau̶ basocáputiri tiirígu̶ niiwĩ. Too síro cṹ̶ã tiiditapu̶ niirã́rẽ cũ̶ũ̶ tutuaremena néewitiatirigu̶ niiwĩ.
44015008	Grace	Cõãmacũ̶ niipetire basocá wãcũrére masĩgṹ̶ “yáara niiĩya cṹ̶ã” jĩĩrére ẽñogṹ̶, Espíritu Santore ticorigu̶ niiwĩ cṹ̶ãrẽ marĩrẽ cũ̶ũ̶ ticorirobirora.
59002011	Sin	“Ãpĩ nu̶morẽ ñeeaperijãña”, teero biiri “basocáre sĩãríjãña” jĩĩrére dutirigu̶ niiwĩ Cõãmacũ̶. Mú̶ã sĩcũ̶rẽ sĩãrã́, ãpĩ nu̶morẽ ñeeaperipacara, Moisére dutiré cṹũriguere netõnu̶cã́rã tiicú.
43010028	Grace	Yu̶u̶ cṹ̶ãrẽ catiré petihére ticoa. Cṹ̶ã pecamepu̶ wáaricua. Sĩcũ̶no yu̶u̶ cu̶oráre yu̶u̶re ẽmamasĩriqui.
45016020	Grace	Mú̶ã ãñurépere tiimasĩ́rĩ, péerogã siro Cõãmacũ̶ ãñurõ niirecu̶tirere ticogú̶ mú̶ãrẽ Satanárẽ docacũmubosari tiigú̶daqui. Jesucristo marĩ Õpũ̶ mú̶ãrẽ ãñuré ticoaro.
55003005	Sin	Jesuré padeorá tiiróbiro baupacára, Cõãmacũ̶ cũ̶ũ̶ tutuaremena cṹ̶ãrẽ wasorí boorícua. Cṹ̶ãnomena bapacu̶tiãmarijãña.
45012005	Description	Teerora niiã marĩ Jesuré padeorá. Marĩ pau̶ niipacara, Cristomena niijĩrã, sicaõpũ̶ũ̶ niiré tiiróbiro niiã. Tiiõpũ̶ũ̶ niiré merẽã dícu̶ niipacaro, sicaõpũ̶ũ̶rã niiã.
56003008	Faith	Tee maquẽ diamacṹ̶rã niiã. Mu̶u̶ tee maquẽrẽ cṹ̶ãrẽ jĩĩnemosãrĩ boogá, Cõãmacũ̶rẽ padeorá ãñuré dícu̶re tiirá niiãrõ jĩĩgũ̶. Tee maquẽ ãñuré, basocáre tiiápure niiã.
59002023	Faith	Teero cũ̶ũ̶ tiiríguemena Cõãmacũ̶ye queti jóaripũ niiré diamacṹ̶ wáaro tiiríro niiwũ̶. Tiipũ biiro jĩĩã: “Abraham Cõãmacũ̶rẽ padeoyígu̶. Teero tiigú̶, Cõãmacũ̶ cũ̶ũ̶rẽ ‘ãñugṹ̶rã niiĩ’, jĩĩ ĩñayigu̶”, jĩĩ jóanoã. Too síro Cõãmacũ̶ Abrahamrẽ “mu̶u̶ yu̶u̶ menamacũ̶ niiã” jĩĩrigu̶ niiwĩ.
59002001	Faith	Yáa wedera, mú̶ã marĩ Õpũ̶ Jesucristo ãñunetõjõãgũ̶rẽ padeojĩ́rã, basocáre sĩcãrĩbíro tiiyá.
45003013	Sin	Cṹ̶ã wedesere masãcope tusuri copepu̶ ũ̶niwiónecoro tiiróbiro niiã. Tee ũ̶niwiónecore tiiróbiro basocá ñañarére wedeseya. Jĩĩditorucuya. Ãñaã u̶seropu̶ nima cu̶orá tiiróbiro bayiró pũnirṍ wedeseya.
49005028	Recommendation	Tee tiiróbirora nu̶mocu̶tira cṹ̶ã nu̶mosã́numiãrẽ maĩrṍ booa. Cṹ̶ã basiro maĩrṍbirora maĩrṍ booa. Cũ̶ũ̶ nu̶morẽ́ maĩgṹ̶no cũ̶ũ̶ basiro maĩgṹ̶ tiiquí.
45009030	Faith	Too docare ¿deerope pu̶tu̶ánoãdari sáa? Biiro niiã: Judíoa niihẽrãpe “ateré tiirí, Cõãmacũ̶ marĩrẽ ‘ãñurã́rã niiĩya’ jĩĩgũ̶daqui” jĩĩrénorẽ tiinu̶nú̶sericua. Tiinu̶nú̶seripacara, Jesuré padeorémenape “ãñurã́rã niiĩya” jĩĩnorã niicua.
54003009	Faith	Jesucristo too su̶guero masĩña maniríguere ẽñorígu̶ niiwĩ. Teeré masĩjĩrã, ãñurõ yeeripũnacu̶tiremena padeorá niirõ booa.
54006002	Recommendation	Cṹ̶ãrẽ dutirá Jesuré padeorá niirĩ, bayiró cṹ̶ãrẽ padeoró booa. “Marĩ tiiróbiro Jesuré padeorá niiã” jĩĩpacara, “marĩrẽ duti netõnu̶cã́masĩriya” jĩĩrijãrõ booa. Toorá tiinemósãñu cṹ̶ã dutirére ãñurõ padecotero booa. Cṹ̶ã biiro padecotera, cṹ̶ã tiiróbiro padeorá, cṹ̶ã maĩrã́rẽ tiiápura tiiíya. Teeré bue, wãcũtutuare ticoya cṹ̶ãrẽ.
45003003	Faith	Ãpẽrã́ judíoa Cõãmacũ̶ dutirére tiidújãmicua. Cõãmacũ̶cã cṹ̶ã tiiróbirora cũ̶ũ̶ “tiigú̶da” jĩĩriguere ¿tiidújãgari?
43019034	Violence	Páaperono tiigú̶, sĩcũ̶ surara Jesuré warupãmarẽ sadewi. Cũ̶ũ̶ teero tiirí, máata díi ocoména witiwu̶.
43015012	Recommendation	Yu̶u̶ dutiré ate niiã: Yu̶u̶ mú̶ãrẽ maĩrṍbirora cãmerĩ́ maĩñá.
45006013	Recommendation	Marĩye õpũ̶ũ̶ maquẽ tiirémena wapa cu̶orá pu̶tu̶árijããda. Teero tiirá, biirope niiãda: Marĩ dia masãrira tiiróbiro niijĩrã, marĩye õpũ̶ũ̶ maquẽrẽ Cõãmacũ̶yepere tiicotéri tiiáda sáa. Teeména cũ̶ũ̶ dutiré ãñurépere tiicotérucuada.
58010039	Faith	Marĩpeja Jesuré padeorére duurábiro niiria. Teero tiirá, marĩ pecamepu̶ wáaricu. Marĩ cũ̶ũ̶rẽ padeorá, netõnénoãdara niiã.
45011026	Grace	Teero wáari, niipetira judíoa netõnénoãdacua. Tee maquẽrẽ Cõãmacũ̶ye queti jóaripũpu̶ jóanoã: Basocáre netõnégũ̶du̶ Jerusalén macãrãya põna macũ̶ niigũ̶daqui. Jacob pãrãmerãye ñañarére cõãgũ̶daqui.
52002015	Violence	Cṹ̶ã judíoara marĩ Õpũ̶ Jesuré sĩãyíra; profetare sĩãyíra; ũ̶sãrẽ cõãjãwã. Cõãmacũ̶rẽ cúari tiiíya. Niipetiramena cãmerĩ́tutire boojã́ya.
58010026	Sin	Marĩ diamacṹ̶ maquẽrẽ masĩpacara, ñañaré tiinemówara, ¿noãyé díimena teeré coseré bu̶agári? Bu̶ayá manicú.
49002006	Grace	Marĩ Cristomena masãmu̶ãrira tiiróbiro niirĩ tiirígu̶ niiwĩ. Jesucristo ũ̶mu̶ã́sepu̶ duirobirora marĩcã cũ̶ũ̶mena toopú̶ duirá tiiróbiro niirĩ tiirígu̶ niiwĩ.
49004025	Recommendation	Teero tiirá, jĩĩditonemorijãña. Marĩ Cristoya õpũ̶ũ̶ maquẽ tiiróbiro niiã. Teero tiirá, marĩ niipetirapu̶re cãmerĩ́ diamacṹ̶ wedesero booa.
48002005	Faith	Cṹ̶ã teero tiidutípacari, ũ̶sã péerogã cṹ̶ã tiidutírere “tiiró boocú” jĩĩriwu̶. “Jesuré padeorémena netõnénoãdacu” jĩĩré queti dícu̶re wedea, mú̶ã diamacṹ̶ maquẽrẽ masĩãrõ jĩĩrã.
46014013	Recommendation	Teero tiigú̶, ãpẽrãyére máata wedesemasĩgũ̶no Cõãmacũ̶rẽ biiro sãĩrṍ booa: “Yu̶u̶ wedesere ‘biiro jĩĩdu̶garo tiia’ jĩĩ wedemasĩrere ticoya” jĩĩ sãĩã́rõ.
44009001	Violence	Saulope Jesuré padeoráre ĩñatutigu̶, cṹ̶ãrẽ sĩãjã́gũ̶da jĩĩgũ̶, paiaré dutigú̶re ĩñagũ̶ wáayigu̶.
43017013	Description	’Mecũ̶tígã yu̶u̶ mu̶u̶ pu̶topu̶ wáagu̶du̶ tiia. Yu̶u̶ atibú̶recopu̶ niigũ̶, mu̶u̶ye quetire wedea. Cṹ̶ã yu̶u̶ tiiróbiro u̶seniãrõ jĩĩgũ̶, wedea.
60004013	Recommendation	Teero jĩĩrõno tiirá, u̶seniña. Mú̶ã Cristo ñañarõ netõrírobirora netõnu̶nú̶sera tiicú. Too síro cũ̶ũ̶ pu̶tu̶aatiri, mú̶ã cũ̶ũ̶ ãñurõ asibatérere ĩñarã, bayiró u̶seniãdacu.
44011006	Description	Yu̶u̶ tiicasero popeapu̶ niirére ĩña, “¿ñeenó niiĩ?” jĩĩ wãcũgũ̶, ĩñaquẽnowũ̶. Niipetira wáicu̶ra páira, macãnu̶cũ̶ macãrã, yepapu̶ wéera, wu̶u̶rá sãñawã.
51003008	Recommendation	Atitóre ate niipetire duujã́ña: Mú̶ã ãpẽrãména cúare, cúaremena wedesere, ãpẽrãrẽ́ ñañarõ tiiré, ãpẽrãrẽ́ ñañarõ wedesecotere, ñañarõ mú̶ã jĩĩrére duujã́ña sáa.
44018003	Description	Cũ̶ũ̶ cṹ̶ã paderénorã padegú̶ niijĩgũ̶, cṹ̶ãmena padegu̶du̶ pu̶tu̶áyigu̶. Wáicu̶ra caserimena wiseri tiirá niiyira.
45006012	Sin	Teero tiirá, marĩrẽ ñañaré tiidu̶gáre marĩ wãcũrépu̶re jeapacari, teero nu̶cãjã́ãda.
53003012	Recommendation	Marĩ Õpũ̶ Jesucristo wãmemena teero tiiráre ũ̶sã biiro tiidutí, wãcũtutuare ticoa: Ãñurõ yeeripũnacu̶tiremena padeya, mú̶ãrẽ du̶sarénorẽ sãĩã́dara.
44007009	Sin	’Jacob põna marĩ ñecũ̶sũ̶mu̶ã cṹ̶ã bai Joseré ĩñatutira, Egiptopu̶ wáarare dúayira. Cõãmacũ̶pe cũ̶ũ̶mena niijãyigu̶,
44011028	Description	Sĩcũ̶ cṹ̶ãmena jearigu̶ wãmecu̶tiyigu̶ Agabo. Cũ̶ũ̶ Espíritu Santo masĩré ticorémena wedeyigu̶: —Niipetiropu̶ ju̶abóare wáaadacu, jĩĩyigu̶. Ju̶abóare wáawu̶ Claudio romanuã õpũ̶ niirito.
44020036	Description	Teeré jĩĩtoanu̶cõ, cṹ̶ã niipetiramena ñicãcoberimena jeacũmu, Cõãmacũ̶rẽ sãĩwĩ́.
48005024	Faith	Marĩ Jesucristore padeorá niijĩrã, ñañaré u̶garipéamiriguere duujã́ã sáa.
59001002	Recommendation	Yáa wedera, mú̶ãrẽ noo niiré ñañarõ wáari, “u̶senirã niiãda” jĩĩña.
62001006	Sin	Sĩcũ̶ “yu̶u̶ja Cõãmacũ̶mena ãñurõ niijãã” jĩĩboqui. Cũ̶ũ̶ teero jĩĩpacu̶ sũcã, ñañarére tiirucúqui; diamacṹ̶ maquẽrẽ netõnu̶cã́qui. Teero tiigú̶, jĩĩdito, naĩtĩãrõpu̶ niigṹ̶ tiiróbiro niiqui.
44010011	Description	Ũ̶mu̶ã́se pã́õrĩ ĩñayigu̶. Toopú̶ sicaró sutiróbiro baurí caseroca ditapu̶ diiátiyiro. Bapari wesari siaríro niiyiro.
44002009	Description	Marĩ aperó macãrã niiã. Partia macãrã, Media macãrã, Elam macãrã, Mesopotamia macãrã, Judea macãrã, Capadocia macãrã, Ponto macãrã, Asia macãrã niiã marĩ.
51001010	Faith	Teeré sãĩbosáa mú̶ãrẽ, Cõãmacũ̶ põna tiiróbirora niirecu̶tiaro jĩĩrã. Mú̶ã teero niirecu̶tira, mú̶ã tiirécu̶tire cũ̶ũ̶rẽ u̶senirĩ tiiádacu; pee ãñurére tiinemóãdacu; Cõãmacũ̶rẽ masĩnemoãdacu.
54001018	Recommendation	Timoteo, mu̶u̶ yu̶u̶ macũ̶ tiiróbiro niiã. Teero tiigú̶, mu̶u̶rẽ dutia. Too su̶gueropu̶ marĩya wedera Cõãmacũ̶ wãmemena mu̶u̶rẽ wedewa. Cṹ̶ã wederirobirora yu̶u̶cã mu̶u̶rẽ ateré dutia: Tutuaromena duuró manirṍ ãñurõ tiirére tiirucújãña.
66019001	Faith	Too síro yu̶u̶ tu̶owú̶ sũcã. Pau̶ ũ̶mu̶ã́sepu̶ niirã́ bayiró bu̶su̶rómena wedeseri tu̶owú̶: Cõãmacũ̶rẽ u̶senire ticoa. Marĩyagu̶ Cõãmacũ̶ marĩrẽ netõnégũ̶ niiĩ. Niipetirere dutimasĩgũ̶, tutuanetõjõãgũ̶ niiĩ.
49002001	Grace	Too su̶gueropu̶ mú̶ã ñañaré tiiríra niijĩrã, diarira tiiróbiro niirira niiwũ̶.
46010021	Sin	Marĩ Õpũ̶rẽ padeorámena vinorẽ sĩnirã́, pãrẽ yaara, marĩ Õpũ̶rẽ padeorére wiyará tiia. Teeré yaaarira wãtĩãyere sĩni, yaaro booría.
49005003	Recommendation	Mú̶ã Cõãmacũ̶ põna niijĩrã, mú̶ã nu̶mosã́numiã, mú̶ã manu̶sũ̶mu̶ã niihẽrãrẽ ñeeaperijãña; bobooro tiiẽ́ñorijãña; cu̶opacára, boonemórijãña. Mú̶ã teeré tiihéri, mú̶ãrẽ ñañarõ wedepatire maniã́dacu.
56001015	Sin	Basocá sĩquẽrã ãñuré wãcũ tu̶gueñarãrẽ niipetire ãñuré niicu. Ãpẽrã́ padeohéra, ñañarõ wãcũ tu̶gueñarãrẽ ãñuré manicú. Cṹ̶ã wãcũrépu̶ra ñañatoacu mée. Cṹ̶ã ñañarõ yeeripũnacu̶titoacua mée.
44009021	Description	Niipetira cũ̶ũ̶ wederi tu̶orá, tu̶omaníjõãyira. —Ãni Jerusalénpu̶ niigũ̶, Jesuré padeoráre ñañarõ tiirígu̶ra niiĩrã. Ãnopú̶cãrẽ Jesuré padeoráre ñeegũ̶ atigu̶ tiimíãyigu̶, Jerusalénpu̶ cṹ̶ãrẽ néewa, paiaré dutirápu̶re ticogu̶du̶, jĩĩyira.
58008006	Description	Mama netõnére queti Moisére dutiré cṹũrigue nemorṍ ãñuré niiã. Marĩ Jesuré padeoráre “ãñurére bu̶aádacu” jĩĩrigue too su̶guero macãrãrẽ jĩĩrigue nemorṍ ãñuré niiã. Teero tiigú̶, Jesús pai niigũ̶ tiiré ãpẽrã́ paiá tiiré nemorṍ ãñuré niiã.
50001021	Faith	Yu̶u̶ catigu̶ja, Cristomena niiã; cũ̶ũ̶yere tiirucújãgũ̶dacu. Diari, ãñuãdacu yu̶u̶re; cũ̶ũ̶mena niirucujãgũ̶dacu.
50001006	Faith	Mú̶ã Jesuré padeonu̶cã́rĩ, Cõãmacũ̶ mú̶ãrẽ ãñurõ tiigú̶, wasorí tiirígu̶ niiwĩ. Yu̶u̶ ateré masĩã: Teero mú̶ãrẽ wasomú̶ãnu̶cãrĩ tiigú̶daqui, tée Jesucristo pu̶tu̶aatiripu̶.
62005020	Faith	Apeyecã́rẽ masĩã: Cõãmacũ̶ macũ̶ atirigu̶ niiwĩ; marĩrẽ tu̶omasĩ́rere ticorigu̶ niiwĩ. Teeména Cõãmacũ̶ diamacṹ̶ niigṹ̶rẽ masĩã. Cõãmacũ̶menarã niiã. Teero biiri cũ̶ũ̶ macũ̶ Jesucristomenacãrẽ niiã. Jesucristo Cõãmacũ̶ diamacṹ̶ macũ̶ niigṹ̶ niiqui. Cũ̶ũ̶rã́ niiqui sũcã catiré petihére ticogú̶.
45012018	Recommendation	Mú̶ã niirṍ põõtẽ́õrõ niipetiramena ãñurõ niirecu̶tiya.
58010023	Faith	Cõãmacũ̶ “teero tiigú̶da” jĩĩriguere tiigú̶daqui. Teero tiirá, wasoró manirṍ padeorucújããda.
43014027	Grace	’Yu̶u̶ mecũ̶tígã mú̶ãrẽ “wáagu̶ tiia” jĩĩgũ̶da. Ãñurõ niirecu̶tire mú̶ãmena niiãrõ. Yu̶u̶ ãñurõ niirecu̶tirere cu̶oa. Teeré mú̶ãcãrẽ ticoa. Atibú̶reco macãrã ãñurõ niirecu̶tirere ticooya, ticorapeja. Yu̶u̶ cṹ̶ã ticoré tiiróbiro ticoria. Teero tiirá, wãcũpatirijãña; cuirijãña.
47005006	Faith	Teero tiirá, padeorucúa. Ateré masĩã: Ũ̶sã ate õpũ̶ũ̶rĩmena niirã, Cõãmacũ̶mena niiria ména.
43012047	Grace	Yu̶u̶ buerére tu̶o, teeré yu̶u̶heranorẽ yu̶u̶pe ñañarõ tiiría. Yu̶u̶ atibú̶recopu̶ niirã́rẽ ñañarõ tiigú̶ atiriwu̶; cṹ̶ãrẽ netõnégũ̶ atiwu̶
62003012	Sin	Caín tiiróbiro niirijããda. Cũ̶ũ̶ wãtĩãrẽ dutigú̶ menamacũ̶ niijĩgũ̶, cũ̶ũ̶ bai Abel wãmecu̶tigu̶re sĩãjã́yigu̶. ¿Deero tiigú̶ cũ̶ũ̶rẽ sĩãyíri? Caín tiirécu̶tire ñañaré niiyiro; cũ̶ũ̶ bai tiirécu̶tirepe ãñuré niiyiro.
66016020	Description	Niipetire nu̶cũ̶rĩ́ duacodiawu̶. Ũ̶tãyucu̶ cõãjãnowũ̶.
58011012	Description	Teero tiigú̶, Abraham bu̶cu̶ peti niipacu̶, macũ̶cu̶tiyigu̶. Macũ̶cu̶ti, too síro pau̶ peti pãrãmérãcu̶tiyigu̶. Ñocõãrẽ́, ditatuparire queopetímasĩña manirṍbiro cũ̶ũ̶ pãrãmérãrẽ queopetímasĩña maniã.
54001017	Faith	Teero tiirá, Cõãmacũ̶rẽ padeoré cu̶oáro; cũ̶ũ̶ ãñurõ tiirére u̶senire ticoaro. Cũ̶ũ̶ Õpũ̶ niiré petirícu; diariqui; cũ̶ũ̶ bauhégu̶ niiqui; sĩcũ̶rã niiqui; masĩgṹ̶ niiqui. Cũ̶ũ̶ niipetira Õpũ̶ niirucujããrõ. Teerora niiãrõ.
66014007	Faith	Cũ̶ũ̶ bayiró bu̶su̶rómena jĩĩdiocowi: —Cõãmacũ̶rẽ quioníremena ĩñaña. “Cũ̶ũ̶ niipetirere dutimasĩqui”, jĩĩña. Cũ̶ũ̶ wapa tiiádarito jeatoaa. Cũ̶ũ̶ ũ̶mu̶ã́sere, atiditaré, día pairímaarẽ, niipetire ocowitíre coperire tiiwí. Teero tiirá, cũ̶ũ̶rẽ padeoyá, jĩĩwĩ.
44006001	Description	Jõõpemena pau̶ Jesuré padeonu̶cã́rã tiiyíra. Teebu̶recorire griegoaye wedesera hebreoaye wedeseramena cúayira. —Ũ̶sãya wedera wapewia numiãrẽ bú̶recoricõrõ péerogã yaaré ticorá niiãwũ̶, jĩĩyira.
60002021	Grace	Cõãmacũ̶ marĩ teero tiiádarare beserigu̶ niiwĩ. Cristo marĩrẽ netõnégũ̶ ñañarõ netõ, diawi. Ãñurõ tiipacári, cũ̶ũ̶rẽ ñañarõ tiirí, teero nu̶cãjã́wĩ. Teero tiigú̶, marĩrẽ cũ̶ũ̶ tiirírobirora tiinu̶nú̶seri booquí.
53003010	Recommendation	Mú̶ãmena niirã, ateré tiidutíwu̶: “Padedu̶gahegu̶nojã yaarijããrõ”, jĩĩwũ̶.
43003016	Grace	Cõãmacũ̶ atibú̶reco macãrãrẽ bayiró maĩjĩ́gũ̶, cũ̶ũ̶ macũ̶ sĩcũ̶ niigṹ̶rẽ ticodiocorigu̶ niiwĩ. Teero tiirá, niipetira cũ̶ũ̶ macũ̶rẽ padeorá pecamepu̶ wáaricua; cũ̶ũ̶mena catirucujããdacua.
44019015	Description	Cṹ̶ã teero tiirí, wãtĩ cṹ̶ãrẽ yu̶u̶yigu̶: —Jesuré yu̶u̶ masĩã. Pablocãrẽ masĩã. ¿Mú̶ãpeja noãnó niiĩ? jĩĩyigu̶.
66019019	Violence	Yu̶u̶ ĩñawũ̶ sũcã. Quiogú̶ peti, atibú̶reco macãrã õpãrã́, cṹ̶ãyara surara neãwã. Cṹ̶ã neãrã, “jãmu̶, cãmerĩ́sĩãco” jĩĩwã. Teero tiirá, caballo sotoapu̶ pesagú̶mena, cũ̶ũ̶yara suraramena cãmerĩ́sĩãrã wáamiwã.
44027002	Description	Ũ̶sã Adramitio macãwu̶ dooríwu̶pu̶ mu̶ãsãwũ̶. Tiiwú̶ Asia dita maquẽ petaripu̶ wáaadaro tiiwú̶. Sĩcũ̶ Tesalónica macã macũ̶ ũ̶sãmena wáawi. Cũ̶ũ̶ wãmecu̶tiwi Aristarco. Cũ̶ũ̶ya macã Macedonia ditapu̶ niiyiro.
58013003	Recommendation	Peresuwiipu̶ niirã́rẽ wãcũña. Cṹ̶ãmena toopú̶ niirã tiiróbiro tu̶gueñaña. Ñañarõ netõ, cãmitunoriracãrẽ wãcũña. Mú̶ãcã cṹ̶ãbirora õpũ̶ũ̶cu̶tia. Teero tiirá, ñañarõ netõápumasĩã.
51003017	Recommendation	Niipetire mú̶ã wedeserenorẽ, mú̶ã tiirénorẽ marĩ Õpũ̶ Jesús wãmemena tiirucújãña. Jesús tiiápuremena Cõãmacũ̶ marĩ Pacu̶re u̶senire ticoya.
48006006	Recommendation	Mú̶ãrẽ Jesuyé quetire bueré wapa cṹ̶ãrẽ niyerumena, yaarémena, apeyenómena tiiápuro booa.
44007005	Description	Cũ̶ũ̶ ãnopú̶ jeari, dita ticoriyigu̶ ména. Ticoripacu̶, “too síropu̶ mu̶u̶ye, mu̶u̶ pã́rãmerã niinu̶nu̶seraya dita niiãdacu” jĩĩyigu̶. Cõãmacũ̶ teeré wederitore, Abraham põnamaníyigu̶ ména.
44007019	Description	Cũ̶ũ̶ marĩ ñecũ̶sũ̶mu̶ãrẽ jĩĩdito, ñañarõ tiiápeyigu̶. Cṹ̶ã põna bauárare diaaro jĩĩgũ̶, cõãdutiyigu̶.
43020003	Description	Coo teero jĩĩrĩ tu̶orá, yu̶u̶, Simón Pedromena cũ̶ũ̶rẽ cṹũriropu̶ ĩñarã wáawu̶.
44024016	Faith	Teero tiigú̶, yu̶u̶ masĩrõ jeatuaro wapa cu̶ohégu̶ niidu̶gaga, Cõãmacũ̶ ĩñacoropu̶, basocá ĩñacoropu̶ teerora.
65001013	Description	Cṹ̶ã bobooro tiirécu̶tire sobo jũĩrĩpírere ocoturí día wesa páaputucore tiiróbiro niicua. Ñocõã́ noo booró wáa, ditirábiro niicua. Cõãmacũ̶ cṹ̶ãrẽ naĩtĩãrõpu̶ cṹ̶ã niirucuadaropu̶ “wáadutigu̶da” jĩĩtoarigu̶ niiwĩ mée.
48001012	Description	Tee quetire basocá mee yu̶u̶re tu̶omasĩ́rĩ tiiwá. Teero biiri basocá mee yu̶u̶re buewa. Jesucristo basiro tee quetire yu̶u̶re masĩrĩ tiirígu̶ niiwĩ.
45007005	Sin	Tíatopu̶re marĩ ñañarére tiirí basoca niirucuwu̶. Moisére dutiré cṹũriguere tu̶oári siro, nemosãñúrõ ñañarépere tiidu̶gáwu̶. Tee ñañarére tiirígue wapa diadoare bu̶aádara niimiwũ̶.
54002007	Faith	Cũ̶ũ̶ye quetire wededutigu̶, cũ̶ũ̶ beserigu̶ niirĩ, Jesús yu̶u̶re sõnecorigu̶ niiwĩ. Judíoa niihẽrãrẽ buedutirigu̶ niiwĩ. Teero tiigú̶, diamacṹ̶ maquẽrẽ buegu̶, “tee maquẽrẽ padeoyá” jĩĩ buea. Diamacṹ̶rã jĩĩã. Jĩĩditogu̶ mee tiia.
62003024	Faith	Niipetira cũ̶ũ̶ dutirére tiiráno cũ̶ũ̶mena niicua; cũ̶ũ̶cã cṹ̶ãmena niiqui. Marĩrẽ Espíritu Santore ticorigu̶ niiwĩ. Teero tiirá, Cõãmacũ̶ marĩmena niirére masĩã.
46010024	Recommendation	Mú̶ãye dícu̶re wãcũrijãrõ booa; ãpẽrãyé niiãdarecãrẽ wãcũrõ booa.
45012016	Recommendation	Sĩcãrĩbíro ãñurõ niirecu̶tiya. “Marĩ ĩ́niã nemorṍ niiã”, jĩĩ wãcũrijãña. Teero jĩĩrõno tiirá, bú̶ri niirã́mena sĩcãrĩbíro niiña. “Masĩrã́ peti niiã”, jĩĩrijãña.
49004031	Recommendation	Niipetire cãmerĩ́ ñañarõ tu̶gueñare, pũnirṍ wedesere, cúare, cúara acaribíre, teero biiri ãpẽrãrẽ́ ñañarõ wedeserecãrẽ duujã́ña. Sĩcũ̶rẽ ĩñatutirijãña.
51001025	Faith	Cõãmacũ̶ yu̶u̶re cũ̶ũ̶rẽ padeoráre tiiápudutirigu̶ niiwĩ. Teero tiigú̶, Jesuré padeoráre wedegú̶ niiã. Cũ̶ũ̶ye quetire tu̶omasĩ́petijããrõ jĩĩgũ̶, wedea.
66001014	Description	Cũ̶ũ̶ya dupu maquẽ póa ãñurõ butiré niiwũ̶. Cũ̶ũ̶ capeari pecapõna tiiróbiro asiyáwu̶.
47004015	Grace	Ũ̶sã mú̶ãye ãñuré niiãdarere boosã́rã, niipetire ũ̶sã ñañarõ netõrére nu̶cãjã́ã. Teeména ãpẽrãcã́ Cõãmacũ̶ ãñuré ticorére masĩjĩrã, cũ̶ũ̶rẽ u̶senire ticoadacua. Jõõpemena pau̶ peti cũ̶ũ̶rẽ u̶senire tico, “ãñunetõjõãgũ̶ niiĩ” jĩĩnemoãdacua.
43006056	Faith	Yáa õpũ̶ũ̶rẽ yaaráno, yée díire sĩnirã́no yu̶u̶mena niiĩya; yu̶u̶cã cṹ̶ãmena niiã.
43011027	Faith	Coope yu̶u̶wo: —Õpũ̶, ateré padeóa: Mu̶u̶ Cõãmacũ̶ beserigu̶ Cristo, Cõãmacũ̶ macũ̶ niiã. Mu̶u̶ “sĩcũ̶ basocú̶ atigu̶du̶ niiãyigu̶” cṹ̶ã jĩĩrigu̶ niiã, jĩĩwõ.
44002042	Faith	Cṹ̶ã Jesús beserira buerére tu̶orucúyira. Niipetira Jesuré padeorá cãmerĩ́ wéepeo niijãyira. Su̶oyá, Cõãmacũ̶rẽ sãĩ tiirucúyira.
58001009	Grace	Mu̶u̶ diamacṹ̶ tiirére booa; netõnu̶cã́repere booría. Teero tiigú̶, Cõãmacũ̶ mu̶u̶ Õpũ̶ niigṹ̶ mu̶u̶rẽ bese, õpũ̶ sõnecowi. Mu̶u̶ menamacãrã nemorṍ mu̶u̶rẽ u̶senire painemorõ ticowi, jĩĩ jóanoã.
44012002	Violence	Juan sõwũ̶ Santiagore espadamena sĩãdutíyigu̶.
55002016	Recommendation	Atibú̶reco maquẽ wedeserere bú̶ri niirére tu̶oríjãña. Teeré wedesera jõõpemena nemorṍ ñañarã́ wáacua.
62003015	Sin	Jesuré padeoráre ĩñatutigu̶no basocáre sĩãgṹ̶ tiiróbiro niiqui. Mú̶ã masĩtoaa: Basocáre sĩãgṹ̶no catiré petihére cu̶oríqui.
43021015	Faith	Ũ̶sã yaaari siro, Jesús Simón Pedrore sãĩñáwĩ: —Simón, Jonás macũ̶, ¿mu̶u̶ ãniã nemorṍ yu̶u̶re maĩĩ? jĩĩwĩ. —Ṹ̶jũ̶, yu̶u̶ Õpũ̶. Mu̶u̶ masĩã yu̶u̶ mu̶u̶rẽ maĩrére, jĩĩwĩ. —Too docare yu̶u̶re padeoráre bueya, jĩĩwĩ.
46012008	Grace	Cõãmacũ̶ Espíritu Santomena sĩquẽrãrẽ ãñurõ masĩrémena wedesemasĩrere ticoqui. Ãpẽrãrẽ́ cũ̶ũ̶menarã ãñurõ tu̶omasĩ́remena wedemasĩrere ticoqui.
44007013	Description	Cṹ̶ã nemo jeari, José “yu̶u̶ mú̶ã bai niiã” jĩĩ wedeyigu̶ cũ̶ũ̶ sõwũ̶sũ̶mu̶ãrẽ. Faraóncã “cṹ̶ã José sõwũ̶sũ̶mu̶ã niiãwã” jĩĩrĩ tu̶oyígu̶.
60003010	Recommendation	Ate maquẽ Salmopũpu̶re jóanoã: Mú̶ã catirí bu̶recorire u̶seniremena niidu̶gara, ñañarére wedeserijãña; jĩĩditorijãña.
44004032	Description	-
46015003	Grace	Yu̶u̶re bueriguere mú̶ãrẽ wedewu̶. Tee buerigue u̶pu̶tí maquẽ niiã. Biiro niiã: Cõãmacũ̶ye queti jóaripũ jĩĩrõbirora Cristo marĩ ñañaré tiiré wapa marĩrẽ diabosarigu̶ niiwĩ.
66018024	Violence	Tiimacã niipetira profetare, Cõãmacũ̶rẽ padeoráre sĩãrígue wapa cu̶ocú. Teero biiri niipetira atibú̶reco macãrãrẽ sĩãrígue wapa cu̶ocú.
44013048	Faith	Teeré tu̶orá, judíoa niihẽrã bayiró u̶seniyira. “Cõãmacũ̶ye queti ãñunetõjõãã”, jĩĩyira. Cõãmacũ̶ catiré petihére ticonoãdara padeonu̶cã́yira.
66022020	Description	Atipũrẽ́ jóari tiirígu̶ jĩĩĩ: —Teerora niiã. Máata pu̶tu̶awagu̶da, jĩĩĩ. Teerora tiiáro. ¡Pu̶tu̶aatiya, Õpũ̶ Jesús!
50004009	Recommendation	Yu̶u̶ mú̶ãrẽ buegú̶ niiwũ̶; yu̶u̶ bueriguere mú̶ã tu̶owú̶. Yu̶u̶ ãpẽrãména ãñurõ wedeapuriguere tu̶owú̶; yu̶u̶ tiiríguere ĩñawũ̶. Teero tiirá, yu̶u̶ tiirírobirora tiiyá. Mú̶ã teero tiirí, Cõãmacũ̶ ãñurõ niirecu̶tirere ticogú̶ mú̶ãmena niigũ̶daqui.
53003015	Recommendation	Teero tiipacára, cũ̶ũ̶rẽ ĩñatutirijãña. Cũ̶ũ̶rẽ biirope wedequẽnoña sĩcũ̶ mú̶ãya wedegu̶re wederobirora.
51002008	Recommendation	Mú̶ã tu̶omasĩ́remena niiña: Ãpẽrã́ mú̶ãrẽ “diamacṹ̶ maquẽrẽ buera tiia” jĩĩpacara, diamacṹ̶ maquẽrẽ buericua. Wapamanírere, cṹ̶ã basiro wãcũrére, cṹ̶ã tiirucúrere, atibú̶reco niirã́ dutirére buecua. Mú̶ã cṹ̶ã tee jĩĩ buerére tu̶omasĩ́rã, “Cristoye mee niiã” jĩĩ, cṹ̶ã buerére tu̶onu̶nú̶serijãña.
50003014	Faith	Ãñurõ peotídu̶gaga, Cõãmacũ̶ yu̶u̶re cũ̶ũ̶ “ticogu̶da” jĩĩriguere ñeegũ̶da jĩĩgũ̶. Marĩ Jesucristomena niirã́rẽ teeré ticogu̶daqui.
56002014	Faith	Jesús marĩrẽ diabosarigu̶ niiwĩ. Cũ̶ũ̶ diarémena marĩrẽ niipetire marĩ ñañaré tiirére acabó, netõnérigu̶ niiwĩ; marĩ ñañarã́ niirirare cosepetíjãrigu̶ niiwĩ. Cũ̶ũ̶ teero tiijĩ́yi, cũ̶ũ̶yara niiãrõ jĩĩgũ̶. Teero tiirá, ãñuré dícu̶re tiidu̶gára niiãda.
43005024	Faith	’Yu̶u̶ ateréja diamacṹ̶rã jĩĩã: Yu̶u̶ jĩĩrére tu̶ogú̶no, teero biiri yu̶u̶re ticodiocorigu̶re padeogú̶no catiré petihére cu̶oquí. Cũ̶ũ̶ ñañarõ tiinóriqui. Cũ̶ũ̶ pecamepu̶ wáaboarigu̶ catiré petihére cu̶otóai.
66021015	Description	Yu̶u̶mena wedesegu̶ sicagú̶ orogu̶re cu̶owí. Tiigu̶ména tiimacãrẽ, teesoperire, tiisãnirõrẽ queogú̶du̶ tiiwí.
50003019	Sin	Cṹ̶ã too síropu̶re pecamepu̶ yapacu̶tíadacua. Cõãmacũ̶ boorére tiidu̶gáripacara, cṹ̶ã booré dícu̶re tiidu̶gáya. Bobooro tiirére boboró manirṍ “tiijã́ãwũ̶ yu̶u̶ja” jĩĩ wedeeya. Atibú̶reco maquẽ dícu̶re wãcũũya.
54003006	Sin	Sicato padeonu̶cã́gũ̶ niirijãrõ booa. Apetó tiigú̶, cũ̶ũ̶ “yu̶u̶ ãpẽrã́ nemorṍ u̶pu̶tí macũ̶ niiã” jĩĩ wãcũboqui. Cũ̶ũ̶ teero wãcũgũ̶, Satanás tiiróbiro ñañarõ wãcũgũ̶ tiiquí. Cũ̶ũ̶cãrẽ Satanárẽ tiirírobirora Cõãmacũ̶ ñañarõ tiigú̶daqui.
65001003	Recommendation	Yu̶u̶ maĩrã́, Cõãmacũ̶ yu̶u̶re, teero biiri mú̶ãrẽ netõnérigu̶ niiwĩ. Marĩ netõnére maquẽrẽ mú̶ãrẽ bayiró wededu̶gagu̶, jóagu̶du̶ tiimíãwũ̶. Jóaria ména. Apeyé maquẽ jóaro niirõ tiia. Jesuré padeoré maquẽrẽ wedewisiora mú̶ã pu̶topu̶ jeayira. Teero tiigú̶, jóaa. Cõãmacũ̶ marĩ padeoré maquẽrẽ marĩ Jesuré padeoráre cṹũrigu̶ niiwĩ. Cũ̶ũ̶ cṹũrigue wasorícu. Teero tiirá, tutuaremena padeoró booa.
44004002	Description	Pedro, Juanména jĩĩyigu̶: —Cõãmacũ̶ Jesuré diarigu̶pu̶re masõrigu̶ niiwĩ. Teero tiirá, marĩcã diaari siro, masããdacu, jĩĩyigu̶. Saduceo basoca, cṹ̶ãmena jeaarira tee buerére tu̶orá, bayiró cúayira.
66018005	Sin	Cṹ̶ã ñañaré tiiré pairó peti bu̶cu̶ácu. Teero tiigú̶, Cõãmacũ̶ cṹ̶ã ñañaré tiirére ãñurõ masĩĩ.
43004046	Description	Jesús Canápu̶ coewí. Caná Galilea ditapu̶ niiã. Tiimacãpu̶ cũ̶ũ̶ too su̶gueropu̶ ocoré vino wáari tiiwí. Teebu̶recorire sĩcũ̶ dutigú̶ Capernaum macũ̶ niiwĩ. Cũ̶ũ̶ Galilea dita õpũ̶ doca macũ̶ niiwĩ. Cũ̶ũ̶ macũ̶ diarecu̶tigu̶ tiiyígu̶.
45012011	Recommendation	Marĩ Õpũ̶rẽ padecotera niijĩrã, niipetire mú̶ã tiirére sõnoremena tiiríjãña; ãñurõ tu̶sarémena tiiyá.
60001008	Faith	-
62004013	Grace	Cõãmacũ̶ marĩrẽ Espíritu Santore ticorigu̶ niiwĩ. Teero tiirá, Cõãmacũ̶ marĩmena niirére masĩã; teero biiri marĩ cũ̶ũ̶menarã niirécãrẽ masĩã.
43019029	Description	Toopú̶ sicarú̶ vino piyare dadaríru̶ duiwu̶. Teero tiirá, surara sicasitia soa, “hisopo” du̶pu̶pu̶ siatú, súumu̶õcowa.
51001013	Grace	-
45016017	Recommendation	Yáa wedera, mú̶ã padeorére ñañorã́norẽ, mú̶ãrẽ batanu̶cã́jeari tiibuyéranorẽ ĩñamasĩña. Cṹ̶ã mú̶ãrẽ buerigue maquẽrẽ buericua. Teero tiirá, cṹ̶ãnorẽ tu̶oríjãwa.
45012007	Recommendation	Marĩ sĩquẽrãrẽ tiiápumasĩrere ticoqui; teero tiirá, ãpẽrãrẽ́ ãñurõ tiiápuada. Sĩquẽrãrẽ cũ̶ũ̶ye maquẽrẽ buemasĩrere ticoqui; teero tiirá, ãñurõ buearo.
43016023	Faith	’Teero wáaadari bu̶reco jeari, yu̶u̶re sãĩñáriadacu. Yu̶u̶ ateréja diamacṹ̶rã jĩĩã: Mú̶ã yu̶u̶ wãmemena yu̶u̶ Pacu̶re sãĩrénorẽ cũ̶ũ̶ ticogu̶daqui.
66021019	Description	Tiisãnirõrẽ tuuñérequiri niipetire wapapacárequirimena mamonorigue niiwũ̶. Niisu̶gueriqui “jaspe” niiwũ̶. Too síro macãqui “zafiro”, too síro macãqui “ágata”, too síro macãqui “esmeralda”,
59004017	Sin	Sĩcũ̶no ãñuré tiirére tiimasĩ́pacu̶, teeré tiihégu̶no Cõãmacũ̶rẽ netõnu̶cã́gũ̶ tiiquí.
66019005	Faith	Tiipĩrõpu̶ sĩcũ̶ wedesewionecori tu̶owú̶: Marĩyagu̶ Cõãmacũ̶rẽ u̶senire ticoaro. Niipetira Cõãmacũ̶rẽ padecotera, quioníremena cũ̶ũ̶rẽ ĩñarã́, bú̶ri niirã́, u̶pu̶tí macãrã teerora tiiáro, jĩĩti.
47005002	Faith	Ate diamacṹ̶rã niiã: Marĩ ãnopú̶ niirã, ñañarõ tu̶gueñaã, ũ̶mu̶ã́se niirí wiipu̶ wáadu̶gara.
48006004	Recommendation	Marĩ basiro marĩ tiirére “¿ãñunigari?” jĩĩ wãcũãri siro, besero booa. Ãñurõ tiiári siro, “cṹ̶ã nemorṍ ãñurõ tiiájĩyu” jĩĩ wãcũrijãña. Marĩ basiro tiiáriguepere u̶seni, niijãrõ booa.
46007036	Recommendation	Sĩcũ̶ cũ̶ũ̶ macõ bu̶cu̶ó wáari ĩñagũ̶, biiro wãcũqui: “Yu̶u̶ macõrẽ ãñurõ tiiríga; coo manu̶cu̶tiri, ãñubocu”, jĩĩ wãcũqui. Teero jĩĩgṹ̶no numicũãrõ. Teero tiiré ñañaré tiiré mee niiã.
43016002	Violence	Judíoare dutirá mú̶ãrẽ cṹ̶ã neãré wiseripu̶ niirã́rẽ cõãwionecoadacua. Too síro mú̶ãrẽ sĩãcõã́rã, “marĩ Cõãmacũ̶ booró tiirá tiia” jĩĩ wãcũmiãdacua.
66015001	Description	Yu̶u̶ ĩñawũ̶ sũcã. Apeyé merẽã bauré bayiró u̶cu̶anérere ũ̶mu̶ã́sepu̶ ĩñawũ̶. Siete ángelea niiwã. Cṹ̶ã siete ñañaré tiitúadarere cu̶oádara niiwã. Teeména Cõãmacũ̶ bayiró cúare tiiádare petiádacu.
43018023	Description	Jesupé yu̶u̶wi: —Yu̶u̶ ñañarõ jĩĩãriguere wedeñate. “Ateré ñañarõ jĩĩãwũ̶”, jĩĩña. Yu̶u̶ diamacṹ̶ maquẽrẽ jĩĩãri siro niipacari, ¿deero tiigú̶ yu̶u̶re páai? jĩĩwĩ.
50004003	Recommendation	Mu̶u̶ yu̶u̶ menamacũ̶, cṹ̶ãrẽ tiiápuya, ãñurõ niirecu̶tiaro jĩĩgũ̶. Cṹ̶ãcã ñañarõ netõpacára, ãñuré quetire yu̶u̶, Clemente, teero biiri ãpẽrãména wedewa. Catiré petihérere cu̶orá wãmerẽ jóaturipũpu̶ cṹ̶ã wãmerẽ jóatunocu.
66016006	Sin	Cṹ̶ã mu̶u̶rẽ padeoráre, mu̶u̶yara profetare sĩãyíra. Cṹ̶ãye díi õmayucori tiiyíra. Cṹ̶ã teero tiiré wapa mu̶u̶ cṹ̶ãrẽ díi sĩnidutíwu̶, jĩĩwĩ.
45006002	Sin	Jĩĩrijããda. Jesucristo curusapu̶ diarito, marĩcã cũ̶ũ̶menarã diarirapu̶ tiiróbiro wáarira niiwũ̶. Marĩ diarira tiiróbiro niijĩrã, ñañarére tiihéra niirõ booa. ¿Deero tiirá marĩ too su̶gueropu̶ ñañarére tiinu̶nú̶serirobiro tiinu̶nú̶seboatau̶? Tiirícu sáa.
66017011	Violence	Quiogú̶ peti niimirigu̶, mecũ̶tígã manigṹ̶, siete õpãrã́ siro macũ̶ niiĩ. Cũ̶ũ̶ siete õpãrã́ menamacũ̶ niigṹ̶rã niiĩ. Pecamepu̶ wáa, yapacu̶tíjãgũ̶du̶ niiĩ.
48004030	Recommendation	Cõãmacũ̶ye queti jóaripũpu̶ Ismael, Isaaye maquẽrẽ ate jóanoã: “Dutiapenori basoco macũ̶rẽ cũ̶ũ̶ pacu̶ cu̶orígue pu̶tu̶áricu. Sara macũ̶pere pu̶tu̶ácu. Teero tiiró, dutiapenori basoco coo macũ̶menarã cõãjãña”, jĩĩ jóanoã.
54006009	Sin	Pee cu̶odu̶gára ñañaré tiidu̶gárere nu̶cãrícua. Satanás cṹ̶ãrẽ máata diocómasĩqui. Cṹ̶ã boonemósãre maquẽ dícu̶re wãcũcua. Tee maquẽrẽ bayiró wãcũrémena ñañarõ netõ, ñañarõ tiinóãdacua.
66017016	Violence	Pu̶amóquẽñerã õpãrã́ mu̶u̶ ĩñaãrira quiogú̶ petimena ñañagṍrẽ ĩñatutiadacua. Cooyere ẽmapetijã, sutimanígõ pu̶tu̶ári tiiádacua. Cooya õpũ̶ũ̶rẽ yaaadacua; cõãrĩrẽ́ sóecõãjããdacua.
46008003	Faith	Cõãmacũ̶ cũ̶ũ̶rẽ maĩgṹ̶rẽ masĩtoaqui.
45003009	Sin	Too docare ¿deero pu̶tu̶ánoãdari sáa? ¿Cõãmacũ̶ ĩñacoropu̶re marĩ judíoa ãpẽrã́ nemorṍ ãñurã́ niinetõnu̶cãĩ? Niiria. Niipetira judíoa, judíoa niihẽrã Cõãmacũ̶rẽ netõnu̶cã́rã niijĩrã, sĩcãrĩbíro wapa cu̶orá dícu̶ niiã. Mú̶ãrẽ teeréna wedetoawu̶.
44007041	Sin	Teebu̶recorire sĩcũ̶ wecu̶ wĩmagũ̶ tiiróbiro baugú̶ weeyira. Bosebu̶reco tii, ecaráre sĩã, sóeditioyira cṹ̶ã weearigu̶re tiipéora.
66009020	Sin	Ãpẽrã́ sĩãnóriarirape teerora ñañaré tiirucújãwã. Cṹ̶ã ñañaré tiirére “nocõrõ tiidúada” jĩĩ wãcũpatiriwa; wasoríwa. Cṹ̶ã wãtĩãrẽ, oromena weerirare, platamena weerirare, broncemena weerirare, ũ̶tãperimena tiirírare, yucu̶ména tiirírare padeorucújãwã. Cṹ̶ã padeorápe ĩñariya; tu̶oríya; wáamasĩriya.
47005011	Faith	Ũ̶sã teeré masĩjĩrã, marĩ Õpũ̶rẽ quioníremena ĩñarã, basocáre “ũ̶sã wederére diamacṹ̶ maquẽ niiã” jĩĩ pãnarĩ tiia. Cõãmacũ̶pe ũ̶sãrẽ masĩtoai. Mú̶ãcãrẽ teerora ũ̶sãrẽ masĩrĩ booa.
49002003	Sin	Too su̶gueropu̶ marĩ niipetira cṹ̶ã tiiróbirora ñañaré tiirucúwu̶. Marĩ ñañaré tiidu̶gárere u̶garipéawu̶. Marĩ noo booró ñañaré tiiádarere wãcũwũ̶. Teeré wãcũãri siro, teeré tiijã́wũ̶. Teero tiigú̶, Cõãmacũ̶ marĩmena cúanetõjõãyigu̶. Ãpẽrã́ tiiróbirora marĩcã ñañarõ tiinóbojĩyu.
44002040	Recommendation	Cũ̶ũ̶ tee dícu̶ wederiyigu̶. Cṹ̶ãrẽ wãcũtutuare tico, ãñurõ quioníremena wedenemoyigu̶: —Atibú̶reco macãrã ñañaré tiirére dutijṍãña. Cõãmacũ̶ netõnérepere ñeeña, jĩĩyigu̶.
45008013	Faith	Marĩ ñañarére tiisu̶guénu̶cãriguere tiirája, diadoaadara niiãdacu. Tee ñañarére tiisu̶guénu̶cãriguere Espíritu Santo tiiápuremena tiidúrapeja catirucuadacu.
45010011	Faith	Cõãmacũ̶ye queti jóaripũpu̶ ateré jóanoã: “Cũ̶ũ̶rẽ padeogú̶no ‘bú̶ri peti padeotú̶’ jĩĩriqui”, jĩĩ jóanoã.
45001008	Faith	Ateré mú̶ãrẽ wedesu̶guea: Niipetiro macãrãpu̶ mú̶ã Jesuré padeorére wedesecua. Teeré tu̶ogú̶, Jesucristo wãmemena Cõãmacũ̶rẽ u̶senire ticoa.
52001004	Faith	-
60004008	Recommendation	Bayiró cãmerĩ́ maĩñá. Tee u̶pu̶tí maquẽ niiã. Marĩ bayiró maĩrã́, marĩrẽ ñañarõ tiiráre máata acabócu.
44027001	Description	Festo Italiapu̶ ticocomasĩrĩ ĩñagũ̶, Pablore, teero biiri ãpẽrã́ peresu niirã́rẽ Julio cien surara dutigú̶re cotedutiwi. Julio romanuã õpũ̶ya põna macãrã surara dutigú̶ niiwĩ.
66015003	Faith	Cṹ̶ã Cõãmacũ̶rẽ padecotegu̶ Moisés basariguemena basapeowa. Corderoyere basapeowa. Biiro jĩĩwã: Cõãmacũ̶ ũ̶sã Õpũ̶ tutuanetõjõãgũ̶, niipetire mu̶u̶ tiiré ãñurõ ĩñariãñure niiã. Teeré ĩñarã, ũ̶sã ĩñamanijõãã. Mu̶u̶ niipetire dita macãrã Õpũ̶ niiã. Mu̶u̶ tiirécu̶tire ãñuré niiã; diamacṹ̶ niiã.
60002002	Faith	-
66014013	Faith	Yu̶u̶ ũ̶mu̶ã́sepu̶ wedeseri tu̶owú̶ sũcã: —Ateré jóaya: “Mecũ̶ãmena marĩ Õpũ̶rẽ padeorucújãrira diará u̶seniãdacua”, jĩĩwĩ. Espíritu Santo: —Teerora niiã, jĩĩwĩ--. Ñañarõ netõpacára, Cõãmacũ̶yere paderucurira niijĩrã, yeerisããdacua. Cõãmacũ̶ cṹ̶ã ũ̶mu̶ã́sepu̶ jeari, cṹ̶ã ãñurõ tiirígue wapa cṹ̶ãrẽ ãñurõ tiigú̶daqui, jĩĩwĩ.
59001027	Faith	Cõãmacũ̶ marĩ Pacu̶re diamacṹ̶ padeogú̶peja biiro tiirécu̶tiro booa: Pacu̶ manirã́rẽ, wapewia numiãrẽ cṹ̶ãrẽ merẽã wáari, tiiápuro booa. Teero biiri atibú̶reco maquẽ ñañarére tiinu̶nú̶serijãrõ booa.
51002004	Recommendation	Teeré mú̶ãrẽ wedea, ãpẽrã́ mú̶ãrẽ “diamacṹ̶ niihẽre quetimena jĩĩditobocua” jĩĩgũ̶.
66005013	Description	Ãpẽrãrẽ́ tu̶owú̶ sũcã. Niipetira Cõãmacũ̶ tiiríra ũ̶mu̶ã́sepu̶ niirã́, ditapu̶ niirã́, dita docapu̶ niirã́, día pairímaapu̶ niirã́ jĩĩ basapeowa: Tiipĩrõpu̶ duigú̶re, Corderore “ãñurã́ niiã mú̶ã” jĩĩãrõ; mú̶ãrẽ padeoáro; “mú̶ã niipetirere dutimasĩã” jĩĩãrõ; “mú̶ã tiidu̶gárere tiimasĩ́ã” jĩĩãrõ. Teerora jĩĩrucujããrõ mú̶ãrẽ, jĩĩ basawa.
66008008	Description	Cũ̶ũ̶ siro macũ̶ putiwí. Cũ̶ũ̶ putirí, ũ̶tãgṹ̶ pairígu̶ jũ̶ũ̶rõ tiiróbiro día pairímaapu̶ déedioconowũ̶. Tiimaá decomena du̶aró díimaa wáawu̶.
44007058	Violence	Cũ̶ũ̶ tee jĩĩrĩ tu̶orá, bayiró acaribí, tu̶odu̶gáhera cṹ̶ãye cãmopéri paabiáyira. Cũ̶ũ̶ pu̶to sĩcãrõména cu̶tu̶jeá, cũ̶ũ̶rẽ ñee, tiimacã wesapu̶ cõãjãyira. Cṹ̶ãye suti sotoá sãñarére tuuwé, ticoyira sĩcũ̶ mamu̶rẽ cotedutira. Cũ̶ũ̶ wãmecu̶tiyigu̶ Saulo. Ticotoa, Estebanrẽ ũ̶tãperimena déesĩãyira.
45015011	Faith	Aperopú̶cãrẽ biiro jĩĩnemoã: Niipetira mú̶ã judíoa niihẽrã, Cõãmacũ̶rẽ “mu̶u̶ ãñunetõjõãgũ̶ niiã” jĩĩña. Niipetiro macãrãpu̶ra Cõãmacũ̶rẽ “ãñunetõjõãgũ̶ niiĩ” jĩĩãrõ, jĩĩ jóanoã.
45011036	Faith	Niipetire cũ̶ũ̶ tiirígue dícu̶ niiã. Teeré cũ̶ũ̶ cotequi. Teeménarã cũ̶ũ̶ booró tiidu̶gáro tiijã́qui. Teero tiirá, niipetira Cõãmacũ̶rẽ “cũ̶ũ̶ niipetirere dutimasĩqui” jĩĩrucujããda. Teerora niiãrõ.
43001029	Faith	Apebú̶recope Juan Jesús atiri ĩñagũ̶, jĩĩwĩ: —¡Ĩñaña! Ãnirã́ Cõãmacũ̶ ticodiocorigu̶, cordero tiiróbiro niigṹ̶ niiĩ. Cũ̶ũ̶ diarémena atibú̶reco macãrã ñañaré tiirére petirí tiigú̶daqui.
58011031	Description	Rahab ũ̶mu̶ã́mena ñeeape wapatári basoco Cõãmacũ̶rẽ padeojĩ́gõ, Israelya põna macãrã ĩñadutira jearáre ãñurõ bocayigo. Teero tiigó, tiimacã macãrã Cõãmacũ̶rẽ netõnu̶cã́rãmena diariyigo.
43010010	Grace	’Yaarépigu̶ cṹ̶ãrẽ yaagú̶du̶, sĩãgṹ̶du̶ dícu̶ atiqui. Yu̶u̶peja cṹ̶ãrẽ catiré ticogu̶ atiwu̶, ãñurõ peti niiãrõ jĩĩgũ̶.
50003020	Faith	Marĩpeja ũ̶mu̶ã́sepu̶ wáari basoca niiã. Toopú̶ marĩya macã peti niicu. Marĩrẽ netõnégũ̶ ũ̶mu̶ã́sepu̶ niigṹ̶ pu̶tu̶aatiadare yuera tiia. Cũ̶ũ̶rã́ marĩ Õpũ̶ Jesucristo niiĩ.
45015007	Recommendation	Teero tiirá, Cristo marĩrẽ ñeerirobirora cãmerĩ́ ñeeña. Mú̶ã teero tiirá, Cõãmacũ̶ u̶pu̶tí macũ̶ peti niirére ẽñonóãdacu.
44021024	Recommendation	Mu̶u̶ cṹ̶ãmena Cõãmacũ̶wiipu̶ wáari, ãñubocu. Mu̶u̶cã cṹ̶ã tiiróbirora tiiyá. Cṹ̶ã marĩ tiirénorẽ tiirá tiiáwã. Atebú̶recorire ñañaré tiiáriguere acabóre sãĩrã́ tiiáwã. Niipetire wáicu̶ra cṹ̶ã Cõãmacũ̶rẽ ticoadarare mu̶u̶ sãĩbosáya. Mu̶u̶ teero tiiári siro, cṹ̶ã póare pedecõãdutiadacua. Mu̶u̶ biiro tiiáriguere masĩrã, niipetira judíoa mu̶u̶ye quetire “teero jĩĩãmajãrã tiijĩ́ya” jĩĩãdacua. “Cũ̶ũ̶cã Moisére dutiré cṹũriguere ãñurõ tiigú̶ niiĩ”, jĩĩãdacua.
45004012	Faith	Widecõã́noriracãrẽ Abraham cṹ̶ã ñecũ̶ niiĩ. Abraham padeoré cu̶oyígu̶, widecõã́noãdari su̶guero. Teero tiirá, widecõã́norira Abraham tiiróbiro padeoré cu̶orí, Cõãmacũ̶ cṹ̶ãrẽ Abraham pãrãmerã niinu̶nu̶sera wáari tiiquí.
44001026	Description	Too síro pu̶apé ũ̶tãpepu̶ Matías, Barsabás wãmerẽ jóayira. ¿Nii marĩ Õpũ̶ beserigu̶ niiĩ? jĩĩrã, piipu̶ sã́ã, sicape née, ĩñayira. Matías wãme jóaturipe niiyiro. —Jã́ã, ãni Matías Judas wasogú̶ niiĩ, jĩĩyira. Cũ̶ũ̶ ãpẽrã́ oncemena Jesucristoye quetire wedegú̶ wáayigu̶.
45004007	Grace	Tee maquẽrẽ biiro jóarigu̶ niiwĩ: Cõãmacũ̶ cũ̶ũ̶rẽ netõnu̶cã́rãrẽ acabóri, u̶seniya. Cṹ̶ã ñañaré tiiré wapacãrẽ ñañarõ tiihéri, u̶seniya.
66011004	Description	Cṹ̶ã pu̶agú̶ olivo yucu̶ tiiróbiro niirã́ niiĩya. Cṹ̶ãrã sũcã pu̶agá sĩãwócore pesaré yucu̶ tiiróbiro niirã́ niiĩya. Cõãmacũ̶ pu̶to macãrã niiĩya.
59004009	Recommendation	Mú̶ã ñañaré tiirére wãcũ, wãcũpati, utiya. Mú̶ã buimírigue utiré wasoáro. Mú̶ã u̶senimirigue bóaneõrõ tu̶gueñare wasoáro.
64001011	Recommendation	Yu̶u̶ bayiró maĩgṹ̶, ñañaré tiirére ĩñacũrijãña; ãñurõ tiirépere ĩñacũña. Ãñurõ tiiráno Cõãmacũ̶ põna niiĩya; ñañaré tiiráno Cõãmacũ̶rẽ masĩricua.
45004011	Faith	Abraham widecõã́noãdari su̶guero, Cõãmacũ̶rẽ padeotóayigu̶. Teero cũ̶ũ̶ padeorí siropu̶, Cõãmacũ̶ cũ̶ũ̶rẽ widecõã́dutiyigu̶. Cõãmacũ̶ Abraham widecõã́noremena cũ̶ũ̶rẽ too su̶gueropu̶ “ãñugṹ̶rã niiĩ” jĩĩriguere ẽñoyígu̶. Teero tiigú̶, Abraham niipetira padeoádara ñecũ̶ pu̶tu̶áyigu̶, cṹ̶ã widecõã́noña manirã́ niipacari. Cõãmacũ̶ cṹ̶ãcãrẽ teerora “ãñurã́rã niiĩya” jĩĩ ĩñaĩ.
45006007	Grace	Sĩcũ̶ diarigu̶pu̶ cũ̶ũ̶ catigu̶ ñañaré tiiríguere netõrígu̶pu̶ niiqui.
47004010	Faith	Ũ̶sã noo wáaro Jesuré sĩãrírobirora ũ̶sãcãrẽ sĩãjã́miwã. Ũ̶sã ñañarõ netõríra niipacara, catia. Teero tiigú̶, Jesús cũ̶ũ̶ catirére ũ̶sãmena ẽñoĩ.
50002021	Sin	Ãpẽrã́ cṹ̶ãye dícu̶re wãcũrecu̶ticua; Jesucristoyepere wãcũrecu̶tiricua.
58011011	Faith	Abraham Cõãmacũ̶rẽ padeojĩ́gũ̶, bu̶cu̶ peti niipacu̶, Saracã põnamanígõ niipacari, tutuare bu̶ayígu̶. Cũ̶ũ̶rẽ Cõãmacũ̶ tutuare ticoriguemena põnacu̶tíyigu̶. Cũ̶ũ̶ biiro wãcũyigu̶: “Cõãmacũ̶ yu̶u̶re ‘pau̶ pãrãmérãcu̶tigu̶dacu’ jĩĩriguere queoró tiigú̶daqui”, jĩĩ wãcũyigu̶.
43006039	Grace	Yu̶u̶ Pacu̶ biiro booi: Yu̶u̶re ticorirare tiidióri booríi; cṹ̶ãrẽ pecamepu̶ wáari booríi. Atibú̶reco petirí, yu̶u̶ cṹ̶ãrẽ masõrĩ booi.
46008006	Faith	Marĩpe ateré masĩã: Cõãmacũ̶ marĩ Pacu̶ sĩcũ̶rã niiqui. Cũ̶ũ̶ niipetire atibú̶reco maquẽrẽ bauanéyigu̶. Marĩ cũ̶ũ̶ põna cũ̶ũ̶ dutiró tiiádara niiã. Jesucristo sĩcũ̶rã marĩ Õpũ̶ niiĩ. Cũ̶ũ̶menarã niipetire bauanénoriro niiwũ̶. Marĩcãrẽ cũ̶ũ̶mena niirĩ tiirígu̶ niiwĩ.
52003006	Description	Mecũ̶tígãrẽ Timoteo mú̶ã pu̶topu̶ ĩñagũ̶ jeaarigu̶ pu̶tu̶ajeaawĩ. Mú̶ãyere ãñuré queti néepu̶tu̶ajeai. Mú̶ã Jesuré padeorucúrere, mú̶ã ãñurõ cãmerĩ́ maĩrécu̶tirere wedeawĩ. Ũ̶sãrẽ maĩrémena wãcũrucujãyiro. Ũ̶sãrẽ bayiró ĩñadu̶gaayiro ũ̶sã mú̶ãrẽ ĩñadu̶garobirora.
60005004	Grace	Ovejare cotegú̶ peti pu̶tu̶aatigu̶, mú̶ãrẽ wapatígu̶daqui. Cũ̶ũ̶ wapatíre niirucujããdacu. Cũ̶ũ̶ pu̶topu̶ asibatére, catiré petihére ticogu̶daqui.
47003012	Faith	Ũ̶sã petiríadarere cotera, u̶seniyuetoaa. Teero tiirá, diamacṹ̶, cuiro manirṍ wedea.
61002012	Sin	Jĩĩditoremena buerápe cṹ̶ã tu̶omasĩ́hẽrere ñañarõ wedesecua. Wáicu̶ra tiiróbiro niicua: Wáicu̶ra wãcũripacara, niirucucua; cṹ̶ã ñee, sĩãnóãdara bauáaya. Teero tiirá, cṹ̶ãcã wáicu̶ra tiiróbiro diaadacua.
43012006	Sin	Diamacṹ̶ bóaneõrãrẽ tiiápudu̶gagu̶ mee tee jĩĩwĩ. Biiro wedesegu̶ niyeru yaadu̶gágu̶, teero jĩĩwĩ. Cũ̶ũ̶ ũ̶sã niyeru sã́ãripore cotegú̶ niimiwĩ. Tiipo maquẽ niyerure yaajã́rucurigu̶ niiwĩ.
62004016	Faith	Cõãmacũ̶ marĩrẽ maĩrére masĩã. “Cũ̶ũ̶ marĩrẽ maĩré diamacṹ̶ maquẽ niiã” jĩĩrére padeóa. Cõãmacũ̶ basocáre maĩquí. Cãmerĩ́ maĩrucúgu̶no Cõãmacũ̶mena niiqui; Cõãmacũ̶cã cũ̶ũ̶mena niiqui.
44011019	Description	Judíoa Estebanrẽ sĩãrí siro, Jesuré padeoráre ñañarõ netõrĩ́ tiiyíra. Teero tiirá, dutibatéjõãyira. Ãpẽrã́ Fenicia ditapu̶, ãpẽrã́ Chipre nu̶cũ̶rõpu̶, ãpẽrã́ Antioquíapu̶ jeayira. Cṹ̶ã toopú̶ jeara, judíoa dícu̶re Jesuyé quetire wedeyira.
54006006	Faith	Cõãmacũ̶yere ãñurõ padera, ãñuré peti cu̶otóaa. Teerora niiã, marĩ cu̶orémena u̶senirĩ.
66013007	Violence	Cũ̶ũ̶ Cõãmacũ̶ padeoráre cãmerĩ́sĩã netõnu̶cã́rĩ, Cõãmacũ̶pe cũ̶ũ̶rẽ teero ĩñajãwĩ ména. Cũ̶ũ̶ niipetire põnarĩ macãrãrẽ, niipetire macãrĩ macãrãrẽ, niipetire wedeserare, niipetire dita macãrãrẽ dutimasĩrere ticonowĩ.
60002020	Faith	Apetó tiirá, mú̶ã ñañarõ tiiárigue wapa páacua. Cṹ̶ã páari, mú̶ã nu̶cãjã́rĩ, Cõãmacũ̶ ĩñacoropu̶re wapamaníã. Cṹ̶ã páare mú̶ãye wapa niiã. Apetó tiirá, mú̶ã ãñurõ tiipacári, mú̶ãrẽ ñañarõ netõrĩ́ tiibócua. Mú̶ã cúaro manirṍ nu̶cãrĩ́, Cõãmacũ̶ ĩñacoropu̶re wapacu̶tía.
58009015	Grace	Teero tiigú̶, Cristo mama netõnére quetire néeatirigu̶ niiĩ. Tee quetimena Cõãmacũ̶ beserira cṹ̶ãrẽ “ticogu̶da” jĩĩriguere ñeeãdacua. Cũ̶ũ̶ “ticogu̶da” jĩĩrigue petirícu. Basocá Moisére dutiré cṹũriguemena niimirira teeré netõnu̶cã́rã Cristo diariguemena acabóre bu̶ayíra.
45006001	Sin	Too docare ¿deerope pu̶tu̶ánoãdari sáa? “Cõãmacũ̶ basiro marĩrẽ ãñuré ticonemoãrõ jĩĩrã, ñañaré tiirucújããda”, ¿jĩĩãdarite?
49005004	Recommendation	Ñañarére wedese buiríjãña; wapamaníre maquẽrẽ wedeserijãña; noo booró wedeseãmarijãña. Mú̶ãrẽ teenórẽ wedeserijãrõ booa. Biirope tiiyá: Cõãmacũ̶rẽ u̶senire ticoya.
66006008	Violence	Yu̶u̶ ĩñawũ̶ sũcã. Ãpĩ caballo witiatiwi. Butiwiyásãñugũ̶ niiwĩ. Cũ̶ũ̶ sotoapu̶ pesagú̶ wãmecu̶tiwi Diaré Õpũ̶. Cũ̶ũ̶rẽ nu̶nu̶gṹ̶ wãmecu̶tiwi Diarira Yeeripũnarĩ Niirṍpu̶. Cṹ̶ã dutimasĩrere ticonowã. Tee dutiré cu̶orémena atibú̶reco macãrã sicaniña deco macãrãrẽ sĩãwã́. Cãmerĩ́sĩãremena, ju̶abóaremena, diarémena sĩãwã́. Wáicu̶ra cúaracã sĩãápuwa.
45004016	Faith	Teero tiigú̶, Abraham padeorírobiro padeonu̶nú̶sera dícu̶re Cõãmacũ̶ “teeré ticogu̶da” jĩĩriguere ticojãgũ̶daqui sáa. Cũ̶ũ̶ marĩrẽ ãñurõ tiijĩ́gũ̶, teeré ticoqui. Moisére dutiré cṹũriguere cu̶orá dícu̶re ticoriqui. Niipetira Abraham padeorírobiro padeorápere ticogu̶daqui. Abraham niipetira padeorá ñecũ̶ niiĩ.
44028018	Description	Romanuãrẽ dutirá yu̶u̶re sãĩñápeti, sĩãrĩ́ tiiréno wapa bu̶aríwa. Wionécodu̶gamiwã.
45009016	Grace	Teero tiirá, marĩ ateré masĩã: Cõãmacũ̶ cũ̶ũ̶ bóaneõ ĩñadu̶garare bóaneõ ĩñaqui. Basocá basiro bóaneõ ĩñadutiri mee bóaneõ ĩñaqui. Teero biiri ãñurõ tiiré wapa mee bóaneõ ĩñaqui.
46010008	Sin	Marĩpeja sĩquẽrã cṹ̶ã tiirírobiro noo booró ñeeaperijããda. Cṹ̶ãcã teero tiirígue wapa sicabu̶recore veintitrés mil diayira.
45007023	Sin	Tee tiiró, yu̶u̶ tu̶gueñarĩ, yu̶u̶ ñañaré tiisu̶guérigue yu̶u̶ ãñurõ tiidu̶gárepere wãcũnu̶nu̶sedu̶gari, bayiró cãmerĩ́quẽrõbiro tu̶gueñaga. Wãcũnu̶nu̶sedu̶gamiãriguere ñañarépe dutinetõnu̶cãjãcu.
58006001	Faith	Teero tiirá, tutuanemorepere buenemoãda, Cristoyere ãñurõ tu̶omasĩ́nemoãda jĩĩrã. Marĩ buesu̶gueriguere buerijããda ména. Marĩ Cristoye buesu̶guerigue ate niiwũ̶: “Mú̶ã ñañaré tiiré wapa pecamepu̶ wáaadacu; teero tiirá, wãcũpati, wasoyá” jĩĩrére buenowũ̶. “Cõãmacũ̶rẽ padeoró booa” jĩĩrére buenowũ̶.
46016011	Recommendation	Teero tiirá, mú̶ã cũ̶ũ̶rẽ teero ĩñarijãña. Cũ̶ũ̶ ãnopú̶ atiadare maquẽrẽ tiiápuya. Teero tiirí, cũ̶ũ̶ u̶seniremena yu̶u̶ pu̶topu̶ atigu̶daqui. Yu̶u̶ ãpẽrã́ Jesuré padeorámena cũ̶ũ̶rẽ yuegu̶ tiia.
59002014	Faith	Yáa wedera, sĩcũ̶ “yu̶u̶ Jesuré padeóa” jĩĩboqui. Teero jĩĩpacu̶, ãpẽrãrẽ́ ãñuré tiiẽ́ñoriboqui. Cũ̶ũ̶ padeoré ¿ñeenómena wapacu̶tíbogari? Teero padeoré cũ̶ũ̶rẽ netõrĩ́ tiirícu.
43007025	Description	Teero tiirá, sĩquẽrã Jerusalén macãrã jĩĩwã: —Ĩ́nirã niiĩ cṹ̶ã sĩãdu̶gágu̶, ¿teerora?
43020022	Faith	Teero jĩĩãri siro, cũ̶ũ̶ ũ̶sãrẽ wĩãpũpeo, jĩĩwĩ: —Mú̶ãmena Espíritu Santo niiãrõ.
45010003	Sin	Cõãmacũ̶ cṹ̶ãrẽ Jesuré padeorémenape “ãñurã́rã niiĩya” jĩĩrére tu̶odu̶gáricua. Cṹ̶ãrẽ dutirére yu̶u̶rémenape ãñurã́rã niidu̶gacua Cõãmacũ̶ ĩñacoropu̶re. Teero tiirá, Cõãmacũ̶ “Jesupére padeoyá” jĩĩrére boorícua.
62005010	Faith	Cõãmacũ̶ macũ̶rẽ padeogú̶no Cõãmacũ̶ wederére padeoquí. Cõãmacũ̶ wederére padeohégu̶no cũ̶ũ̶ jĩĩriguere jĩĩditorigue tiiróbiro wáari tiiquí; cũ̶ũ̶ Cõãmacũ̶ cũ̶ũ̶ macũ̶ niirecu̶tirere wederére padeoríqui.
43014012	Faith	Yu̶u̶ ateréja diamacṹ̶rã jĩĩã: Yu̶u̶re padeoráno yu̶u̶ tiirírobirora tiinu̶nú̶seadacua. Yu̶u̶ Pacu̶ niirṍpu̶ yu̶u̶ wáagu̶da. Teero tiirá, yu̶u̶re padeoráno yu̶u̶ tiiríro nemorṍ tiiádacua.
56002009	Recommendation	Padecotera cṹ̶ã dutiráre yu̶u̶rucuaro. Cṹ̶ãrẽ u̶senirĩ tiiáro. Yúunerepira niirijããrõ.
58012015	Recommendation	Mú̶ã tu̶omasĩ́ña: Sĩcũ̶no Cõãmacũ̶ marĩrẽ ãñuré ticorére duuríjããrõ. Sĩcũ̶no cũ̶ũ̶ wedeseremena, cũ̶ũ̶ tiirémena ãpẽrã́ padeorére ñañoríjããrõ. Teeré tiigú̶ táa ñañaré tiiróbiro niiqui. Táa ñañaré wiiró, oterére ñañocú.
54003007	Recommendation	Teero tiirá, Jesuré padeohéracã “cũ̶ũ̶rã́ ãñurõ tiii” jĩĩnogũ̶ niirõ booa. Teero jĩĩriatã, cṹ̶ã cũ̶ũ̶rẽ wedesãbocua; Satanás cũ̶ũ̶rẽ diocójãboqui sáa.
49004007	Grace	Cristo marĩ niipetirare merẽã dícu̶ tiimasĩ́rere ticoqui. Cũ̶ũ̶ marĩ niipetirapu̶re sĩcãrĩbíro ticodu̶garijĩyi. Teero tiigú̶, cũ̶ũ̶ booróbirora ticorigu̶ niiwĩ.
66016003	Description	Cũ̶ũ̶ siro macũ̶ cũ̶ũ̶ya bapa maquẽrẽ día pairímaapu̶ píobatediocowi. Tiimaá díimaa wáajãwũ̶. Diarigu̶ye díibiro niiwũ̶. Tiimaapú̶ niirã́ diapetijõãwã.
49006006	Recommendation	“Cṹ̶ã ĩñacoropu̶ dícu̶ ãñurõ padeada”, jĩĩ wãcũrijãña. Sĩquẽrã cṹ̶ãmena ãñurõ pu̶tu̶ádu̶gara teero tiicúa. Mú̶ãpe Cristore padecoteri basoca niijĩrã, Cõãmacũ̶ booróbiro ãñurõ tu̶sarémena padeya.
60003016	Recommendation	Mú̶ã Cristore padeoré wapa ãpẽrã́ mú̶ã ãñurõ tiirére ñañarõ jĩĩãdacua. Teero jĩĩpacari, mú̶ãpe ãñurõ tiiyá, ãñurõ catirí yeeripũna cu̶orucújããda jĩĩrã. Mú̶ã teero tiirí, mú̶ãrẽ ñañarõ jĩĩãrira boboádacua.
43006040	Faith	Yu̶u̶ Pacu̶ biiro booi: Niipetira yu̶u̶re ĩñarã́, yu̶u̶re padeorá catiré petihére cu̶orí booi. Yu̶u̶ atibú̶reco petirí, cṹ̶ãrẽ masõgũ̶dacu, jĩĩwĩ Jesús.
44012023	Violence	Cũ̶ũ̶pe “niiria; yu̶u̶ basocú̶ niiã; cõãmacũ̶ mee niiã” jĩĩriyigu̶. Teero tiigú̶, wãcũña manirṍ ángele cũ̶ũ̶rẽ diarecu̶tiri tiiyígu̶. Teero tiirá, cũ̶ũ̶rẽ becoa yaasĩãjãyira.
47001003	Grace	Cõãmacũ̶ Jesucristo marĩ Õpũ̶ Pacu̶re u̶senire ticoada. Cũ̶ũ̶rã́ marĩrẽ bóaneõ ĩñaĩ. Marĩrẽ wãcũtutuari tiirucúi.
54001006	Sin	Ãpẽrã́ teero biiriya. Noo booró wedesejãya.
45001016	Faith	Yu̶u̶ Cõãmacũ̶ netõnére quetire boboró manirṍ wedea, tee queti tutuare cu̶orí ĩñagũ̶. Cõãmacũ̶ niipetirare tee quetire padeoráre netõnéqui. Judíoare netõnéqui; judíoa niihẽrãcãrẽ teerora netõnéqui.
46003011	Description	Botarí nu̶cõã́ri siro, ãpĩ nu̶cõquẽnómasĩriqui. Jesucristo botarí nu̶cõrígue tiiróbiro niiĩ.
49005033	Recommendation	Teero jĩĩpacu̶, atecã́rẽ jĩĩgũ̶da: Nu̶mocu̶tiracõrõ mú̶ã basiro maĩrṍbirora mú̶ã nu̶mosã́numiãrẽ maĩñá. Numiã́cã, mú̶ã manu̶sũ̶mu̶ãrẽ padeoyá.
51002013	Grace	Mú̶ã too su̶gueropu̶re Cõãmacũ̶ tiidutíriguere masĩrijĩrã, widecõã́noña manirã́ niirira niiwũ̶. Teero biiri ñañaré tiirécu̶tirecãrẽ cosenóña manirã́ niirira niiwũ̶. Teero tiirá, diarirabiro niirucujĩyu ména; catiré petihére ticoya maniyíro mú̶ãrẽ ména. Atitóre Cõãmacũ̶ niipetire mú̶ã ñañaré tiirére acabótoayigu̶ sáa. Cristomenarã mú̶ãrẽ catiré petihére ticotoayigu̶.
54004014	Recommendation	Cõãmacũ̶ mu̶u̶rẽ “biiro tiigú̶du̶ niigũ̶daqui” jĩĩriguere tiirucújãña. Bu̶toá mu̶u̶rẽ ñaapeórito, teeré Cõãmacũ̶ ticorigu̶ niiwĩ.
66021001	Description	Yu̶u̶ ĩñawũ̶ sũcã. Mama ũ̶mu̶ã́se, mama dita ĩñawũ̶. Niisu̶gueri ũ̶mu̶ã́se, niisu̶gueri dita ditipetijõãwũ̶; día pairímaacã teerora.
52005016	Recommendation	U̶seniremena niirucujãña.
66009006	Description	Teebu̶recorire basocá diarére ãmaãmiãdacua. Bu̶arícua. Bayiró diadu̶gapacara, diamasĩricua.
52004014	Faith	Marĩ Jesús diarigu̶pu̶ masãmu̶ãriguere padeojĩ́rã, atecã́rẽ padeóa: Jesuré padeorá diarirare Cõãmacũ̶ Jesuré masõrirobirora cṹ̶ãcãrẽ masõgũ̶daqui.
62004015	Faith	“Jesús Cõãmacũ̶ macũ̶ niiĩ” jĩĩgṹ̶norẽ Cõãmacũ̶ cũ̶ũ̶mena niiqui; cũ̶ũ̶cã Cõãmacũ̶menarã niiqui.
49004022	Recommendation	Teero tiirá, mú̶ã too su̶gueropu̶ ñañaré tiiríguere duujã́ña sáa. “U̶garipéaremena u̶seniãdacu”, jĩĩ wãcũmijĩyu mú̶ã. Niiria. Teero wãcũré tiiditóre niiã.
43010009	Grace	Yu̶u̶rá sope tiiróbiro niiã. Yu̶u̶pu̶re sããwarano netõnénoãdacua. Oveja tiiróbiro sããwa, witiwa, táa bu̶ará tiiróbiro niiãdacua.
58011037	Violence	Ãpẽrã́ ũ̶tãperimena déesĩãnoyira. Ãpẽrã́ cṹ̶ãye õpũ̶ũ̶rĩ deco widetánoyira. Ãpẽrã́ espadamena páatasĩãnoyira. Ãpẽrã́ suti manirã́ oveja caseri, cabra caserimena dícu̶ sãñarira cuicãmesãyira. Cṹ̶ã bóaneõrã, ñañarõ tiinórira, cãmitunorira niiyira.
62002029	Faith	Mú̶ã cũ̶ũ̶ diamacṹ̶ tiirucúrere masĩtoaa. Teero tiirá, “niipetira diamacṹ̶ tiiráno Cõãmacũ̶ põnarã niiĩya” jĩĩrére masĩnoã.
44013047	Grace	Cõãmacũ̶ teeré jĩĩ dutirigu̶ niiwĩ ũ̶sãrẽ cũ̶ũ̶ye maquẽ jóaripũpu̶re: Yu̶u̶ mu̶u̶rẽ sĩãwócore tiiróbiro cṹũã judíoa niihẽrãpu̶re. Yu̶u̶ netõnére quetire buegu̶dacu niipetire macãrĩpu̶, jĩĩ jóarigue niiã, jĩĩyigu̶ Pablo.
47004002	Faith	Bobooro tiirére, basocá ĩñahẽrõpu̶ ñañaré tiirére doo niiã. Cõãmacũ̶ye quetire jĩĩditoremena wederia. Teero jĩĩrõno tiirá, tee quetire wasoró manirṍ, diamacṹ̶ wedea. Teeména Cõãmacũ̶ ĩñacoropu̶re ũ̶sã wederére basocá “diamacṹ̶rã wedeeya” jĩĩ wãcũrĩ booa.
44002033	Description	Cõãmacũ̶ cũ̶ũ̶rẽ ũ̶mu̶ã́sepu̶ néemu̶ãrigu̶ niiwĩ, cũ̶ũ̶ diamacṹ̶pe duiaro jĩĩgũ̶. Cũ̶ũ̶ Pacu̶ tíatopu̶ jĩĩrirobirora cũ̶ũ̶rẽ Espíritu Santore ticoyigu̶. Cũ̶ũ̶pe ũ̶sãrẽ ticonetõnecoarigu̶ niiãwĩ. Teerá niiã mú̶ã ĩñaãrigue, mú̶ã tu̶oárigue.
51003010	Recommendation	Atitó mú̶ã niirecu̶tire merẽã niiã sáa; ãñuré niiã. Cõãmacũ̶ mú̶ãrẽ tiirígu̶ cũ̶ũ̶ tiiróbiro niirecu̶tiaro jĩĩgũ̶, mú̶ã niirecu̶tirere wasomú̶ãnu̶cãrĩ tiigú̶ tiiquí. Teeména mú̶ã cũ̶ũ̶rẽ masĩnemorucujããdacu.
43011004	Faith	Jesupé tee quetire tu̶ogú̶, jĩĩwĩ: —Cũ̶ũ̶ diarecu̶tiremena diadoariqui. Cũ̶ũ̶ diarémena Cõãmacũ̶ tutuarere ẽñonóãdacu. Yu̶u̶ Cõãmacũ̶ macũ̶cãrẽ basocá “cũ̶ũ̶ tutuagu̶ niiĩ” jĩĩãdacua, jĩĩwĩ.
45001017	Faith	Tee quetimena marĩ ateré masĩã: Cõãmacũ̶ Jesuré padeoráre “ãñurã́rã niiĩya” jĩĩ ĩñaqui. Jesuré padeorá dícu̶re teero ĩñaqui. Teero padeoráre Cõãmacũ̶ye queti jóaripũpu̶ biiro jóanowũ̶: Cõãmacũ̶ cũ̶ũ̶rẽ padeogú̶norẽ “ãñugṹ̶rã niiĩ” jĩĩ ĩñaqui; cũ̶ũ̶rẽ catiré petihére ticogu̶daqui, jĩĩ jóanowũ̶.
43019017	Description	Jesús curusare apawagu̶, “Dupucoro” wãmecu̶tiropu̶ wáawi. Hebreoayemena wãmecu̶tia Gólgota.
45012006	Faith	Cõãmacũ̶ marĩ niipetirapu̶re merẽã dícu̶ tiimasĩ́rere cṹũrigu̶ niiwĩ. Cũ̶ũ̶ ãñuré ticodu̶garere ticoqui. Teero tiirá, teeména ãñurõ tiiápuada. Cõãmacũ̶ marĩ sĩquẽrãrẽ cũ̶ũ̶ wededutirere wedemasĩrere ticoqui; teero tiirá, marĩ padeoró jeatuaro ãpẽrãrẽ́ wedeada.
66004007	Description	Catigú̶ niisu̶guegu̶ yáibiro bauwí. Cũ̶ũ̶ siro macũ̶ wecu̶biro bauwí. Cũ̶ũ̶ siro macũ̶ basocú̶biro diapóa cu̶owí. Cũ̶ũ̶ siro macũ̶ cáapacu̶ wu̶u̶gú̶biro bauwí.
49005015	Recommendation	Teero tiirá, mú̶ã tiirére ãñurõ wãcũña. Cõãmacũ̶yere masĩhẽrãbiro tiiríjãña. Cũ̶ũ̶yere masĩrã́birope tiiyá.
45010012	Grace	Cõãmacũ̶ judíoare, judíoa niihẽrãrẽ sĩcãrĩbíro ĩñaqui. Cũ̶ũ̶ sĩcũ̶rã niipetira Õpũ̶ niiĩ. Niipetira cũ̶ũ̶rẽ padeorémena sãĩrã́rẽ pee ãñurére ticogu̶daqui.
45010004	Faith	Jesuré padeogú̶no doca “dutirére tiirémenape Cõãmacũ̶ ĩñacoropu̶re ãñugṹ̶rã niiã” jĩĩ wãcũnu̶nu̶seriqui; “Jesuré padeorémenape Cõãmacũ̶ ĩñacoropu̶re ãñugṹ̶rã niiã” jĩĩ wãcũnu̶nu̶sequi.
50004006	Recommendation	Mú̶ãrẽ noo booró wáarere wãcũpatirijãña. Biirope tiiyá: Niipetire mú̶ãrẽ wáarenorẽ Cõãmacũ̶rẽ wede, cũ̶ũ̶rẽ tiiápure sãĩñá. Cũ̶ũ̶rẽ sãĩrã́, u̶senire ticoya.
46010006	Faith	Cṹ̶ãrẽ teero wáarigue marĩrẽ queoré ticoré niiã. Marĩrẽ cṹ̶ã tiirírobiro ñañarére u̶garipéarijããrõ jĩĩrõ, teero wáayiro.
66009002	Description	Cũ̶ũ̶ tiicope sããwarore sawipṍwĩ. Cũ̶ũ̶ pã́õrĩ, õme pairó busewitiwu̶ wese jũ̶ũ̶rõ tiiróbiro. Tiicope maquẽ õme muĩpũrẽ naĩtĩãjõãrĩ tiiwú̶.
52004006	Recommendation	Ãpĩ nu̶morẽ ñeeapera, coo manu̶rẽ ñañarõ tiirá tiicú. Teeré tiiríjãña. Cõãmacũ̶ tee tiiráre ñañarõ tiigú̶daqui ũ̶sã mú̶ãrẽ wederirobirora.
47005017	Faith	Cristo cũ̶ũ̶mena niigṹ̶norẽ cũ̶ũ̶ niirecu̶tirere wasorí tiiquí. Cũ̶ũ̶ too su̶guero tiiríguere tiinemóriqui sáa; mama dícu̶ niicu cũ̶ũ̶pu̶re.
43005020	Faith	Yu̶u̶ Pacu̶ yu̶u̶re maĩgṹ̶, niipetire cũ̶ũ̶ tiirénorẽ yu̶u̶re ẽñoĩ. Yu̶u̶re ẽñorígue nemorṍ too síro yu̶u̶re ẽñogṹ̶daqui. Tee cũ̶ũ̶ ẽñoã́darere yu̶u̶ tiiẽ́ñorĩ, mú̶ã ĩñamanijõããdacu.
49004028	Recommendation	Yaarépimirigu̶ yaanemórijããrõ. Yaaróno tiigú̶, padearo. Cũ̶ũ̶ ãñurõ pade, wapatáremena bóaneõrãrẽ ticomasĩgũ̶daqui.
57001022	Recommendation	Atecã́rẽ jĩĩsirotigu̶da: Yu̶u̶ cãniã́darore quẽnoyúeya. Cõãmacũ̶ mú̶ã sãĩrére tu̶orí, mú̶ã pu̶topu̶ wáagu̶dacu.
58013009	Recommendation	Teero tiirá, ãpẽrã́ mú̶ãrẽ merẽã wederi, tu̶onu̶nú̶serijãña. Cõãmacũ̶ cũ̶ũ̶ ãñuré ticorémena marĩrẽ yeeripũnarĩpu̶ wãcũtutuari tiiáro. Marĩ yaaré marĩ yeeripũnarĩrẽ wãcũtutuare ticoricu. Teero tiirá, mú̶ãrẽ “ateré yaaya; teeré yaarijãña” jĩĩrĩ, tu̶oríjãña.
52005012	Recommendation	Mú̶ãrẽ bayiró wedea sũcã. Mú̶ã menamacãrã Cõãmacũ̶ye queti wederáre quioníremena ĩñaña. Cṹ̶ã mú̶ãmena pade, mú̶ã niiãdarere wede, mú̶ã ãñurõ tiiádarere wedeeya.
43009022	Description	Cũ̶ũ̶ pacu̶sũ̶mu̶ã cuira, teero jĩĩyira. Judíoare dutirá too su̶gueropu̶ ateré jĩĩyira: “Jõõ niiãrigu̶re ‘Cõãmacũ̶ beserigu̶ Cristo niiĩ’ jĩĩgṹ̶norẽ marĩ neãrí wiipu̶ cõãwioneconoãdacu; marĩmena niinemoriqui”, jĩĩyira.
50003003	Faith	Marĩye õpũ̶ũ̶rĩrẽ tiiré marĩrẽ ãñurã́rã niirĩ tiiría. Teero widecõã́rõno tiirá, Espíritu Santo tiiápuremena Cõãmacũ̶rẽ ãñurõ padeóa. Teero biiri Jesucristo marĩrẽ tiibosárere “ãñunetõjõãre niiã” jĩĩ wedea. Teeré tiirá niijĩrã, Cõãmacũ̶ ĩñacoropu̶ widecõã́norira peti tiiróbiro niiã; cũ̶ũ̶yara diamacṹ̶ niiã.
62003023	Faith	Cũ̶ũ̶ dutiré ate niiã: Cũ̶ũ̶ macũ̶ Jesucristore padeoáda. Teero biiri cũ̶ũ̶ dutirobirora cãmerĩ́ maĩã́da.
66013011	Description	Yu̶u̶ ĩñawũ̶ sũcã. Ãpĩ quiogú̶ peti dita popeapu̶ mu̶ãatiwi. Cũ̶ũ̶ sĩcũ̶ corderobiro pu̶aró capesáricu̶tiwi. Cũ̶ũ̶ wedesere sĩcũ̶ pĩnoca bu̶su̶robiro tu̶onówũ̶.
46014020	Recommendation	Yáa wedera, wĩmarãbiro wãcũrijãña. Mú̶ã wĩmarã ñañaré wãcũhẽrãbiro wãcũpacara, apeyepére bu̶toábiro wãcũña.
59005013	Recommendation	Sĩcũ̶ Jesuré padeogú̶re ñañarõ wáari, Cõãmacũ̶rẽ tiiápure sãĩrṍ booa. U̶senigũ̶nope Cõãmacũ̶rẽ basapeoro booa.
58012012	Recommendation	Teero tiirá, basocá wãmorĩ, du̶pori tutuhera tiiróbiro niirijãña; wãcũbayinemoña.
60001017	Recommendation	Cõãmacũ̶ niipetirare sĩcãrĩbíro bese, queoró wapa tiiquí; sĩcũ̶rẽ du̶aríqui. Teero tiirá, mú̶ã cũ̶ũ̶rẽ “Pacu̶” jĩĩjĩrã, mú̶ã catiré bu̶recorire cũ̶ũ̶rẽ quioníremena ĩñaña.
58010036	Recommendation	Mú̶ã ñañarõ netõrã́, wãcũtutua, padeorucújãrõ booa. Teero tiirá, Cõãmacũ̶ boorére tiirí siro, cũ̶ũ̶ “ticogu̶da” jĩĩriguere mú̶ã ñeeãdacu.
58011001	Faith	Marĩ padeorémena biiro jĩĩmasĩã: Cõãmacũ̶ “teero tiigú̶da” jĩĩriguere diamacṹ̶rã tiigú̶daqui. Teero biiri marĩ ĩñaripacara, “diamacṹ̶rã niicu” jĩĩmasĩã.
49004017	Recommendation	Teero tiigú̶, marĩ Õpũ̶ wãmemena mú̶ãrẽ ateré duticoa: Mú̶ã ãpẽrã́ Cõãmacũ̶rẽ masĩhẽrã tiirénorẽ tiinemórijãña. Cṹ̶ã wãcũré wapamaníã.
51002016	Recommendation	Teero tiirá, ãpẽrã́ mú̶ã yaarére, mú̶ã sĩnirére ĩñarã, wedepatibocua. Cũ̶marĩcṍrõ, muĩpũrãcõrõ, semanarĩcõrõ mú̶ã cṹ̶ã tiiróbiro neãricu; cṹ̶ã tiiróbiro yeerisãre bu̶recori cu̶orícu. Teero tiirá, mú̶ãrẽ wedepatibocua. Cṹ̶ã wedepatirere tu̶onu̶nú̶serijãña.
66007015	Faith	Teero tiirá, cṹ̶ã Cõãmacũ̶yapĩrõ díamacũ̶ niiĩya. Cũ̶ũ̶ya wii ũ̶mu̶ã́se macã wiipu̶re bú̶recori, ñamirĩ́ cũ̶ũ̶ dutirére tiiíya. Tiipĩrõpu̶ duigú̶ cṹ̶ãmena nii, cṹ̶ãrẽ cotegu̶daqui.
44020010	Description	Pablocã diiwáwi. Cũ̶ũ̶ sotoa munibiá, cũ̶ũ̶rẽ ñeediyo, cṹ̶ãrẽ jĩĩwĩ: —Nocõrõca u̶cu̶árijãña. Catijãĩ ména, jĩĩwĩ.
55002010	Faith	Teero tiigú̶, Cõãmacũ̶ beserirare ãñurõ wáaaro jĩĩgũ̶, ñañarõ netõã. Jesucristo cṹ̶ãrẽ netõnérĩ boogá. Teero biiri cṹ̶ã cũ̶ũ̶mena cũ̶ũ̶ ãñurõ niirṍpu̶ niirucuri boogá.
60005014	Recommendation	Mú̶ã basiro u̶seniremena cãmerĩ́ ãñudutiya. Cõãmacũ̶ mú̶ã niipetira Cristomena niirã́rẽ ãñurõ niirecu̶tiri tiiáro. Nocõrõrã jóaa.
49005021	Recommendation	Mú̶ã Cristore quioníremena ĩñaã. Teero tiirá, cãmerĩ́ yu̶u̶ya.
61003017	Recommendation	Yu̶u̶ maĩrã́, cṹ̶ã wedewisioremena wedeadarere mú̶ã masĩtoaa. Ñañarã́ cṹ̶ã jĩĩditoremena wederére tu̶onu̶nú̶serijãña, cṹ̶ã tiiróbiro pu̶tu̶ári jĩĩrã, mú̶ã padeotutúarere ditiri jĩĩrã.
51003018	Recommendation	Manu̶cu̶tira numiãrẽ ate dutia: Mú̶ã manu̶sũ̶mu̶ãrẽ yu̶u̶ya. Mú̶ã Jesuré padeorá niirĩ, teeré tiidutía.
54005020	Recommendation	Cṹ̶ã ñañaré tiirucúrare niipetira ĩñacoropu̶ tutiya, ãpẽrã́ cuiaro jĩĩgũ̶.
45014013	Recommendation	Teero tiirá, cãmerĩ́ wedepaticoterijããda. Biirope tiiáda: Apeyenómena Jesuré padeoráre ñañaré tiirí tiibuyérijããda. Teero biiri cṹ̶ã padeorére ñañorĩ́ tiiríjããda.
45002010	Grace	Niipetira ãñurõ tiirécu̶tirapere Cõãmacũ̶ “mú̶ã ãñurõ tiiwú̶” jĩĩgũ̶daqui. Niipetira ĩñacoropu̶ cṹ̶ãrẽ ãñurõ tiigú̶daqui. Cṹ̶ãrẽ ãñurõ niirecu̶tiri tiigú̶daqui. Judíoare teero tiigú̶daqui; judíoa niihẽrãcãrẽ teerora tiigú̶daqui.
58011034	Violence	pairíme pecame jũ̶ũ̶rṍpu̶ sõnecoricãrẽ, jũ̶ũ̶riyira; ãpẽrã́ cṹ̶ãrẽ espadamena sĩãdu̶gári, dutijã́yira; tutuarimirira tutuara wáayira; cãmerĩ́sĩãrã wáara, nemorṍ tutuara wáayira; cṹ̶ã wãpãrãmena cãmerĩ́sĩãrã, cṹ̶ãrẽ netõnu̶cã́yira.
48006017	Faith	Yu̶u̶ Jesuyé quetire wederé wapa cṹ̶ã yu̶u̶re tãnarígue cãmi tusaa. Tee cãmimena “yu̶u̶ Jesuré padecotegu̶ niiã” jĩĩ ẽñoã. Teero tiirá, mecũ̶ãmena sĩcũ̶ yu̶u̶re potocṍnemorijããrõ. Teero biiri yu̶u̶ wederére wedemecũ̶õrijããrõ.
66018021	Violence	Sĩcũ̶ ángele tutuagu̶ ũ̶tãquicare néemu̶õcowi. Oteréperi yaaréperi wãñiãríquica tiiróbiro bauwú̶. Tiiquire día pairímaapu̶ déecõãñogũ̶, biiro jĩĩwĩ: —Atiquiré déecõãñorõ tiiróbiro Babilonia u̶pu̶tí niimiri macã petijṍããdacu. Ĩñanemoricu sáa.
65001020	Faith	Yu̶u̶ maĩrã́, mú̶ãpeja Jesuré nemorṍ padeó, wãcũtutuarucujãña. Mú̶ã padeoré diamacṹ̶ niiré niiã. Cõãmacũ̶rẽ sãĩrã́, Espíritu Santo masĩré ticorémena sãĩñá.
45012002	Recommendation	Mú̶ã atibú̶reco macãrã tiirucúrere ĩñarã, cṹ̶ã tiiróbiro tiiríjãña. Biirope tiiyá: Mú̶ã wãcũrére wasowáya. Teeména mú̶ã niirecu̶tirere wasojã́ãdacu; Cõãmacũ̶ boorépere masĩãdacu. Cũ̶ũ̶ boorére masĩjĩrã, ãñurére tiiádacu; Cõãmacũ̶rẽ u̶senirĩ tiiádacu. Cũ̶ũ̶ booré diamacṹ̶ niiã.
46015009	Sin	Yu̶u̶ niipetira Jesús cũ̶ũ̶yere wededutigu̶ beserira du̶aró wapacu̶tía. Too su̶gueropu̶ yu̶u̶ Jesuré padeoré põnarĩ macãrãrẽ ñañarõ tiirucúmiwũ̶. Yu̶u̶ ñañagṹ̶ niipacari, Jesús yu̶u̶re bauáwi. Yu̶u̶re bauáriatã, yu̶u̶ cũ̶ũ̶ beserigu̶ niiribocu.
62002015	Recommendation	Atibú̶reco macãrã ñañaré tiirucúrenorẽ, teero biiri atibú̶recopu̶ niirére maĩríjãña. Sĩcũ̶ atibú̶reco macãrã tiiróbiro tiigú̶no Cõãmacũ̶pere maĩríqui.
45002001	Sin	Mú̶ãcã basocára niipacara, ãpẽrãrẽ́ “cṹ̶ã ñañarã́ niiĩya” jĩĩ ĩñabeserijãña. “Cṹ̶ã wapa cu̶oóya” jĩĩrã, mú̶ã basiropecã wapa cu̶oádarara niirã tiia. Mú̶ãcã cṹ̶ã tiiróbirora tiicú. Teero tiirá, Cõãmacũ̶rẽ deero jĩĩ netõnu̶cã́masĩricu; mú̶ãcã wapa cu̶orára niicu.
48002009	Description	Jerusalénpu̶re Santiago, Pedro, teero biiri Juan Jesuyé maquẽrẽ dutirí basoca niiwã. Cṹ̶ã yu̶u̶re jĩĩwã: “Cõãmacũ̶ mu̶u̶rẽ judíoa niihẽrãrẽ wededuticojĩyi”, jĩĩwã. Teero tiirá, yu̶u̶, teero biiri Bernabére ateré jĩĩwã: “Marĩ sĩcãrĩména padeadacu”, jĩĩwã. Cṹ̶ã ũ̶sãrẽ “Jesuyé quetire judíoa niihẽrãrẽ wedera wáaya” jĩĩwã. “Ũ̶sãpe judíoare wedeada”, jĩĩwã.
43019023	Description	Too síro bapari surara Jesuré páabiatuarira cũ̶ũ̶ye sutire seenéõwã. Seenéõ, cṹ̶ãcõrõ batowa. Cũ̶ũ̶ya sutiró docasãñariwu̶cã sua cãmeyioriro niiwũ̶.
45002021	Sin	Mú̶ã “ãpẽrãrẽ́ buerá niiã” jĩĩrã, mú̶ã basirope buesu̶guero booa ména. Ãpẽrãrẽ́ “yaaríjãña” jĩĩ wedepacara, ãpẽrãyére yaajã́cu.
46006019	Faith	-
47005014	Grace	Cristo ũ̶sãrẽ maĩrĩ́ ĩñarã, cũ̶ũ̶ dutirére tiia. Ateré masĩnoã: Sĩcũ̶ niipetirare diabosarigu̶ niiwĩ. Teero tiirá, niipetira cũ̶ũ̶mena diarira tiiróbiro pu̶tu̶ájĩyu.
58003001	Faith	Teero tiirá, yáa wedera, ñañaré tiirére acabónorira, ũ̶mu̶ã́sepu̶ wáaadara, Jesús marĩ padeogú̶re wãcũnu̶nu̶seya. Cũ̶ũ̶ Cõãmacũ̶ beserigu̶, cũ̶ũ̶yere wededutigu̶ ticoconorigu̶ niiĩ. Teero biiri paiaré dutigú̶, Cõãmacũ̶rẽ marĩye niiãdarere sãĩboságu̶ niiĩ.
44020035	Recommendation	Niipetire yu̶u̶ tiiríguemena mú̶ãrẽ ẽñowṹ̶. Marĩ paderémena bóaneõrãrẽ tiiápuro booa. Marĩ Õpũ̶ Jesús cũ̶ũ̶ jĩĩriguere wãcũrõ booa: “Ticogú̶pe ñeegṹ̶ nemorṍ u̶seniqui”, jĩĩyigu̶, jĩĩwĩ Pablo.
58013004	Recommendation	Niipetira wãmosíarirare quioníremena ĩñaña. Mú̶ã nu̶mosã́numiã niihẽrãmena, mú̶ã manu̶sũ̶mu̶ã niihẽrãmena ñeeaperijãña. Nu̶momanirã, manu̶manirã noo booró ñeeapecãmesãrãrẽ Cõãmacũ̶ ñañarõ tiigú̶daqui. Teero biiri wãmosíarira niipacara, ãpẽrãrẽ́ ñeeaperare ñañarõ tiigú̶daqui.
43020005	Description	Toopú̶ jea, tiicopepu̶ munibiá, ĩñasõnecowu̶. Sããwaripacu̶, cũ̶ũ̶rẽ cõmaré caseri pesari ĩñawũ̶.
66016018	Description	Bu̶po wã́ãyore, bu̶su̶ré, bu̶po páare wáawu̶. Dita bayiró cãmeñawũ̶. Basocá atibú̶recopu̶ niinu̶cãri sirore, atitócãrẽ dita nocõrõca cãmeñaria. Bayiró peti cãmeñawũ̶.
66019010	Faith	Ángele teero jĩĩrĩ tu̶ogú̶, cũ̶ũ̶rẽ padeogú̶, cũ̶ũ̶ pu̶to ñicãcoberimena jeacũmumiwũ̶. Yu̶u̶ teero tiirí, yu̶u̶re jĩĩwĩ: —Teeré tiiríjãña. Yu̶u̶cã Cõãmacũ̶rẽ padecotegu̶ra niiã. Mu̶u̶ tiiróbirora, mu̶u̶ya wedera Jesuyére wederá tiiróbirora niiã. Cõãmacũ̶ dícu̶re ñicãcoberimena jeacũmu, padeoyá, jĩĩwĩ. Espíritu Santo profetare masĩrĩ tiiyígu̶. Tee masĩré ticorémena wedeyira. Teerora Jesuyére wederácã Espíritu Santo masĩré ticorémena wedecua.
46002010	Grace	Tee ãñuré marĩ masĩririguere Cõãmacũ̶ Espíritu Santomena marĩrẽ masĩrĩ tiii. Espíritu Santo niipetire wisiónetõnu̶cãrere, Cõãmacũ̶ tiiádarere masĩpetijãĩ.
50002029	Recommendation	Teero tiirá, u̶seniremena cũ̶ũ̶rẽ bocaya. Marĩ Õpũ̶rẽ padeoráre bocarirobirora cũ̶ũ̶rẽ bocaya. Niipetira cũ̶ũ̶ tiiróbiro niirã́rẽ quioníremena ĩñaña.
51003020	Recommendation	Wĩmarã, mamarã́rẽ ate dutia: Niipetire mú̶ã pacu̶sũ̶mu̶ã dutirére ãñurõ yu̶u̶ya. Mú̶ã teeré tiirí, Cõãmacũ̶ u̶seniqui.
47001012	Faith	Ũ̶sã ateré wãcũrã, bayiró u̶seniã: Atibú̶recopu̶re basocáre tiiditóro manirṍ ãñurõ tiirécu̶tira niirucuwu̶. Mú̶ã watoapu̶cãrẽ teerora tiiwú̶. Teero tiirá, ũ̶sã wapa cu̶ohéra, ãñurõ tu̶gueñaã. Ũ̶sã basiro ũ̶sã masĩrémena teeré tiimasĩ́ria; Cõãmacũ̶ ũ̶sãrẽ ãñurõ tiirémenape teeré tiimasĩ́ã.
43014021	Faith	Yu̶u̶ dutirére tiigú̶no yu̶u̶re maĩgṹ̶rã niiqui. Yu̶u̶re maĩgṹ̶norẽ yu̶u̶ Pacu̶ maĩgṹ̶daqui. Yu̶u̶cã cũ̶ũ̶rẽ maĩgṹ̶dacu; yu̶u̶ niirecu̶tirere ẽñogṹ̶dacu, jĩĩwĩ.
51002023	Sin	Cṹ̶ã dutirére ãñuré tiiróbiro tu̶obócu mú̶ã, bú̶ri niiré niipacari. Cṹ̶ã tee dutirére tiirá, Cõãmacũ̶rẽ u̶senire ticoré diamacṹ̶ maquẽrẽ tiiróbiro tiiẽ́ñocua. Teero biiri cṹ̶ãrẽ dutirá doca niirére ĩñaãrõ jĩĩrã, niipetira ĩñacoropu̶ tee dutirére “ãñurõ yu̶u̶a” jĩĩcua. Cṹ̶ã basiro cṹ̶ãye õpũ̶ũ̶rĩrẽ ñañarõ netõrĩ́ tiicúa. Teero tiirémena cṹ̶ã ñañaré tiidu̶gáre “petijṍããdacu” jĩĩ wãcũmicua. Cṹ̶ã teero tiirá, ãñuré bu̶arícua; teerora pu̶tu̶ájãcua sũcã.
64001006	Recommendation	Cṹ̶ã ũ̶sã neãrṍpu̶ mu̶u̶ cãmerĩ́ maĩrécu̶tirere wedeeya. Mu̶u̶ pu̶topu̶ jearáre teero tiiápurucujãña Cõãmacũ̶ booróbirora.
55002023	Recommendation	Cãmerĩ́tutidu̶gara wedeseãmajãrere jĩĩapurijãña. Mu̶u̶ masĩcu: Mu̶u̶ cṹ̶ãmena teero wedeseri, cãmerĩ́tutire wáaadacu.
47003018	Faith	Teero tiirá, marĩ niipetira dupupu̶ bú̶atori casero manirã́ niijĩrã, cũ̶ũ̶ ãñurõ asibatérere ĩñamasĩã. Teero tiirá, jõõpemena cũ̶ũ̶biro wáara tiia; cũ̶ũ̶yere cu̶onemóã. Tee niiã marĩ Õpũ̶ tiiré. Cũ̶ũ̶rã́, Espíritu Santomena sĩcũ̶rã niiĩ.
58009014	Grace	Cristoye díipe nemorṍ marĩrẽ ãñurõ tiiápua. Cristo ñañaré manigṹ̶ Espíritu Santo niirucugu̶ tutuaremena cũ̶ũ̶ya õpũ̶ũ̶rẽ Cõãmacũ̶rẽ wiyayígu̶. Cũ̶ũ̶ye díimena marĩ ñañaré tiirére acabórigu̶ niiwĩ. Marĩ acabónorira niijĩrã, ãñurõ tu̶gueñaã sũcã. Teero tiirá, Cõãmacũ̶ catiré cu̶ogú̶ boorére tiimasĩ́ã.
44011017	Grace	Teero tiigú̶, yu̶u̶ wãcũtu̶: “Cõãmacũ̶ marĩrẽ ticodiocorirobirora cṹ̶ãrẽ ticodiocorigu̶ niiwĩ, cṹ̶ã Jesucristo marĩ Õpũ̶rẽ padeorí. Teero tiigú̶, yu̶u̶ Cõãmacũ̶rẽ netõnu̶cã́masĩritu̶”, jĩĩyigu̶ Pedro.
49004030	Faith	Mú̶ã tiirémena Espíritu Santore wãcũpatiri tiiríjãña. Cõãmacũ̶ mú̶ãrẽ Espíritu Santore ticorigu̶ niiwĩ, “yáara niiĩya” jĩĩrére ẽñogṹ̶. Espíritu Santo mú̶ãmena niirucugu̶daqui, tée Jesucristo mú̶ãrẽ ũ̶mu̶ã́sepu̶ néewaadari bu̶reco jearipu̶.
66003003	Recommendation	Mú̶ãrẽ bueriguere, mú̶ã teeré padeoríguere wãcũña. Tee buerére nu̶nu̶ñá. Mú̶ã teeré nu̶nu̶ríriguere wãcũpati, wasoyá. Mú̶ã ãñurõ tu̶omasĩ́hẽrĩ, wãcũña manirṍ yaarépigu̶ tiiróbiro jeagu̶dacu.
62003007	Recommendation	Mú̶ã yu̶u̶ põnabiro niirã́, mú̶ãrẽ ãpĩ jĩĩditorijããrõ. Ãñurõ tiirucúgu̶no Jesús tiiróbiro ãñurõ tiigú̶ niiĩ.
62004001	Recommendation	Yáa wedera, niipetira Cõãmacũ̶yere wederí basoca wederére padeoríjãña. Cṹ̶ã wederére “¿diamacṹ̶rã Cõãmacũ̶ye niimiĩto?” jĩĩ tu̶osu̶guéya. Pau̶ basocá “ũ̶sã Cõãmacũ̶yere wederá niiã” jĩĩdito buecãmesãya.
44013038	Grace	-
50003001	Recommendation	Yáa wedera, mecũ̶tígãrẽ mú̶ã marĩ Õpũ̶mena niijĩrã, u̶seniña. Yu̶u̶ too su̶guero wederiguere wedenemorĩ, yu̶u̶re potocṍria. Yu̶u̶ wedenemorĩ, mú̶ãrẽ tiiápucu.
46011034	Recommendation	Ju̶abóagu̶no cũ̶ũ̶ya wiipu̶ yaaaro. Teero tiigú̶, Cõãmacũ̶ mú̶ã ãñurõ neãrĩ ĩñagũ̶, ñañarõ tiiríqui. Apeyeré mú̶ã pu̶topu̶ wáagu̶, quẽnogṹ̶da.
43018031	Description	Pilato cṹ̶ãrẽ jĩĩwĩ: —Cũ̶ũ̶rẽ néewaya. Mú̶ãrẽ dutiré jĩĩrõbirora mú̶ã basiro cũ̶ũ̶ tiiáriguere besera wáaya, jĩĩmiwĩ. Judíoape yu̶u̶wa: —Ũ̶sã judíoa mú̶ã romanuã tiiróbiro sĩãdutímasĩriga, jĩĩwã.
46012031	Faith	Teero tiirá, Espíritu Santo nemorṍ ãñurõ tiimasĩ́re ticorére booyá. Mecũ̶tígãrẽ yu̶u̶ mú̶ãrẽ nemorṍ ãñurére wedegu̶da.
58007026	Description	Teero tiigú̶, Jesús paiaré dutigú̶ peti niiĩ. Cũ̶ũ̶ tiiróbiro niigṹ̶rẽna marĩ booa. Cũ̶ũ̶ biiro niiĩ: Ñañaré manigṹ̶, ãñuré tiigú̶, ñañaré tiihégu̶ niiĩ; marĩ ñañaré tiirá tiiróbiro niirii; niipetira ũ̶mu̶ã́sepu̶ niirã́ nemorṍ quioníremena ĩñanogũ̶ niiĩ.
50004013	Faith	Yu̶u̶re noo niiré wáari, Jesucristo yu̶u̶re tutuare ticogú̶mena niipetirere nu̶cãmasĩ́ã.
52004003	Recommendation	Cõãmacũ̶ mú̶ãrẽ ñañaré manirã́ niirĩ booquí. Teero tiirá, ãpẽrãména ñañarõ ñeeaperijãña.
51004002	Recommendation	Cõãmacũ̶rẽ naĩrõ sãĩrucújãña. Ãñurõ tu̶gueñasu̶gueremena sãĩrucúya. Sãĩrã́, Cõãmacũ̶rẽ u̶senire ticorucujãña.
44007029	Description	Cũ̶ũ̶ teero jĩĩrĩ tu̶ogú̶, Moisés dutijṍãyigu̶. Madián ditapu̶ wáa, aperó macũ̶pu̶ tiiróbiro nii, pu̶arã́ ũ̶mu̶ã põnacu̶tíyigu̶.
46011007	Description	Ũ̶mu̶pe Cõãmacũ̶ niirére, cũ̶ũ̶ dutimasĩrere ẽñoĩ. Teero tiigú̶, pesarijãrõ booa. Numiṍpe coo manu̶ ãñurõ dutimasĩrere ẽñoyo. Teero tiigó, suti caserore pesaro booa.
51003015	Faith	Cõãmacũ̶ mú̶ãrẽ, sĩcũ̶põna tiiróbiro niiãrõ jĩĩgũ̶, beseyigu̶. Cristo mú̶ãrẽ ãñurõ niirecu̶tirere ticoyigu̶. Teero tiirá, sĩcũ̶põna tiiróbiro ãñurõ niirecu̶tiya. Cõãmacũ̶rẽ u̶senire ticorucujãña.
58002010	Grace	Cõãmacũ̶ niipetirere, niipetirare bauanérigu̶ niiwĩ, niipetira cũ̶ũ̶rẽ “ãñugũ̶rã tiiyí” jĩĩãrõ jĩĩgũ̶. Cũ̶ũ̶rã́ pau̶re ũ̶mu̶ã́sepu̶ wáaadarimarẽ maa ẽñosu̶guégu̶du̶, cṹ̶ãrẽ netõnégũ̶du̶re biiro tiirígu̶ niiwĩ: Niipetirere ãñurõ tiiĩñápetijããrõ jĩĩgũ̶, ñañarõ netõrĩ́ tiirígu̶ niiwĩ. Cõãmacũ̶ teero tiigú̶, diamacṹ̶ tiirígu̶ niiwĩ.
59004001	Sin	¿Ñeeména cãmerĩ́quẽĩ? ¿Ñeeména cãmerĩ́tutii? Mú̶ã popeapu̶ ñañaré tiidu̶gáre, wãcũnu̶nu̶seremena teero wáaa.
46005001	Sin	Mú̶ãmena niirã́ cṹ̶ã tiiré queti ãnopú̶ jeatoaa. Biiro tu̶onóã: Sĩcũ̶ mú̶ã menamacũ̶ cũ̶ũ̶ pacu̶ dúuturigore ẽma, nu̶mocu̶tiayigu̶. Biiro tiirénorẽ Cõãmacũ̶rẽ padeohéracã “teero tiiríjãña; bayiró ñañaré niiã” jĩĩcua.
46010013	Faith	Apetó mú̶ã ñañaré tiidu̶gácu. Mú̶ã dícu̶re teero wáaricu; niipetirapu̶re teero wáacu. Cõãmacũ̶pe mú̶ãrẽ tiiápurucugu̶ niijĩgũ̶, mú̶ã nocõrõ nu̶cãrére masĩjĩgũ̶, mú̶ãrẽ ñañaré tiidu̶gánemore jeari tiiríqui. Ñañaré tiidu̶gáre jeari, Cõãmacũ̶ mú̶ãrẽ tutuare ticogu̶daqui, ñañaré tiiríjããrõ jĩĩgũ̶.
44020029	Violence	Yu̶u̶ tu̶gueñarĩ, yu̶u̶ wáari siro, ãpẽrã́ jĩĩditorepira mú̶ãmena niirã jeaadacua. Yáiwa ovejare sĩãrã́ tiiróbiro mú̶ã Jesuré padeorére petirí tiidu̶gáadacua.
53001004	Faith	Mú̶ãye maquẽrẽ ũ̶sã noo wáaro Cõãmacũ̶rẽ padeoráre wedea. “Tesalónica macãrã cṹ̶ãrẽ ñañarõ tiipacári, ñañarõ netõpacára, wãcũtutua, padeorucújããyira”, jĩĩ, u̶seniremena wedea.
62004012	Faith	Sĩcũ̶ basocú̶ Cõãmacũ̶rẽ ĩñarigu̶ maniquí. Marĩ cãmerĩ́ maĩrĩ́, cũ̶ũ̶ marĩmena niiqui; cũ̶ũ̶ booróbirora cũ̶ũ̶rẽ maĩmasĩ́ã.
48001001	Description	-
58012003	Recommendation	Mú̶ã Jesús ñañarõ netõríguere wãcũña. Ñañarã́ cũ̶ũ̶rẽ bayiró ñañarõ tiiyíra. Teero tiirá, mú̶ãcã ñañarõ netõrã́, páasu̶tiro manirṍ cũ̶ũ̶rẽ padeorucújãña.
45006005	Faith	Marĩ Jesucristomena diarira tiiróbiro niijĩrã, cũ̶ũ̶ diarigu̶pu̶ masãriro tiiróbirora sĩcãrõména marĩcã masããdacu sũcã.
45015010	Recommendation	Aperopú̶cãrẽ biiro jóanoã: Mú̶ã judíoa niihẽrã, cũ̶ũ̶yaramena u̶seniña, jĩĩ jóanoã.
54004001	Sin	Atibú̶reco petiádari su̶guero wáaadarere Espíritu Santo marĩrẽ ãñurõ masĩrĩ tiiquí. Sĩquẽrã Jesuré padeodúadacua. Wãtĩã jĩĩditorere, teero biiri wãtĩã buerére tu̶onu̶nú̶seadacua.
56003001	Recommendation	Creta macãrãrẽ ateré wãcũrĩ tiiyá: Õpãrã́, dutirá tiidutírere tiiáro. Yu̶u̶nu̶nu̶sera niiãrõ. Ãñuré paderére “jáu̶” jĩĩrã́ dícu̶ niiãrõ.
61003005	Sin	Biiro wáariguepere wãcũdu̶garicua: Too su̶gueropu̶ Cõãmacũ̶ cũ̶ũ̶ wedeseremena ũ̶mu̶ã́se, atiditá bauári tiirígu̶ niiwĩ. Oco watoa atiditaré bauári tiiyígu̶. Teero biiri ocoména atiditaré bu̶cu̶ári tiirígu̶ niiwĩ.
60003018	Grace	Cristocã ãñugṹ̶ niipacu̶, ñañarõ netõwĩ́. Cũ̶ũ̶ ñañaré manigṹ̶, marĩ ñañaré tiiré wapare dia wapatíbosarigu̶ niiwĩ. Ñañarã́rẽ diabosagu̶, teero tiiwí. Marĩrẽ netõnégũ̶, sĩcãrĩrã diawi. Cũ̶ũ̶ teero tiirémena cũ̶ũ̶ Pacu̶ pu̶topu̶ marĩrẽ jeamasĩrĩ tiiwí. Cũ̶ũ̶ya õpũ̶ũ̶rẽjã diajõãwĩ. Diatoa, too síro masãrigu̶ niiwĩ. Cũ̶ũ̶ya yeeripũnapeja diaririro niiwũ̶.
61002021	Sin	Cṹ̶ã diamacṹ̶ maquẽ Cõãmacũ̶yere masĩriatã, nemorṍ ãñunibojĩyu cṹ̶ãrẽ. Cõãmacũ̶ tiidutíre ãñurére masĩpacara, too síro teeré duurí, ñañanemorõ wáacu cṹ̶ãrẽ.
53003006	Recommendation	Jesucristo marĩ Õpũ̶ wãmemena mú̶ãrẽ ateré tiidutía: Jesuré padeogú̶no daderi, ũ̶sã dutiriguere tiihéri, bapacu̶tinemorijãña.
45005012	Sin	Sĩcũ̶ basocú̶ Adán wãmecu̶tigu̶mena ñañaré tiiré pu̶u̶tocu̶tiyiro. Teewapara diaadarecã pu̶u̶tocu̶tiyiro. Adán tiibuyériguemenarã basocá niipetirapu̶re ñañaré tiiré pẽnipéapetijõãyiro. Teewapara niipetirapu̶re diaadarecã sesapetijõãyu.
58011033	Faith	Cṹ̶ã Cõãmacũ̶rẽ padeojĩ́rã, biiro tiiyíra: Apeditári macãrãmena cãmerĩ́sĩã, netõnu̶cã́yira; cṹ̶ãya wederare diamacṹ̶rã dutiyira; Cõãmacũ̶ “tiiápugu̶da” jĩĩriguere ñeeyira; yáiwa niirṍpu̶ biadu̶pópacari, cṹ̶ã padeorémena yáiwaye u̶serire biarí tiiyíra;
47004009	Faith	Basocá ũ̶sãrẽ ñañarõ tiidu̶gápacari, Cõãmacũ̶ ũ̶sãrẽ cõãwarii. Ũ̶sãrẽ páanecõãcũpacara, sĩãríya.
59004004	Sin	Mú̶ã sĩcõ numiṍ manu̶cu̶tipaco, apegó manu̶rẽ maĩgṍ tiiróbiro niicu. Atibú̶reco maquẽrẽ maĩrã́no Cõãmacũ̶rẽ ĩñatutira tiiróbiro niicua. Mú̶ã teeré masĩcu. Teero tiirá, atibú̶reco maquẽrẽ maĩdu̶gárano Cõãmacũ̶rẽ ĩñatutigu̶ tiiróbiro wáacua.
44016006	Description	Too síro cṹ̶ã Asia ditapu̶ Jesuyé quetire buera wáadu̶garare Espíritu Santo cãmotáyigu̶. Teero tiirá, Frigia, Galacia ditape tã́ãtãwa,
45010006	Faith	Ãpẽrãpé cṹ̶ã Cõãmacũ̶rẽ padeorémena cũ̶ũ̶ “ãñurã́rã niiĩya” jĩĩrére tu̶odu̶gáya. Tee maquẽcãrẽ Moisés biiro jóarigu̶ niiwĩ: “ ‘¿Noã ũ̶mu̶ã́sepu̶ mu̶ãwagu̶dari?’ jĩĩ wãcũrijãña”, jĩĩ jóarigu̶ niiwĩ. Moisés biiro jĩĩdu̶gayigu̶: “ ‘¿Noã ũ̶mu̶ã́sepu̶ marĩrẽ netõnégũ̶du̶re su̶ogú̶ wáagu̶dari?’ jĩĩ wãcũnemorijãña; atitoarigu̶ niiwĩ”.
66016002	Violence	Niisu̶guegu̶ wáa, cũ̶ũ̶ya bapa maquẽrẽ atiditapú̶ píobatediocowi. Teero tiiári siro, basocá quiogú̶ petire weerigu̶re padeó, cũ̶ũ̶rẽ queorére jóatunorirare cãmi bóare wáawu̶. Docore, pũniré niiwũ̶.
66005008	Description	Cũ̶ũ̶ tiitũnurẽ néerĩ, bapari catirá, veinticuatro bu̶toá dutirá Cordero díamacũ̶ ñicãcoberimena jeacũmuwã. Cṹ̶ãcõrõ bú̶apũ̶tẽrẽ, oro baparire cu̶owá. Teebaparipu̶re sitiaãñúre busemu̶õcore dadaro niiwũ̶.
62005001	Faith	“Jesús Cõãmacũ̶ beserigu̶ Cristo niiĩ” jĩĩ padeoráno Cõãmacũ̶ põnarã niicua. Ãpẽrãrẽ́ maĩrã́no cṹ̶ã põnacãrẽ maĩcúa.
48005026	Recommendation	Marĩ “ãpẽrã́ nemorṍ niiã” jĩĩ tu̶gueñarijããda. “Mu̶u̶ nemorṍ ãñurõ tiimasĩ́ã teeréja”, jĩĩrijããda. Cãmerĩ́ u̶gorijããda.
54005001	Recommendation	Bu̶cu̶re tutirijãña. Mu̶u̶ pacu̶re wãcũtutuare ticogú̶ tiiróbiro wedeya. Mamarã́rẽ mu̶u̶ baira tiiróbiro wedeya.
60002012	Recommendation	Jesuré padeohéra mú̶ã ãñurõ tiirécu̶tirere ĩñapacara, mú̶ãrẽ wedesãrã tiiáyira; mú̶ã ãñuré tiipacári, teero jĩĩãmajããyira. Teero jĩĩãmapacara, mú̶ã ãñuré tiirére ĩñaãyira. Teero tiirá, Jesús pu̶tu̶aatiri bu̶reco jeari, biiro jĩĩãdacua: “Cõãmacũ̶ ãñugṹ̶ niiĩ; cũ̶ũ̶rã́ niijĩyi cṹ̶ãrẽ ãñurére tiidutírigu̶” jĩĩãdacua.
50003006	Sin	Cõãmacũ̶ ĩñacoropu̶ tee dutirére bayiró tiipetídu̶gagu̶, Jesuré padeorí põna macãrãrẽ sĩãdu̶gágu̶, nu̶nu̶rucúwu̶. Tee dutirére ãñurõ tiigú̶ niirĩ, sĩcũ̶ yu̶u̶re “tee dutirére ãñurõ tiiríi” jĩĩgṹ̶no maniwĩ́.
43004052	Description	—¿Deero biiri cũ̶ũ̶ ãñunu̶cããrĩ? jĩĩ sãĩñáyigu̶ cũ̶ũ̶pe. —Ñamica coeritó siro wioré tatijṍããwũ̶, jĩĩyira cṹ̶ãpeja.
43019031	Violence	Pascua bosebu̶reco wáaadaro sicabu̶reco du̶sawú̶. Tii bosebu̶reco ũ̶sãrẽ u̶pu̶tí niirí bu̶reco niiwũ̶. Tiibu̶recore judíoare dutirá diaarirare curusaripu̶re niirĩ boorírira niiwã. Teero tiirá, judíoare dutirá Pilato pu̶topu̶ wáa, cũ̶ũ̶yara surarare cṹ̶ãrẽ máata diaaro jĩĩrã, cṹ̶ãye ñicãrĩrẽ páapedutiyira. Too síro cṹ̶ãye õpũ̶ũ̶rĩrẽ néedioco, aperopú̶ néewadutiyira.
43019012	Description	Cũ̶ũ̶ teero jĩĩrĩ tu̶ogú̶, Pilato Jesuré, “¿deero tii yu̶u̶ ãnirẽ́ wionécogu̶dariye?” jĩĩ wãcũmiyigu̶. Judíoare dutirápeja bayiró acaribíremena jĩĩwã: —Mu̶u̶ cũ̶ũ̶rẽ wionécogu̶, romanuã õpũ̶ menamacũ̶ niiricu. Sĩcũ̶ “yu̶u̶ mú̶ã õpũ̶ niiã” jĩĩgṹ̶no romanuã õpũ̶rẽ netõnu̶cã́gũ̶ tiii, jĩĩwã.
43014001	Faith	Jesús ũ̶sãrẽ jĩĩwĩ: —Mú̶ã bayiró wãcũpatirijãña. Cõãmacũ̶rẽ padeoyá. Yu̶u̶cãrẽ padeoyá.
50001028	Faith	“cṹ̶ãrẽ cãmotárare cuiriayira” jĩĩré quetire tu̶odu̶gáa. Mú̶ã teero tiirí, mú̶ãrẽ cãmotára pecamepu̶ wáaadarere tu̶omasĩ́ãdacua; mú̶ã Cõãmacũ̶ netõnéãdara niirépere ĩñamasĩãdacua. Cõãmacũ̶ cṹ̶ãrẽ teeré masĩrĩ tiiquí.
43015016	Grace	Mú̶ã yu̶u̶re beseriwu̶; yu̶u̶pe mú̶ãrẽ besewu̶. Mú̶ã yu̶u̶ boorére tiiáro jĩĩgũ̶, teero biiri mú̶ã tiiré petiríjããrõ jĩĩgũ̶, mú̶ãrẽ besewu̶. Mú̶ã yu̶u̶ boorére tiirí, mú̶ã yu̶u̶ wãmemena yu̶u̶ Pacu̶re sãĩrénorẽ cũ̶ũ̶ ticogu̶daqui.
58011004	Faith	Abel Cõãmacũ̶rẽ padeojĩ́gũ̶, biiro tiiyígu̶: Cõãmacũ̶rẽ ticogu̶, oveja ãñugṹ̶rẽ sĩã sóemonecoyigu̶. Cũ̶ũ̶ sõwũ̶ Caín ticorigue nemorṍ ãñuré ticoyigu̶. Cõãmacũ̶ Abelre “ãñugṹ̶rã niiĩ” jĩĩ ĩñagũ̶, cũ̶ũ̶ ticoriguere ñeeyigu̶. Teero tiiró, Abel diari siro niipacari, cũ̶ũ̶ Cõãmacũ̶rẽ padeorígue atitócãrẽ marĩrẽ bueré néeatia.
46004001	Recommendation	Mú̶ã ũ̶sãrẽ biiro wãcũrõ booa: “Cristore padecoteri basoca niiĩya; Cõãmacũ̶ye quetire too su̶guero macãrãpu̶ masĩña maniríguere wedecotera niiĩya”, jĩĩ wãcũrõ booa.
66006013	Description	Ñocõã́ ditapu̶ ñaacodiawa; wĩno bayiró páapuri, díawe bududiaro tiiróbiro wáawa.
46010014	Recommendation	Teero tiirá, yu̶u̶ maĩrã́, mú̶ã cṹ̶ã weerirare padeoríjãña, ñañarõ wáari jĩĩrã.
45012021	Recommendation	Ñañaré mú̶ãrẽ docacũmurĩ tiiríjããrõ. Mú̶ã ãñurõ tiirémenape ñañarére docacũmurĩ tiiyá.
55002014	Recommendation	Mu̶u̶ bueráre teeré wãcũrĩ tiiyá. Teero biiri marĩ Õpũ̶ tu̶ocóropu̶re cṹ̶ãrẽ “nocõrõrã wedeseya bú̶ri niiré wedesere maquẽrẽ” jĩĩña. “Tee wedesere wapamaníã; mú̶ãrẽ tu̶oráre ñañorã́ tiia”, jĩĩña.
59004008	Recommendation	Cõãmacũ̶rẽ wãcũrucujãña. Mú̶ã teero tiirí, Cõãmacũ̶ mú̶ãmena niirucujãgũ̶daqui. Mú̶ã ñañaré tiirére tiidújãña. Mú̶ã Cõãmacũ̶rẽ, teero biiri atibú̶reco maquẽrẽ sĩcãrõména maĩdu̶gára mú̶ã teero wãcũrére wasoyá.
59002009	Sin	Mú̶ã basocáre sĩcãrĩbíro tiihéra, ñañarére tiirá tiia; Cõãmacũ̶ dutirére netõnu̶cã́rã tiia.
52004007	Grace	Cõãmacũ̶ marĩrẽ ñañaré tiiáro jĩĩgũ̶ mee beserigu̶ niiwĩ. Ñañaré manirã́ niirĩ booquí.
45001018	Sin	Marĩ masĩã: Cõãmacũ̶ cũ̶ũ̶rẽ netõnu̶cã́rãrẽ, teero biiri ñañaré tiiráre ñañarõ tiiquí. Cṹ̶ã ñañaré tiirémena ãpẽrã́ diamacṹ̶ maquẽrẽ masĩrĩ tiirícua. Cṹ̶ã teero tiiré wapa Cõãmacũ̶ ũ̶mu̶ã́sepu̶menarã cũ̶ũ̶ bayiró cúarere marĩrẽ ẽñogṹ̶ tiiquí.
62004007	Faith	-
62002009	Sin	Sĩcũ̶ biiro jĩĩboqui: “Yu̶u̶ bóeropu̶ niigṹ̶ tiiróbiro niiã”. Teero jĩĩpacu̶, Jesuré padeoráre ĩñatutiqui. Teero tiigú̶, naĩtĩãrõpu̶ niigṹ̶ tiiróbiro niijãqui ména.
60004014	Grace	Cristore padeoré wapa basocá mú̶ãrẽ ñañarõ jĩĩrĩ, u̶senirõ booa. Cṹ̶ã teero tiirí, ateré masĩña: Espíritu Santo asibatégu̶ mú̶ãmena niirucuqui.
44021019	Grace	Pablo cṹ̶ãrẽ ãñudutiwi. Judíoa niihẽrãrẽ Cõãmacũ̶ cũ̶ũ̶mena tiiríguecõrõ du̶aró manirṍ wedemu̶ãnu̶cãwĩ.
43008046	Sin	Mú̶ã watoapu̶re ¿noã yu̶u̶ ñañaré tiirére ẽñomasĩ́ĩ? Ẽñomasĩ́ria. Yu̶u̶ diamacṹ̶ maquẽrẽ wedepacari, ¿deero tiirá yu̶u̶re padeoríi?
58010017	Grace	Too síro biiro jĩĩnemoqui: “Cṹ̶ã ñañaré tiirére, cṹ̶ã netõnu̶cã́rere wãcũnemoricu sáa”, jĩĩrigu̶ niiwĩ, jĩĩ jóanoã.
46001005	Grace	Mú̶ã Jesucristomena niirĩ, Cõãmacũ̶ mú̶ãrẽ cũ̶ũ̶ye niipetire ãñurére ticorigu̶ niiwĩ. Teeré ticogu̶, mú̶ãrẽ cũ̶ũ̶yere ãñurõ masĩrĩ tiirígu̶ niiwĩ. Ãpẽrãrẽ́ mú̶ã cũ̶ũ̶ye quetire ãñurõ wederi tiirígu̶ niiwĩ.
45015030	Recommendation	Yáa wedera, mú̶ãcã Jesucristore padeóa; Espíritu Santo marĩrẽ cãmerĩ́ maĩrĩ́ tiii. Teero tiirá, yu̶u̶ Cõãmacũ̶rẽ sãĩrṍbirora mú̶ãcã sãĩápuya. Yée maquẽ niiãdarere bayiró sãĩbosáya.
43007020	Violence	Basocápe cũ̶ũ̶rẽ jĩĩwã: —Mu̶u̶ wãtĩ cu̶ogú̶ niijĩgũ̶, mecũ̶gṹ̶ tiia. ¿Noã mu̶u̶rẽ sĩãdu̶gái? jĩĩwã.
45003025	Grace	Too su̶guero macãrãpu̶re cṹ̶ã ñañaré tiipacári, ñañarõ tiiríyigu̶. Bóaneõ ĩñaré cu̶ojĩ́gũ̶, cṹ̶ãmena cũ̶ũ̶ cúarere ẽñoríyigu̶ ména; teerora ĩñajãyigu̶. Too síro Cõãmacũ̶ Jesuré marĩrẽ diabosari tiirí, cũ̶ũ̶ye díi õmayudiayiro. Marĩ cũ̶ũ̶ diabosariguere padeorí, Cõãmacũ̶ marĩmena cúanemoriqui. Teeména Cõãmacũ̶ cũ̶ũ̶ “diamacṹ̶rã tiigú̶ niiã” jĩĩrére ẽñoyígu̶.
43018018	Description	Yu̶su̶á niiwũ̶. Teero tiirá, tiiwií padecoteri basoca, ãpẽrã́ Cõãmacũ̶wii coterí basoca pecame diosũmárã tiiwá. Pedrocã cṹ̶ãmena sũmagṹ̶ tiiwí.
49006011	Recommendation	Cõãmacũ̶ marĩrẽ cãmotáre ticoriguere cu̶oyá. Teero tiirá, teeré cu̶orá niijĩrã, wãtĩãrẽ dutigú̶ jĩĩditorere cãmotámasĩãdacu.
43013037	Faith	Pedropeja cũ̶ũ̶rẽ sãĩñáwĩ sũcã: —Õpũ̶, ¿deero tiigú̶ yu̶u̶ mu̶u̶mena máata wáamasĩrigari? Mu̶u̶ye wapamena yu̶u̶ diari, ãñuniãdacu, jĩĩmiwĩ.
50004007	Faith	Mú̶ã teero tiirí, Cõãmacũ̶ ãñurõ niirecu̶tiri tiigú̶daqui. Tee ãñurõ niirecu̶tire mú̶ãpu̶re jeari, mú̶ã basiro ĩñamanijõããdacu. Mú̶ã Jesucristomena niijĩrã, tee ãñurõ niirecu̶tiremena ãñurõ wãcũ, ãñurõ yeeripũnacu̶tiadacu.
59003009	Faith	Marĩya ñemerõmena Cõãmacũ̶ marĩ Õpũ̶rẽ marĩ Pacu̶re u̶senire ticopacara, basocáre cũ̶ũ̶ tiiróbiro baurá tiinórirare ñañarõ wedesea.
46005010	Sin	Yu̶u̶ teero jóagu̶, “atibú̶reco macãrã ñañaré tiirámena wedeserijãña” jĩĩgũ̶ mee tiiwú̶. Mú̶ã “ñeeapesodeaatiramena, u̶gorepiramena, yaarí basocamena, weerirare padeorámena wedeseria” jĩĩrãpeja, atibú̶recore cõãwitiwabojĩyu.
44026009	Sin	’Yu̶u̶ja too su̶gueropu̶ Jesús Nazaret macã macũ̶rẽ padeoráre “ñañarõ tiiró boocú yu̶u̶re” jĩĩ wãcũmiwũ̶.
61002014	Sin	Numiã́rẽ ĩñarã, ñañarõ wãcũrémena dícu̶ ĩñacua. Cṹ̶ã ĩñarécõrõ ñañaré tiidu̶gácua; ñañarére tiidúdu̶garicua. Padeobayíherare wáicu̶ra yoorábiro wáari tiicúa. Cṹ̶ã ĩñarécõrõ boorá niijĩrã, boonemójãcua. Cṹ̶ã ñañarõ tiinóãdara niicua.
43010012	Description	Ãpĩpé cũ̶ũ̶ õpũ̶yarare ĩñanu̶nu̶segu̶ dícu̶ niiqui; oveja coterí basocu̶ peti mee niiqui. Cũ̶ũ̶yara mee niicua. Teero tiigú̶, yái atiri ĩña, ovejare cõãnu̶cõjã, dutijṍãqui. Yáipe cṹ̶ãrẽ ñee, ãcũbatejãqui.
59001019	Recommendation	Yáa wedera, ateré masĩña: Ãpẽrã́ wederi, tu̶omasĩ́ãda jĩĩrã, ãñurõ tu̶oyá. Mú̶ã cṹ̶ã wederére tu̶otóa, wãcũtoarapu̶ wedeseya; máata cúarijãña.
46009014	Recommendation	Cṹ̶ã tiiróbiro Jesuyé quetire wederácãrẽ “cṹ̶ã tee wederémena wapatáyaaro” jĩĩrigu̶ niiwĩ marĩ Õpũ̶.
43012046	Grace	Yu̶u̶ sĩãwócore tiiróbiro niiã. Atibú̶recopu̶re atiwu̶, yu̶u̶re padeoráno naĩtĩãrõpu̶ pu̶tu̶árijããrõ jĩĩgũ̶.
43005014	Description	Too síro Jesús Cõãmacũ̶wiipu̶ cũ̶ũ̶rẽ bu̶ajeágu̶, jĩĩwĩ: —Ãñurõ tiiwá. Mu̶u̶ netõnénoãrigu̶pu̶ niiã. Nemorṍ ñañarõ netõrĩ́ jĩĩgũ̶, ñañaré tiinemógũ̶ mee tiiwá, jĩĩwĩ.
46016014	Recommendation	Niipetire apeyenórẽ tiirá, ãpẽrãrẽ́ maĩrémena tiiyá.
43014015	Recommendation	’Mú̶ã yu̶u̶re maĩrã́, yu̶u̶ dutirére tiiádacu.
58012025	Recommendation	Teero tiirá, Cõãmacũ̶ mú̶ãrẽ wedegú̶re sũnaríjãña. Too su̶guero macãrãrẽ Cõãmacũ̶ atibú̶recopu̶re baurocá wedeseyigu̶. Cṹ̶ã cũ̶ũ̶rẽ sũnayíra. Teero tiirá, Cõãmacũ̶ cṹ̶ãrẽ ñañarõ tiiádarere dutiwámasĩriyira. Marĩpereja Cõãmacũ̶ ũ̶mu̶ã́sepu̶ wedesequi. Teero tiirá, marĩ cũ̶ũ̶rẽ sũnarĩ́, nemorṍ ñañarõ tiigú̶daqui. Dutiwámasĩña maniã́dacu.
48004008	Sin	Mú̶ã too su̶gueropu̶re Cõãmacũ̶rẽ masĩhẽrã niimirira niiwũ̶. “Cõãpõna” cṹ̶ã jĩĩrã́rẽ padeomírira niiwũ̶. Mú̶ã padeoríra Cõãmacũ̶biro niiriya. Mú̶ã cṹ̶ãrẽ yu̶u̶nu̶nu̶sera, dutiapenori basoca tiiróbiro niimirira niiwũ̶.
44003026	Grace	Cõãmacũ̶ cũ̶ũ̶ macũ̶ diarigu̶pu̶re masõ, marĩrẽ ticocosu̶guerigu̶ niiwĩ. Teeména marĩrẽ ãñurõ tiirígu̶ niiwĩ. Marĩ ñañaré tiirére duudutírigu̶ niiwĩ, jĩĩyigu̶ Pedro.
44010039	Violence	’Ũ̶sã judíoa niirí ditapu̶re, Jerusalénpu̶re cũ̶ũ̶ tiiríguere ũ̶sã ĩñapetijãwũ̶. Cũ̶ũ̶rẽna ãpẽrã́ curusapu̶ páabiatu sĩãdutíwa.
46001010	Recommendation	Yáa wedera, marĩ Õpũ̶ Jesucristo wãmemena mú̶ãrẽ ateré jĩĩã: Mú̶ã sĩcãrĩbíro wãcũ, u̶seniremena cãmerĩ́ wedeseya. Sĩquẽrã bataríjãña. Sĩcãrõména wãcũ tu̶gueña, niirecu̶tiya.
51001021	Sin	Mú̶ã too su̶gueropu̶re Cõãmacũ̶rẽ masĩriyiro ména. Mú̶ã ñañaré tiirá niijĩrã, mú̶ã yeeripũnarĩpu̶re Cõãmacũ̶mena cãmerĩ́ ĩñadu̶gahera tiiróbiro niirucuyiro.
55002022	Recommendation	Teero tiigú̶, mu̶u̶ mamarã́ bayiró u̶garipéarenorẽ tiiríjãña. Biirope tiiyá: Ãñurére tiirucújãña; Cõãmacũ̶rẽ padeoyá; cãmerĩ́ maĩñá; ãñurõ niirecu̶tiya. Ñañaré tiihéramena Cõãmacũ̶rẽ sãĩrã́mena niiña.
51003001	Faith	Cristo dia masãmu̶ãrigu̶ ũ̶mu̶ã́sepu̶ Cõãmacũ̶ya wãmo diamacṹ̶niñape duiqui. Mú̶ãcã cũ̶ũ̶mena dia, cũ̶ũ̶mena masãrira niijĩrã, “cũ̶ũ̶ booré dícu̶re tiiáda” jĩĩ wãcũnu̶nu̶seya.
66008007	Violence	Niisu̶guegu̶ putiwí. Cũ̶ũ̶ putirí, atibú̶recopu̶re ocopéri yu̶su̶áreperi déedioconowũ̶; pecame díimena wú̶origue déedioconowũ̶. Teero wáari, atibú̶reco decomena du̶aró jũ̶ũ̶tuwu̶. Yucu̶cã decomena du̶aró jũ̶ũ̶tuwu̶. Táa niipetire jũ̶ũ̶petijõãwũ̶.
66011017	Faith	biiro jĩĩpeowa: —Cõãmacũ̶ ũ̶sã Õpũ̶, mu̶u̶ tutuanetõjõãgũ̶, niirucujãgũ̶, too su̶gueropu̶ niirigu̶ niiã. Mu̶u̶ tutuanetõjõãremena dutinu̶cãã. Teero tiirá, mu̶u̶rẽ u̶senire ticoa.
43004010	Grace	Jesús yu̶u̶yigu̶: —Mu̶u̶ Cõãmacũ̶ basocáre ticorére masĩria. Yu̶u̶cãrẽ masĩricu. Mu̶u̶ masĩgõjã, yu̶u̶re sãĩbóajĩyu. Mu̶u̶ sãĩrĩ́, yu̶u̶pe oco catiri tiiré petire ticoboajĩyu, jĩĩyigu̶.
51003004	Grace	Cristo mú̶ãrẽ catirére ticogú̶ pu̶tu̶aatiri, mú̶ãcã cũ̶ũ̶mena atiadacu sũcã. Cũ̶ũ̶ tiiróbiro asibatéadacu.
43020031	Faith	Yu̶u̶ atipũpú̶ Jesús sĩquẽ cũ̶ũ̶ tutuaremena tiiẽ́ñoriguere jóaa. Mú̶ãrẽ “Jesús Cõãmacũ̶ beserigu̶ cũ̶ũ̶ macũ̶ niiĩ” jĩĩrére padeodutígu̶ jóaa. Mú̶ã cũ̶ũ̶rẽ padeorá catiré petihére cu̶oádacu.
62004006	Faith	Marĩpeja Cõãmacũ̶ põnarã niiã. Cõãmacũ̶rẽ masĩgṹ̶no marĩrẽ tu̶onu̶nú̶sequi. Cõãmacũ̶rẽ masĩhẽgũ̶nopeja marĩrẽ tu̶onu̶nú̶seriqui. Marĩ teeré tu̶omasĩ́rã, “diamacṹ̶rã Cõãmacũ̶ye niiã” o “jĩĩditore niiã” jĩĩ besemasĩãdacu.
65001012	Description	Mú̶ã Jesucristore padeorá neã, yaaritabe, cṹ̶ã mú̶ãrẽ bayiró bobooro wáari tiicúa. Cuiro manirṍ cṹ̶ã booró yaa, yapijãcua. “¿Yaaré niipetirare jeatuai?” jĩĩ wãcũricua. Cṹ̶ã õme oco maniré, wĩno néewanore tiiróbiro niicua; basocáre tiiápuricua. Du̶cacu̶tirito, cṹ̶ã du̶camanire yucu̶ tiiróbiro niicua. Nu̶cõrĩmena wããrigue yucu̶ tiiróbiro niicua.
44005015	Description	Diarecu̶tirare maa wesapu̶ néewa, cõãré caseri sotoapu̶ cṹũyira. “Pedro netõwágu̶, cũ̶ũ̶ wãtĩcõãtucoro cṹ̶ã sotoa netõwári, cṹ̶ã diaré netõã́dacu”, jĩĩ wãcũyira.
49006016	Faith	Surara cũ̶ũ̶ya õpũ̶ũ̶rẽ cãmotáriquire wãmopu̶ cu̶oquí. Cũ̶ũ̶rẽ bu̶edu̶gari, bu̶ereyucu̶ jũ̶ũ̶atiri, tiiquimena cãmotáqui. Mú̶ãpe wãtĩãrẽ dutigú̶ mú̶ãrẽ ñañarõ tiidu̶gári, Cõãmacũ̶rẽ padeorémena cãmotámasĩcu.
51003023	Recommendation	Niipetire mú̶ã paderénorẽ u̶seniremena tiiyá. “Jesucristo dutiré tiiróbirora niicu teecã”, jĩĩ wãcũtutuajãña. “Basocá dutiré dícu̶re tiirá tiijã́miã”, jĩĩ wãcũrijãña.
58012016	Recommendation	Teero biiri sĩcũ̶no cũ̶ũ̶ nu̶mo niihẽgõmena ñañaré tiiríjããrõ. Teero biiri sĩcũ̶no Cõãmacũ̶ marĩrẽ ticoadarere “bú̶ri niiré niiã” jĩĩ wãcũrijããrõ. Esaú teero tiiyígu̶. Ju̶abóagu̶, cũ̶ũ̶ basocá sõwũ̶ niirére yaarémena cũ̶ũ̶ baipére wasoyígu̶.
43018040	Sin	Niipetira acaribíjõãwã: —¡Cũ̶ũ̶rẽ wionécorijãña! ¡Barrabápere wionécoya! jĩĩwã. Barrabás yaarépigu̶ niirigu̶ niiwĩ.
55003004	Sin	cṹ̶ã menamacãrã niimirirare ñañarõ tiiádacua; “deero wáaadari” jĩĩ wãcũhẽrã, noo booró tiiã́majããdacua; “ãpẽrã́ nemorṍ u̶pu̶tí macãrã niiã” jĩĩ wãcũãdacua; Cõãmacũ̶pere wãcũrõno tiirá, u̶senire dícu̶re wãcũãdacua;
50002009	Grace	Cũ̶ũ̶ teero tiiré wapa Cõãmacũ̶ cũ̶ũ̶rẽ niipetira sotoapu̶ dutigu̶du̶re cṹũrigu̶ niiwĩ. Cõãmacũ̶ cũ̶ũ̶rẽ u̶pu̶tí maquẽ wãmerẽ ticoyigu̶.
61001016	Description	Marĩ Õpũ̶ Jesucristo tutuarere, teero biiri cũ̶ũ̶ pu̶tu̶aatiadarecãrẽ ũ̶sã mú̶ãrẽ wedewu̶. Teeré wedera, basocá wedeseãmare quetire wederiwu̶. Ũ̶sã cũ̶ũ̶ u̶pu̶tí macũ̶ niirére ĩñawũ̶.
61003016	Sin	Niipetire cũ̶ũ̶ jóarepũrĩcõrõ teeréna jóarigu̶ niiwĩ. Apeyé sĩquẽ cũ̶ũ̶ jóarigue wisió niiã. Masĩhẽrã, teero biiri padeotutúhera tee cũ̶ũ̶ jóariguere wedewisiojãcua. Teerora tiicúa apeyé Cõãmacũ̶ye queti jóaripũpu̶ jóariguecãrẽ. Teero tiirá, cṹ̶ã basiro ñañarõ tiirí tiinóãdacua.
44014014	Description	Cṹ̶ã teeré tiidu̶gári tu̶orá, Pablo, Bernabé cṹ̶ã basiro cṹ̶ãye sutire wéeyigajãyira. “Mú̶ã tiiádare bayiró ñañaã” jĩĩrã, teero tiiyíra. Cṹ̶ã pau̶ decopu̶ cu̶tu̶wá, cṹ̶ãrẽ bayiró bu̶su̶rómena jĩĩyira:
45015008	Faith	Ateré acabórijãña: Cõãmacũ̶ marĩ ñecũ̶sũ̶mu̶ãpu̶re cũ̶ũ̶ “tiigú̶da” jĩĩriguere diamacṹ̶ tiirígu̶ niiwĩ. Teero tiigú̶, Cristora judíoare tiiápugu̶ atirigu̶ niiwĩ. Cũ̶ũ̶ teero tiirémena Cõãmacũ̶ “tiigú̶da” jĩĩriguere ẽñorígu̶ niiwĩ.
59001026	Sin	Ãpĩ “yu̶u̶ Jesuré padeogú̶ niiã” jĩĩ wãcũmiqui. Teero jĩĩpacu̶, ãpẽrãrẽ́ ñañarõ wedesequi. Teero tiigú̶, cũ̶ũ̶ basiro jĩĩditogu̶ tiiquí. Cũ̶ũ̶norẽ padeoré bú̶ri niiré niiã.
43015020	Recommendation	Yu̶u̶ mú̶ãrẽ jĩĩriguere wãcũña: Sĩcũ̶ padecotegu̶no cũ̶ũ̶rẽ dutigú̶ nemorṍ niiriqui. Yu̶u̶re ñañarõ tiirá, mú̶ãcãrẽ teerora ñañarõ tiiádacua. Yu̶u̶ wederi tu̶orá, mú̶ãcãrẽ tu̶oádacua.
43008031	Faith	Jesús judíoa cũ̶ũ̶rẽ padeomírirare biiro jĩĩwĩ: —Mú̶ã yu̶u̶ buerére yu̶u̶rucura, yu̶u̶re padeonu̶nú̶sera peti niiãdacu.
44007011	Description	’Too síro niipetiro Egiptopu̶re, Canaánpu̶cãrẽ ju̶abóare wáayiro. Teero tiirá, basocá teeditapu̶ niirã́ bayiró ñañarõ netõrã́ tiiyíra. Marĩ ñecũ̶sũ̶mu̶ãcã yaaré bu̶amasĩ́riyira.
63001004	Faith	Sĩquẽrã mu̶u̶ põnarẽ bu̶ajeáwu̶. Cṹ̶ãrẽ Cõãmacũ̶ marĩrẽ dutirobirora diamacṹ̶ niirecu̶tiri ĩñawũ̶. Teeré ĩñagũ̶, bayiró u̶seniwũ̶.
54005008	Faith	Marĩya wederare wéepeoro booa. Nemorṍ marĩya wii macãrãpere wéepeoro booa. Wéepeohera cṹ̶ã “Jesús dutirére tiiáda” jĩĩrira niipacara, “cũ̶ũ̶ dutirére tiinemória” jĩĩrã́no niiĩya. Jesuré padeohéra nemorṍ ñañarã́ niicua.
58010022	Faith	Cũ̶ũ̶rã́ marĩ “ñañaré tiirá niiã” jĩĩ tu̶gueñamirirare wapa cu̶ohéra pu̶tu̶ári tiirígu̶ niiwĩ. Oco jũĩrĩmaníremena marĩye õpũ̶ũ̶rĩ cusonorira tiiróbiro niiã. Marĩ ñañaré tiiríguere cosepetínorirapu̶ niiã. Teero tiirá, Cõãmacũ̶rẽ diamacṹ̶ wãcũrémena, ãñurõ padeorémena sãĩã́da. “Teero padeoã́majãrã tiicú” jĩĩrṍ manirṍ sãĩã́da.
48001023	Description	Yée quetipu̶ dícu̶re tu̶oyíra. “Marĩrẽ ‘ñañarõ tiigú̶da’ jĩĩgũ̶ nu̶nu̶rucúmirigu̶ mecũ̶tígãrẽ ‘Jesuré padeoyá’ jĩĩ wedewarucugu̶ tiiáyigu̶; too su̶gueropu̶re marĩ Jesuré padeodúri tiidu̶gámirigu̶ra niiãyigu̶”, jĩĩriguere tu̶oyíra.
44027034	Recommendation	Teero tiirá, mú̶ã ãñurõ niiãda jĩĩrã, yaaro booa. Mecũ̶tígã marĩrẽ ñañarõ wáapacari, mú̶ãrẽ merẽã wáaricu, jĩĩwĩ.
66002003	Faith	Padeó yapacu̶tía. Yée wapa bayiró ñañarõ netõwṹ̶ mú̶ã. Teeré nu̶cãjã́wũ̶.
56002002	Recommendation	Bu̶toá dutirá biiro niirecu̶tiaro: Cṹ̶ã quionírã, padeonórã, ãñurére besemasĩrã niiãrõ; diamacṹ̶ padeoré cu̶oáro; cãmerĩ́ maĩrécu̶tiaro; ñañarõ netõpacára, wãcũtutuaaro.
44017030	Recommendation	Cõãmacũ̶ too su̶guero macãrãpu̶re cũ̶ũ̶rẽ masĩrijĩrã, cũ̶ũ̶ dutirére tiihérare teero ĩñajãrigu̶ niiwĩ. Atitóre niipetirare niipetiropu̶re cṹ̶ã ñañaré tiirére wãcũpati, wasodutíqui.
43019025	Description	Jesuyá curusa pu̶topu̶ cũ̶ũ̶ paco, cũ̶ũ̶ bu̶go, apegó María (coo Cleofas nu̶mo niiwõ), María Magdalena nucũwã.
66019013	Description	Sutiró díi púuarirore sãñawĩ. Cũ̶ũ̶ wãmecu̶tiwi Cõãmacũ̶ Wãcũrére Wedegú̶.
46008009	Recommendation	Teero niipacari, ãñurõ tiiyá mú̶ã. “Niipetirere yaamasĩã” mú̶ã jĩĩrémena ãpĩ ãñurõ padeobayíhegu̶re ñañaré tiirí tiiríjãña.
44013034	Grace	Cũ̶ũ̶ diarigu̶pu̶ masõãdare, cũ̶ũ̶ya õpũ̶ũ̶ bóariadarecãrẽ biiro jóanoã: “Niipetire yu̶u̶ Daviré jĩĩriguecõrõ mu̶u̶rẽ ãñurõ tiiboságu̶dacu”, jĩĩ jóanoã.
43014020	Faith	Yu̶u̶ Pacu̶ mú̶ãrẽ Espíritu Santore ticodiocoari siro, “yu̶u̶ Pacu̶pu̶re yu̶u̶ niiã” jĩĩrére masĩãdacu. Teero biiri “mú̶ã yu̶u̶pu̶re niiã; yu̶u̶ mú̶ãpu̶re niiã” jĩĩrécãrẽ masĩãdacu.
62002003	Faith	Marĩ Cõãmacũ̶ dutirére tiirá, “diamacṹ̶rã Cõãmacũ̶rẽ masĩtoaa” jĩĩmasĩã.
43008024	Sin	Teero tiigú̶, “mú̶ã ñañaré tiirére acabónoña manirã́ diaadacu” jĩĩãwũ̶ mú̶ãrẽ. Yu̶u̶ basiro yée maquẽrẽ wedeseri, “yu̶u̶rá niiã” jĩĩrére mú̶ã padeoría. Teero tiirá, mú̶ã acabónoña manirã́ diaadacu, jĩĩwĩ.
66017006	Sin	Coo Jesuré padeorá cũ̶ũ̶yere diamacṹ̶ wederé wapa cṹ̶ãrẽ sĩãdutírigo niiwõ. Cṹ̶ã diari ĩñanemodu̶gago, cũmugõ sĩninemódu̶gago tiiróbiro niiwõ. Coore ĩña, bayiró ĩñamanijõãwũ̶.
58012017	Description	Mú̶ã masĩcu: Too síro Esaú cũ̶ũ̶ pacu̶ “mu̶u̶rẽ ãñurõ wáaadacu” jĩĩ wedecũrĩ boomíyigu̶. Cũ̶ũ̶ pacu̶pe “mu̶u̶ bairé teeré cṹũpetitoaawũ̶” jĩĩyigu̶. Cũ̶ũ̶ teero jĩĩrĩ tu̶ogú̶, bayiró utiyigu̶. Teero utipacari, cũ̶ũ̶ pacu̶ cũ̶ũ̶ bairé cṹũriguere wasomasĩ́ña maniyíro.
43007012	Description	Pau̶ basocá Jesuyé maquẽrẽ wedeseyira. Ãpẽrã́ “ãñugṹ̶ niiĩ” jĩĩyira. Ãpẽrãpé “niirii; cũ̶ũ̶ tiiẽ́ñoremena basocáre tiiditógu̶ tiiquí” jĩĩyira.
44011021	Faith	Cõãmacũ̶ cṹ̶ãrẽ ãñurõ tiiápuyigu̶. Teero tiirá, pau̶ too macãrã Jesuré padeonu̶cã́yira.
52002004	Faith	Cõãmacũ̶ beserigu̶ niiwĩ ũ̶sãrẽ Jesuyé quetire wedeadarare. Teero tiirá, wedea. Basocá ũ̶sãmena u̶seniãrõ jĩĩrã mee wedea; Cõãmacũ̶ marĩ wãcũrére masĩgṹ̶pe u̶seniãrõ jĩĩrã wedea.
46015057	Grace	Teero niipacari, marĩ Õpũ̶ Jesucristo tiirémena marĩ dianemoricu sáa. Teero tiirá, Cõãmacũ̶rẽ u̶senire ticoada.
54005005	Faith	Wapewio tiiápuya manigṍ sĩcõ niigṍpe Cõãmacũ̶ tiiápurere yueco. Teero tiigó, bú̶recori, ñamirĩ́ teero sãĩrucújãco.
43016024	Grace	Mú̶ã yu̶u̶ wãmemena sãĩría ména. Sãĩñá. Mú̶ã sãĩrã́, bu̶aádacu. Teeména bayiró u̶seniãdacu.
46007021	Recommendation	Dutiapenori basocare Cõãmacũ̶ cũ̶ũ̶ põna pu̶tu̶ári tiirí, cṹ̶ã dutiapenorere wãcũpatirijããrõ. Apetó cṹ̶ãrẽ dutirá “wáaya” jĩĩrĩ, witijõããrõ.
65001019	Sin	Cṹ̶ãrã Jesuré padeoráre batarí tiicúa. Cṹ̶ã booró tiicúa. Espíritu Santore cu̶orícua.
48001006	Sin	Cõãmacũ̶ mú̶ãrẽ beserigu̶ niiwĩ, Cristo tiibosáremena mú̶ãrẽ ãñurõ tiiáro jĩĩgũ̶. Mú̶ãpe cũ̶ũ̶ teero beserira niipacara, máata peti cũ̶ũ̶rẽ padeodújãrã tiiáyiro. Ãpẽrã́ buerépere nu̶nu̶rã́ tiiáyiro. Mú̶ã teero tiirí tu̶ogú̶, yu̶u̶pe tu̶omaníjõãga.
58012014	Recommendation	Niipetiramena cúaro manirṍ ãñurõ niirecu̶tiya. Ñañaré tiiró manirṍ niiña. Ñañaré tiirá marĩ Õpũ̶rẽ ĩñariadacua.
43021006	Description	—Dooríwu̶ diamacṹ̶pe cõãñoña mú̶ãya bapigu̶re sũcã. Toopé bu̶aádacu, jĩĩwĩ. Cũ̶ũ̶ jĩĩrirobirora tiiwú̶. Pau̶ peti sããrĩ, bapigu̶re wéemu̶õcobayiritu̶.
46007019	Recommendation	Widecõã́norigu̶ niirĩ, o widecõã́noña manigṹ̶ niirĩcãrẽ, wapamaníã. Cõãmacũ̶ booró tiirépe wapacu̶tínetõnu̶cãã.
45012008	Recommendation	Sĩquẽrãrẽ wãcũbayiri tiimasĩ́rere ticoqui; teero tiirá, wãcũbayiri tiiáro. Sĩquẽrãrẽ niyeru o apeyenómena tiiápumasĩrere ticoqui; teero tiirá, tee ticojããrõ. Sĩquẽrãrẽ ãpẽrãrẽ́ dutimasĩrere ticoqui; teero tiirá, ãñurõ dutimasĩãrõ. Sĩquẽrãrẽ bóaneõ ĩñarére ticoqui; teero tiirá, u̶seniremena tiiápuaro.
44019002	Faith	Cṹ̶ãrẽ sãĩñáyigu̶: —Mú̶ã Cõãmacũ̶rẽ padeorí, ¿Espíritu Santo mú̶ãmena niinu̶cãrĩ? jĩĩyigu̶. Cṹ̶ãpe yu̶u̶yira: —Ṍba. Ũ̶sã Espíritu Santo niirére tu̶ohéra niitu̶, jĩĩyira.
53003014	Recommendation	Ũ̶sã atipũména duticorere netõnu̶cã́gũ̶norẽ ĩñamasĩ, bapacu̶tirijãña, bobooro netõã́rõ jĩĩrã.
46015050	Sin	Yáa wedera, ateré mú̶ãrẽ wededu̶gaga: Marĩ ate õpũ̶ũ̶rĩmena Cõãmacũ̶ Õpũ̶ niirṍpu̶ wáamasĩña maniã. Toopú̶ niiré niirucujããdare niicu. Teero tiirá, bóaadarere toopú̶ cu̶omasĩ́ña maniã.
43006027	Recommendation	Yaarére bayiró booríjãrõ booa; yaaré petijṍãcu. Teero tiiróno tiirá, yaaré catiré petihére ticorépere ãmaãrõ booa. Cõãmacũ̶ yu̶u̶ Pacu̶ yu̶u̶re cũ̶ũ̶ ticodiocorigu̶ niirére mú̶ãrẽ ẽñotóaawĩ. Teero tiigú̶, yu̶u̶ niipetira sõwũ̶ tee yaaré catiré petihére mú̶ãrẽ ticogu̶da, jĩĩwĩ.
59004003	Sin	Sãĩpacári, Cõãmacũ̶ ticoriqui. Ãñurõ wãcũrémena sãĩrícu; mú̶ã cũ̶ũ̶ ticorémena ñañaré tiidu̶gácu.
49005020	Faith	Marĩ Õpũ̶ Jesucristo wãmemena niipetirere Cõãmacũ̶ marĩ Pacu̶re u̶senire ticorucujãña.
48003006	Faith	Marĩ ñecũ̶ Abraham Cõãmacũ̶rẽ padeoyígu̶. Teero tiigú̶, Cõãmacũ̶ cũ̶ũ̶rẽ “ãñugṹ̶rã niiĩ” jĩĩ ĩñayigu̶.
66021023	Grace	Tiimacãpu̶re muĩpũ bú̶reco macũ̶, ñami macũ̶ bóerere boorícu. Cõãmacũ̶ bóebatecoremena bóerucua. Cordero tiimacã sĩãwócoriga niiĩ.
45008009	Faith	Mú̶ãpe mú̶ã ñañarére tiisu̶guénu̶cãriguere tiirécu̶tiricu. Espíritu Santo mú̶ãpu̶re niigṹ̶ cũ̶ũ̶ mú̶ãrẽ tiidutírenorẽ tiirécu̶ticu sáa. Sĩcũ̶norẽ Espíritu Santo cũ̶ũ̶pu̶re manirĩ́, Jesucristomena niiriqui.
45011023	Faith	Judíoacã cõãnorira niipacari, Jesucristore padeorí, cṹ̶ãcãrẽ ãñurõ tiigú̶daqui. Du̶pu̶ri du̶potécõãrigue tiiróbiro niimirirare tiigu̶pú̶ra tuunemorõ tiiróbiro tiigú̶daqui sũcã. Cũ̶ũ̶yara wáari tiigú̶, teero tiigú̶daqui. Cũ̶ũ̶ teeré tiimasĩ́jãqui.
66014005	Description	Cṹ̶ã sĩcãrĩno jĩĩditorira mee niiwã. Cõãmacũ̶ ĩñacoropu̶re ñañaré manirã́ niiĩya.
44024014	Faith	Yu̶u̶ tiirére wedegu̶da. Mama bueré jĩĩrõbirora yu̶u̶ Cõãmacũ̶ ũ̶sã ñecũ̶sũ̶mu̶ã padeorígu̶re padeóa. Ãniã mama buerére padeorí booríya. Yu̶u̶ doca niipetire Moisére dutiré cṹũriguere, teero biiri profetas jóariguere padeóa.
45013008	Recommendation	Ãpẽrãrẽ́ wapamórijãña; máata wapatípetijãña. Cãmerĩ́ maĩrépere wapatípetimasĩricu. Teero tiirá, cãmerĩ́ maĩrucújãña. Ãpẽrãrẽ́ maĩgṹ̶no Moisére dutiré cṹũriguere diamacṹ̶ tiigú̶ tiiquí.
66016009	Sin	Basocá bayiró sóenowã. Teero sóenopacara, cṹ̶ã ñañaré tiirére wãcũpati, wasoríwa. “Cõãmacũ̶ niipetirere dutimasĩqui”, jĩĩriwa. Ñañarõ peti jĩĩtutiwa cũ̶ũ̶rẽ, tee ñañaré wáari tiipetímasĩjãgũ̶ niipacari.
66021012	Description	Tiimacã wesare pairí sãnirõ ũ̶mu̶ã́ri sãnirõ niisodeawu̶. Tiisãnirõpu̶ doce soperi niiwũ̶. Teesopericõrõ sĩcũ̶ ángele nucũwĩ. Teesoperipu̶ wãme jóaturigue tusawu̶. Teewãme Israelya põna macãrã doce põnarĩ macãrã wãme niiwũ̶.
48003013	Grace	Tee jĩĩpacari, ũ̶sã judíoa teeré tiipetímasĩria. Teero tiirá, Cõãmacũ̶ ñañarõ netõrĩ́ tiinóãdara niitoamiwũ̶. Teero biiri ĩñagũ̶, Cõãmacũ̶ Cristopere marĩye wapa wapatíbosaro jĩĩgũ̶, ñañarõ netõrĩ́ tiirígu̶ niiwĩ. Cõãmacũ̶ye queti jóaripũpu̶ tee maquẽrẽ jóanoã: “Niipetira yucu̶gu̶pu̶ siatúyorira Cõãmacũ̶ ñañarõ netõrĩ́ tiirírapu̶ niiĩya”, jĩĩ jóanoã.
48001013	Sin	Yu̶u̶ too su̶gueropu̶re niirecu̶tiriguere mú̶ã tu̶ojĩ́yu: Judíoa tiirécu̶tirere nu̶nu̶gṹ̶ niirucumiwũ̶. Atecã́rẽ tu̶ojĩ́yu: Jesuré padeoré põnarĩ macãrãrẽ bayiró ñañarõ tiirí basocu̶ niirucumiwũ̶; Jesuré padeoráno manijã́ãrõ jĩĩgũ̶, cṹ̶ãrẽ cõãpetijãdu̶gamiwũ̶.
66020002	Description	Cũ̶ũ̶ pĩnocare ñeewĩ. Cũ̶ũ̶ sicato atibú̶reco tiirí siro macũ̶ “pĩno” jĩĩnorigu̶ niiĩ. Cũ̶ũ̶ wãtĩãrẽ dutigú̶, Satanás niiĩ. Cũ̶ũ̶rẽ cõmedaména mil cũ̶marĩ siatúcũwĩ.
44008009	Description	Toopú̶re sĩcũ̶ basocú̶ yái tiiróbiro niigṹ̶ niiyigu̶. Cũ̶ũ̶ wãmecu̶tiyigu̶ Simón. Cũ̶ũ̶ tiirémena Samaria dita macãrãrẽ u̶cu̶anére tiiyígu̶. Cṹ̶ãrẽ “u̶pu̶tí macũ̶ niiĩ” jĩĩ wãcũrĩ tiiyígu̶.
50003010	Faith	Ateré boogá: Cristore ãñurõ masĩdu̶gaga. Cõãmacũ̶ cũ̶ũ̶ tutuaremena Cristore masõrigu̶ niiwĩ; yu̶u̶ tee tutuarere masĩdu̶gaga. Cristo ñañarõ netõ, diarirobirora yu̶u̶cã ñañarõ netõ tu̶gueñadu̶gaga.
54005022	Recommendation	Cõãmacũ̶ye padeadarare sõnecoadari su̶guero, ãñurõ ĩñaña mu̶u̶ ĩñamasĩremena potocṍrõ manirṍ. Mu̶u̶ ñañaré tiiráre besegu̶, cṹ̶ã tiiróbirora tiigú̶ niisotoapeobocu.
56002003	Recommendation	Bu̶toá numiã teerora niirecu̶tiaro. Cṹ̶ã Cõãmacũ̶rẽ padeorá numiã tiirécu̶tira tiiróbiro tiiáro; queti jĩĩãmahẽrã niiãrõ; cũmurã́ niirijããrõ; ãñurére tiiẽ́ñoãrõ.
46007038	Recommendation	Biiro niiã: Numicũgũ̶ ãñurõ tiigú̶ tiiquí. Numicũhẽgũ̶cã toorá ãñunemorõ tiiquí.
59001022	Recommendation	Cõãmacũ̶ye quetire bú̶ri peti tu̶oríjãña. Tu̶oári siro, tee queti dutirére tiiyá. Tiihérano cṹ̶ã basiro jĩĩditora tiicúa.
43007001	Violence	Too síro Jesús Galileapu̶ ĩñacãmesãwĩ. Judeapu̶re ĩñacãmesãdu̶gariwi. Toopú̶re Judíoa dutirá cũ̶ũ̶rẽ ãmaãyira, sĩãdu̶gára.
46001030	Grace	Cõãmacũ̶ basiro mú̶ãrẽ Jesucristomena sĩcãrĩ́ niirĩ tiiyígu̶. Cristomenarã marĩ masĩré cu̶oa. Cũ̶ũ̶menarã Cõãmacũ̶ marĩrẽ “cṹ̶ã ãñurã́rã niiĩya” jĩĩ ĩñaqui. Marĩrẽ cũ̶ũ̶ põna niirĩ tiirígu̶ niiwĩ. Teero biiri marĩrẽ netõnérĩ tiirígu̶ niiwĩ.
43013005	Description	Too siro ocoré bapapú̶ píosã, ũ̶sãye du̶porire cosenu̶cã́wĩ. Cũ̶ũ̶ siatúari caseromena ocoré tuucoséwi.
44022004	Violence	Yu̶u̶ tiibu̶recopu̶ mama buerére padeoráre ñañarõ tiirucúwu̶. Sĩquẽrãrẽ sĩãdutíwu̶. Ũ̶mu̶ã́, numiã́rẽ ñee, cṹ̶ãrẽ peresuwiipu̶ sõnecodutirucuwu̶.
43007043	Description	Basocá Jesuré sĩcãrĩbíro wãcũriwa sáa. Teero tiirá, batajṍãwã.
60005002	Recommendation	Cõãmacũ̶ cũ̶ũ̶rẽ padeoráre cotedutigu̶ mú̶ãrẽ cṹũyigu̶. Oveja coterí basocu̶ cũ̶ũ̶yara ovejare ãñurõ cotequi. Cũ̶ũ̶ tiiróbirora mú̶ãcã Cõãmacũ̶rẽ padeoráre ãñurõ coteya. Cotedu̶gahera tiiróbiro coterijãña. Tu̶sarémena coteya. Cõãmacũ̶ mú̶ã teero tiirí booquí. “Cṹ̶ãrẽ cotegu̶, niyeru wapatágu̶da”, jĩĩ wãcũrijãña. “Cṹ̶ãrẽ tiiápugu̶da”, jĩĩ wãcũña.
46015056	Sin	Basocá ñañaré tiirá, diarére cui niicua. Moisére dutiré cṹũrigue jĩĩrõbirora ñañaré tiirá diaadacua.
59005004	Sin	Mú̶ã ũ̶mu̶ã́rẽ oteré du̶ca seedutípacara, wapatípetiririra niiwũ̶. Tee cṹ̶ãrẽ niyeru wapatíririguere Cõãmacũ̶ ĩñaqui. Paderá bayiró bu̶su̶rómena “queoró wapatíriawã” jĩĩrére Cõãmacũ̶ niipetire sotoapu̶ niigṹ̶ tu̶oquí.
60002001	Recommendation	Teero tiirá, niipetire ñañaré tiirére tiidújãña. Jĩĩditonemorijãña. Tiiditórijãña. Ĩñatutirijãña. Queti jĩĩnemorijãña.
46007039	Recommendation	Marĩrẽ dutiré biiro niiã: Manu̶cu̶tigo coo manu̶ catiri, cũ̶ũ̶mena niirucujããrõ. Cũ̶ũ̶ diari siro, coore cãmotáre manirĩ́, coo tu̶sagú̶mena manu̶cu̶timasĩco. Cũ̶ũ̶ Jesuré padeogú̶ niiãrõ.
55002018	Sin	Diamacṹ̶ maquẽrẽ wederiayira; merẽãpe wedeayira. “Diarira masãtoarira niiwã”, jĩĩ wedeayira. Cṹ̶ã teero wederémena ãpẽrãpé “¿ũ̶sãpeja deero padeoádariye?” jĩĩ wãcũãyira.
48005006	Faith	Marĩ Jesucristore padeorá ate masĩã: Widecõã́norira niirĩ, o widecõã́noña manirã́ niirĩcãrẽ, wapamaníã Cõãmacũ̶rẽ. Jesuré padeorá niijĩrã, ãpẽrãrẽ́ maĩmasĩ́ã. Tee doca wapacu̶tía.
58005009	Grace	Ñañarõ netõríguemena tiiĩñápetijãyigu̶. Teero tiigú̶, niipetira cũ̶ũ̶rẽ yu̶u̶ráre netõnégũ̶, catiré petihére ticogú̶ wáayigu̶.
46016001	Recommendation	Niyeru néõre maquẽrẽ wedegu̶da. Mú̶ã ãpẽrã́ Jesuré padeoráre ticocoadara niyeru néõrã, yu̶u̶ Galacia macãrãrẽ dutirirobirora tiiyá. Biiro jĩĩwũ̶:
49005022	Recommendation	Manu̶cu̶tira numiã, marĩ Õpũ̶rẽ yu̶u̶robirora mú̶ã manu̶sũ̶mu̶ãrẽ yu̶u̶ya.
43008012	Faith	Jesús basocáre wedenemowĩ: —Yu̶u̶rá niiã atibú̶reco macãrãrẽ sĩãwócore tiiróbiro. Yu̶u̶re padeonu̶nú̶segu̶no naĩtĩãrõpu̶ niigṹ̶ tiiróbiro niinemoriqui. Sĩãwócoropu̶ niigṹ̶pe catiré petihére cu̶ogú̶daqui, jĩĩwĩ.
65001017	Recommendation	Yu̶u̶ maĩrã́, mú̶ãpeja marĩ Õpũ̶ Jesucristo cũ̶ũ̶yere wededutigu̶ beserira wedesu̶gueriguere wãcũña.
44017025	Grace	Marĩ paderémena cũ̶ũ̶rẽ tiiápumasĩña manicú. Apeyenó du̶sarícu cũ̶ũ̶rẽ. Cũ̶ũ̶ niipetirare catiré, yeerisãre, apeyé niipetirere ticoqui.
62005009	Faith	Basocá cṹ̶ã ĩñariguere wedericãrẽ, marĩ padeóa. Cõãmacũ̶ basocá wederé nemorṍ diamacṹ̶ wedei. Cũ̶ũ̶rã́ cũ̶ũ̶ macũ̶ niirecu̶tirere wederigu̶ niiwĩ.
45013014	Faith	Biirope tiiáda: Marĩ Õpũ̶ Jesucristomena niijĩrã, cũ̶ũ̶ tiiróbiro ãñurõ niinu̶nu̶seada. Marĩ ñañaré tiidu̶gárere wãcũnu̶nu̶serijããda.
58011030	Description	Israelya põna macãrã Cõãmacũ̶rẽ padeojĩ́rã, Jericó wãmecu̶tiri macã wesare siete bu̶recori sodeayira. Cṹ̶ã Cõãmacũ̶rẽ padeorémena tiimacã wesa niirí sãnirõ ũ̶tãmena weeri sãnirõca peecũmújõãyiro.
44019011	Grace	Cõãmacũ̶ cũ̶ũ̶ sĩcũ̶rã tiimasĩ́rere Pablomena tiiẽ́ñoyigu̶. Cũ̶ũ̶mena ĩñaña manirére tiiyígu̶.
43008034	Sin	Jesús cṹ̶ãrẽ jĩĩwĩ: —Yu̶u̶ ateréja diamacṹ̶rã jĩĩã: Niipetira ñañaré tiiráno dutiapenori basoca tiiróbiro niicua. Dutiapenori basoca witimasĩricua. Teerora ñañaré tiirácã ñañarére tiidúmasĩricua.
62004011	Faith	Yu̶u̶ maĩrã́, Cõãmacũ̶ teero tiirígu̶ niijĩgũ̶, marĩrẽ bayiró maĩquí. Teero tiirá, marĩcãrẽ cãmerĩ́ maĩrṍ booa.
44002028	Grace	Yu̶u̶re catiré petihére bu̶anu̶cã́rĩ tiiwú̶. Mu̶u̶rẽ ĩñagũ̶, u̶seniremena niigũ̶dacu, jĩĩ jóarigu̶ niiwĩ David.
54004013	Recommendation	Yu̶u̶ toopú̶ jeaadari su̶guero, neãrã́rẽ Cõãmacũ̶ye queti jóaripũrẽ bueẽñoña; cṹ̶ãrẽ “biirope niirecu̶tiya” jĩĩ wedeya; Jesuyé padeoré maquẽrẽ bueya.
47004008	Description	Pee ñañarére netõpacára, bayiró peti wãcũpatiria. Wãcũpatipacara, “¿deero wáaadariye?” jĩĩria.
44002013	Description	Sĩquẽrã cṹ̶ãrẽ buijã́yira. —Ãniã cũmurã tiiíya, jĩĩyira.
66021018	Description	Tiisãnirõ “jaspemena” tiirí sãnirõ niiwũ̶. Tiimacã oromena tiirí macã niiwũ̶. Oro jũĩrĩmaníre, bídru sipioáriro tiiróbiro niiwũ̶.
66015006	Description	Cṹ̶ã siete ángelea tiitatiapu̶ niiãrira witiatiwa. Cṹ̶ã suti butiré jũĩrĩmaníre bayiró asiyáre sãñarira niiwã. Cutiropu̶ oro caserore siatúrira niiwã. Siete ñañaré tiitúadarere ñeeãdara witiatiwa.
45012014	Recommendation	Mú̶ãrẽ ñañarõ tiiráre “ãñurõ wáaaro” jĩĩ, Cõãmacũ̶rẽ sãĩbosáya. “Ñañarõ wáaaro” jĩĩrijãña.
66001015	Description	Du̶pori asipóapĩrĩ sipioárebiro asiyáwu̶. Cũ̶ũ̶ wedesere oco pairó õmasãnu̶cõrõbiro bu̶su̶wu̶.
43017026	Grace	Mu̶u̶ niirecu̶tirere cṹ̶ãrẽ masĩrĩ tiiwú̶; teero masĩrĩ tiirucújãgũ̶da. Yu̶u̶ teero tiirucúri, mu̶u̶ yu̶u̶re maĩrṍbirora cṹ̶ãcã cãmerĩ́ maĩã́dacua; teero biiri yu̶u̶ cṹ̶ãmena niigũ̶dacu, jĩĩ sãĩwĩ́.
45008032	Grace	Cõãmacũ̶ cũ̶ũ̶ macũ̶ peticãrẽ maĩpacú̶, marĩye wapare diabosadutigu̶, basocá cũ̶ũ̶rẽ sĩãrĩ́ tiijã́rigu̶ niiwĩ. Teero cũ̶ũ̶ macũ̶rẽ ticorigu̶ niijĩgũ̶, niipetire marĩrẽ tiiápurecãrẽ ticogu̶daqui.
65001018	Sin	Mú̶ãrẽ ateré wedecowa: “Atibú̶reco petiádari su̶guero maquẽ bu̶recoripu̶re Cõãmacũ̶yere buijã́ãdacua. Cṹ̶ã booró dícu̶ tiidu̶gára, ñañaré tiirére tiiã́majããdacua”, jĩĩcowa.
45011018	Recommendation	Teeré ñeeãdara niipacara, “marĩjã judíoa nemorṍ ãñucu” jĩĩ wãcũrijãña. Mú̶ã du̶pu̶ri tiiróbiro dícu̶ niicu. Nu̶cõrĩ tiiróbiro su̶onírã mee niicu mú̶ãjã.
47001024	Faith	Mú̶ãrẽ “biirope padeoyá” jĩĩgũ̶ mee tiia. Mú̶ã ãñurõ padeóa. Mú̶ãrẽ ãñurõ u̶seniremena niinemoãrõ jĩĩgũ̶, teero tiiápudu̶gaa.
43011001	Description	Sĩcũ̶ basocú̶ diarecu̶tigu̶ niirigu̶ niiwĩ. Cũ̶ũ̶ wãmecu̶tiwi Lázaro. Cũ̶ũ̶, teero biiri cũ̶ũ̶ sõwõsãnumiã María, Marta Betania macã macãrã niiwã.
52004008	Sin	Tee wederi boohégu̶no ũ̶sãrẽ boohégu̶ mee tiiquí; Cõãmacũ̶ Espíritu Santore ticorigu̶pere boohégu̶ tiiquí.
62004002	Faith	Ateména diamacṹ̶ Cõãmacũ̶yere wederáre ĩñabesemasĩãdacu: “Jesucristo basocú̶ra atiyigu̶” jĩĩgṹ̶no diamacṹ̶rã Cõãmacũ̶yere wedequi.
65001008	Sin	Mú̶ãrẽ jĩĩditoremena buerá teerora tiicúa: Cṹ̶ã booró wãcũãmajãcua. Cṹ̶ã wãcũrõbirora tii, cṹ̶ã basiro cṹ̶ãye õpũ̶ũ̶rĩrẽ ñañocúa; Cõãmacũ̶ dutirére boorícua; u̶pu̶tí macãrã ãñurã́rẽ ñañarõ jĩĩcua.
60003011	Recommendation	Ñañaré tiidu̶gárenorẽ tiiríjãña; ãñurépere tiiyá. “Ãñurõ niirecu̶tirere boogá” jĩĩ wãcũ, ãñurõ niirucujãña.
51001023	Faith	Mú̶ã cũ̶ũ̶ye quetire padeorucúri, cũ̶ũ̶ boorére tiirucúri, teero tiigú̶daqui. Mú̶ã tee quetire tu̶oári siro, “Cõãmacũ̶mena niirucujããdacu” jĩĩyiro. Teero tiirá, cũ̶ũ̶mena niiãdarere u̶seniremena yuenu̶cãyiro. Teero tiirá, cũ̶ũ̶ye quetire padeodúrijãña. Tee queti niipetiro macãrãpu̶re wedenoã. Yu̶u̶cã tee quetire wedegú̶ra niiã.
43008059	Violence	Cũ̶ũ̶ teero jĩĩrĩ tu̶orá, cũ̶ũ̶rẽ déesĩããda jĩĩrã, ũ̶tãperire néemiwã. Cũ̶ũ̶peja cṹ̶ãrẽ dutijã́, Cõãmacũ̶wiipu̶ niiãrigu̶ wáajõãwĩ.
49004024	Recommendation	Mama niirecu̶tire cu̶oyá. Cõãmacũ̶ mú̶ã mama niirecu̶tire cũ̶ũ̶ niirõbirora tiirígu̶ niiwĩ. Teeména ãpẽrãrẽ́ ãñurõ tiiádacu; ñañaré manirã́ niiãdacu.
66014012	Faith	Teero tiirá, Cõãmacũ̶rẽ padeorá wãcũtutuaro booa. Cṹ̶ã Cõãmacũ̶ dutirére tiirá, Jesuré padeorucúra niiĩya, jĩĩwĩ.
44013030	Description	Cõãmacũ̶pe cũ̶ũ̶rẽ diarigu̶pu̶re masõrigu̶ niiwĩ.
43010011	Description	’Yu̶u̶rá ovejare ãñurõ coterí basocu̶ tiiróbiro niiã. Ovejare ãñurõ coterí basocu̶ cũ̶ũ̶yarare diabosaqui.
49003002	Grace	Yu̶u̶ wãcũrĩ, mú̶ã ateré tu̶ojĩ́yu: Cõãmacũ̶ yu̶u̶re ãñurõ tiigú̶, mú̶ãrẽ tiiápudutirigu̶ niiwĩ.
56003010	Recommendation	Jesuré padeorí põna macãrã niiãrirare batarí tiigú̶norẽ cũ̶ũ̶ tee ñañarõ tiirére cũ̶ũ̶rẽ wedeya. Mu̶u̶ sĩcãrĩ, pu̶arĩ́ wedemiãri siro, cũ̶ũ̶ mú̶ãmena niiãrigu̶ witijããrõ.
43010019	Description	Judíoape cũ̶ũ̶ wedeseri tu̶orá, cũ̶ũ̶rẽ sĩcãrĩbíro wãcũriwa sũcã. Teero tiirá, batajṍãwã.
43003033	Faith	Cũ̶ũ̶ wedeserere padeogú̶nope Cõãmacũ̶ wedeserecãrẽ padeoquí. “Cõãmacũ̶ wedesere diamacṹ̶ niiã”, jĩĩqui.
61003014	Recommendation	Teero tiirá, yu̶u̶ maĩrã́, teero wáaadarere mú̶ã cotera, niipetire mú̶ã põõtẽ́õrõ ãñurõ niirecu̶tiya. Biiro tiirí, Jesucristo pu̶tu̶aatigu̶, mú̶ãrẽ ãñurã́, ñañaré manirã́, Cõãmacũ̶mena ãñurõ niirã́rẽ bu̶ajeágu̶daqui.
53003001	Faith	Ũ̶sãya wederabiro niirã́, ũ̶sãrẽ biiro sãĩbosáya: “Ũ̶sã Õpũ̶, mu̶u̶ye queti aperopú̶ boyeromena sesaaro; ũ̶sãrẽ wáarirobirora padeorémena ñeenoãrõ”, jĩĩ sãĩñá.
47004014	Faith	Ũ̶sã ateré masĩjĩrã, wedesea: Cõãmacũ̶ Jesús marĩ Õpũ̶rẽ diarigu̶pu̶re masõrigu̶ niiwĩ. Teero tiigú̶, ũ̶sãcãrẽ cũ̶ũ̶mena masõgũ̶daqui. Ũ̶sãrẽ, mú̶ãrẽ sĩcãrõména cũ̶ũ̶ pu̶topu̶ néewagu̶daqui.
59005014	Recommendation	Diarecu̶tigu̶no Jesuré padeorá menamacãrã bu̶toá dutiráre boocóro booa, cũ̶ũ̶rẽ u̶se tuusĩã́ãrõ jĩĩgũ̶. Cõãmacũ̶ netõnéãrõ jĩĩgũ̶, sãĩdutíbosaro booa.
44007023	Description	’Moisés cuarenta cũ̶marĩ cu̶ogú̶, cũ̶ũ̶ya wedera Israelya põna macãrãrẽ ĩñadu̶gagu̶, cṹ̶ã pu̶topu̶ wáayigu̶.
44023027	Violence	Yu̶u̶ mu̶u̶rẽ ticocogu̶re judíoa ñeejããwã. Cũ̶ũ̶rẽ sĩãã́dara tiimíãwã. Yu̶u̶ cũ̶ũ̶ romanuãyu̶ niirére tu̶ogú̶, suraramena cũ̶ũ̶rẽ netõnéãwũ̶.
44019029	Description	Cṹ̶ã acaribíri, pau̶ tiimacã macãrãcã “¿deero wáai?” jĩĩ masĩripacara, acaribípetijõãyira. Sĩcãrõména cṹ̶ã neãrṍpu̶ cu̶tu̶wáyira. Pablomena bapacu̶tiwarirare bayiró ñee, néewayira. Cṹ̶ã niiyira Gayo, Aristarco. Macedonia macãrã niiyira.
44003014	Sin	Jesús ñañaré manigṹ̶, ãñuré tiigú̶re mú̶ã booríwu̶. Basocá sĩãgṹ̶pere wionécodutiwu̶ Pilatore.
44015009	Faith	Marĩrẽ cṹ̶ãmena tuudu̶cáwaririgu̶ niiwĩ. Cṹ̶ãcãrẽ Jesuré padeorí, cṹ̶ã ñañaré tiirére acabórigu̶ niiwĩ.
46011028	Recommendation	Marĩ niipetira bocaadari su̶guero, marĩ tiiríguere “ñañaré tiitú̶” jĩĩ, wãcũsu̶guero booa.
46015058	Faith	Teero tiirá, yáa wedera, padeorucújãña. Marĩ Õpũ̶yere jõõpemena nemorṍ padenemoña. Mú̶ã ateré masĩã: Cũ̶ũ̶yere padera, bú̶ri peti padeãmajãrã mee tiia.
46004016	Recommendation	Teero tiigú̶, mú̶ãrẽ biiro tiirí boogá: Yu̶u̶ tiirécu̶tirere ĩñacũ, tiinu̶nú̶seya.
46001021	Faith	Cõãmacũ̶ masĩgṹ̶ niijĩgũ̶, atibú̶reco macãrã cṹ̶ã masĩrémena cũ̶ũ̶rẽ masĩrĩ booríyigu̶. Netõnére quetire wederémenape tee quetire padeoráre netõnédu̶gayigu̶. Cũ̶ũ̶rẽ padeohérapere tee quetire wederé bú̶ri niiré baucú.
60003001	Recommendation	-
47005020	Recommendation	Teero tiigú̶, Cõãmacũ̶ ũ̶sãrẽ Cristore wasorá niiãrõ jĩĩgũ̶, ticocorigu̶ niiwĩ. Cõãmacũ̶ ũ̶sã wederémena basocáre boocói. Teero tiirá, Cristo wãmemena Cõãmacũ̶mena basocáre ãñurõ niirecu̶tidutia.
44002024	Description	Cõãmacũ̶ Jesuré diarigu̶pu̶re masõrigu̶ niiwĩ. Cũ̶ũ̶ diadoaririgu̶ niiwĩ. Masãgũ̶du̶ niigũ̶ tiiyígu̶.
59002007	Sin	Cṹ̶ãrã mú̶ã padeogú̶ wãmerẽ buijã́cua. Mú̶ãpe cũ̶ũ̶ wãmerẽ padeorémena jĩĩcu.
54003003	Description	Teero biiri cũmugṹ̶, cãmerĩ́quẽgũ̶ niirijãrõ booa; tutiro manirṍ basocáre ãñurõ tiigú̶no niirõ booa. Niyeru bayiró peti u̶garipéagu̶ niirijãrõ booa.
43004014	Grace	Yu̶u̶ ticorépere sĩnigṹ̶no sĩnidu̶gánemoriqui. Cũ̶ũ̶pu̶re cũ̶ũ̶ya yeeripũnapu̶ oco õmayucoro tiiróbiro niiãdacu. Teeména catirucujãgũ̶daqui, jĩĩyigu̶.
62002005	Faith	Cõãmacũ̶ dutirére tiirucúgu̶no Cõãmacũ̶ booróbirora cũ̶ũ̶rẽ maĩmasĩ́qui. Teeména “diamacṹ̶rã Cõãmacũ̶mena niijãã” jĩĩmasĩqui.
66016013	Description	Yu̶u̶ ĩñawũ̶ sũcã. Pĩnocaya u̶seropu̶, quiogú̶ petiya u̶seropu̶, corderobiro pu̶aró capesáricu̶tigu̶ “Cõãmacũ̶ tiimasĩ́rere tiimasĩ́ã yu̶u̶cã” jĩĩditorigu̶ya u̶seropu̶re ĩtĩã́rã wãtĩã witiatiwa. Tu̶bu̶roabiro baurá niiwã.
59002008	Recommendation	Mú̶ã Cõãmacũ̶ dutirére ãñurõ tiipetídu̶gara, cũ̶ũ̶ye queti jóaripũpu̶ jĩĩrõbirora tiiyá: “Mu̶u̶ basiro maĩrṍ tiiróbirora ãpẽrãcã́rẽ maĩñá”. Teeré tiirá, diamacṹ̶ tiirá tiia.
47004005	Faith	Ũ̶sã basocáre wedera, “biiro niiã ũ̶sãjã” jĩĩ wederia; “Jesucristo basocá Õpũ̶ niiĩ” jĩĩrépere wedea. Ũ̶sãyepereja wedera, “Jesuré maĩrémena mú̶ãrẽ padecotera niiã” jĩĩ wedea.
46015033	Recommendation	Ãpẽrã́ mú̶ãrẽ merẽã padeodutíri, padeoríjãña. Ate basocá wedesere diamacṹ̶rã niiã: “Ñañarã́mena bapacu̶tiri, mú̶ã ãñurõ tiirécu̶tirere ñañoã́dacu”.
58013020	Grace	Cõãmacũ̶ mú̶ãrẽ ãñurõ niirecu̶tirere ticogú̶ niiĩ. Cũ̶ũ̶rã́ Jesuré oveja cotegú̶ tiiróbiro niigṹ̶ ãñugṹ̶rẽ diarigu̶pu̶re masõrigu̶ niiwĩ. Cũ̶ũ̶rã́ marĩ Õpũ̶ Jesucristoye díimena mama netõnédoare quetire jeari tiirígu̶ niiwĩ.
50001027	Recommendation	Ateré ãñurõ tu̶oyá: Cristoye queti ãñuré queti jĩĩrõbirora tiirécu̶tiya. Mú̶ã teero tiirí, yu̶u̶ mú̶ã pu̶to o aperopú̶ niigũ̶, atequetiré tu̶odu̶gáa: Filipos macãrã sĩcãrĩbíro padeorá tiiáyira; sĩcãrĩbíro ãñuré quetire padeorére “diamacṹ̶ maquẽ niiã” jĩĩ wedera tiiáyira;
46006014	Grace	Cõãmacũ̶ Jesuré masõrigu̶ niiwĩ. Teerora cũ̶ũ̶ tutuaremena marĩcãrẽ masõgũ̶daqui.
55001006	Recommendation	Teero tiigú̶, ateré mu̶u̶rẽ wãcũrĩ tiia: Too su̶gueropu̶ yu̶u̶ mu̶u̶rẽ ñaapeóri, Cõãmacũ̶ mu̶u̶rẽ “biiro tiigú̶du̶ niigũ̶daqui” jĩĩrigu̶ niiwĩ. Tee masĩré ticorére tiirucújãña.
60004006	Grace	Niipetira basocá diaadacua. Jesuré padeorírape cṹ̶ãye õpũ̶ũ̶rĩ bóapacari, Cõãmacũ̶ pu̶topu̶ catirucujããdacua. Teero tiirá, cṹ̶ã atiditapú̶ catiri ména, cṹ̶ãrẽ Jesuyé quetire wedenoyiro.
46007023	Recommendation	Cõãmacũ̶ mú̶ãrẽ wapapacáremena wapatírigu̶ niiwĩ. Teero tiirá, ãpẽrã́ dutiapenori basoca tiiróbiro niirijãña.
46010010	Recommendation	Teero biiri sũcã cṹ̶ã sĩquẽrã Cõãmacũ̶rẽ wedepatirirobiro wedepatirijãña. Cṹ̶ãcã wedepatirigue wapa ángele sĩãdutínorigu̶ cṹ̶ãrẽ sĩãyígu̶.
47002017	Faith	Ũ̶sã ãpẽrã́ tiiróbiro Cõãmacũ̶ye quetire wedera, wapasécãmesãria. Teero tiiróno tiirá, Cõãmacũ̶ ticocorira Cristomena niijĩrã, Cõãmacũ̶ ĩñacoropu̶re cũ̶ũ̶ye quetire jĩĩditoro manirṍ wedea.
45015001	Recommendation	Jesuré ãñurõ masĩhẽrã cṹ̶ã “teeré tiiríjãrõ booa” jĩĩrĩ, marĩ Jesuré ãñurõ masĩrã́pe cṹ̶ãrẽ maĩjĩ́rã, “jáu̶” jĩĩjãrõ booa. Marĩ tu̶saré dícu̶re tiiríjãrõ booa.
50002024	Faith	Marĩ Õpũ̶ yu̶u̶re wãcũtutuari ticorémena ateré jĩĩã: Yu̶u̶cã máata mú̶ã pu̶topu̶ wáagu̶dacu.
66007001	Description	Too síro yu̶u̶ ĩñawũ̶ sũcã. Bapari ángelea ditapu̶re nucũrĩ ĩñawũ̶, sĩcũ̶ muĩpũ mu̶ãatirope, ãpĩ muĩpũ sããwarope, ãpĩ nortepe, ãpĩ surpe. Wĩno cṹ̶ã pu̶to jearére cãmotáwa. Teero tiiró, wĩno ditapu̶re, día pairímaapu̶re, yucu̶pu̶re páapucoriwu̶.
60004003	Sin	Mú̶ã Cõãmacũ̶rẽ masĩhẽrã tiirécu̶tirenorẽ tiitóarira niiwũ̶. Mú̶ã ñañaré tiirécu̶tirira niiwũ̶; ñañarére bayiró tiidu̶gárira niiwũ̶; cũmurépira niirira niiwũ̶; numiã́mena ñeeaperepira niirira niiwũ̶; bosebu̶recori niirĩ, cũmu, ãpẽrãrẽ́ acaribírira niiwũ̶; Cõãmacũ̶ dutirére netõnu̶cã́rã, basocá weerirapere padeoríra niiwũ̶.
66011005	Violence	Ãpẽrã́ cṹ̶ãrẽ ñañarõ tiidu̶gári, cṹ̶ã u̶seripu̶ pecame jũ̶ũ̶witiremena cṹ̶ãrẽ ĩñatutirare sóeditiojãcu. Cṹ̶ãrẽ ñañarõ tiidu̶gágu̶no teeména sĩãnógũ̶daqui.
44023005	Recommendation	Pablo cṹ̶ãrẽ jĩĩyigu̶: —Yáa wedera, cũ̶ũ̶ paiaré dutigú̶ niirére yu̶u̶ masĩriatu̶. Cõãmacũ̶ye queti jóaripũpu̶ biiro jóare niiã: “Mú̶ãya macã macãrãrẽ dutigú̶re ñañarõ wedeserijãña”, jĩĩã, jĩĩyigu̶.
66022015	Sin	Ãpẽrãpéja ñañarã́ niirirapeja sopepú̶ pu̶tu̶áadacua. Cṹ̶ã niiĩya: Yáiwa oco sitará jĩĩditoremena tiiráno, ãpẽrãména ñañarõ ñeeapera, basocá sĩãrã́, weerirare padeorá, niipetira jĩĩditorere jĩĩu̶senirã niiĩya.
66002014	Sin	Ate dícu̶ ñañaã mú̶ã: Balaam tiidutíre tiiróbiro mú̶ã sĩquẽrã tiinu̶nú̶sea. Cũ̶ũ̶ Balare Israelya põna macãrãrẽ ñañaré tiidutíyigu̶. Balac cṹ̶ãrẽ wáicu̶ra dii cũ̶ũ̶ padeoráre ticoariguere yaari tiiyígu̶; ñañarõ ñeeaperi tiiyígu̶.
53001003	Faith	Mú̶ã ũ̶sãya wederabiro biirá, marĩ Õpũ̶ Jesuré padeonemórã tiiáyiro. Cãmerĩ́ maĩnemóãyiro. Teero tiirá, ũ̶sã tiirucúrobirora Cõãmacũ̶rẽ u̶senire ticorucujãrõ booa.
46012002	Sin	Mú̶ã ateré masĩã: Mú̶ã Jesuré padeoádari su̶guero, mú̶ã menamacãrã weerirare padeorá wáari ĩña, mú̶ãcã wáarira niiwũ̶. Weerira cṹ̶ã padeorá catirá mee niiĩya; wedeseriya.
49005025	Recommendation	Nu̶mocu̶tira, Cristo cũ̶ũ̶ya põna macãrãrẽ maĩrírobirora mú̶ã nu̶mosã́numiãrẽ maĩñá. Cristo marĩrẽ maĩgṹ̶, marĩye niiãdarere diabosayigu̶.
45012017	Recommendation	Mú̶ãrẽ ñañarõ tiirí, cṹ̶ãrẽ cãmeríjãña. Niipetira ĩñacoropu̶re ãñuré dícu̶ tiirucúra niiña.
60005006	Recommendation	Teero tiirá, mú̶ã niipetirapu̶ra biiro wãcũña: “Yu̶u̶ boorére tiidú, Cõãmacũ̶ niipetire tutuare cu̶ogú̶ boorépere tiigú̶da”, jĩĩ wãcũña. Mú̶ã teero tiirí, Cõãmacũ̶ cũ̶ũ̶ boorí bu̶reco mú̶ãrẽ u̶pu̶tí macãrã niirĩ tiigú̶daqui.
44014017	Grace	Basocá cũ̶ũ̶rẽ padeorípacari, cũ̶ũ̶ niirecu̶tirere cũ̶ũ̶ ãñuré tiirémena ẽñoĩ niipetirare. Cũ̶ũ̶ oco peari tiirémena ote du̶cacu̶tiri tiii. Marĩrẽ ãñurõ yaaré tico, u̶seniremena niirĩ tiii, jĩĩyira.
54003011	Recommendation	Cṹ̶ã nu̶mosã́numiãcã teerora niirõ booa: Padeonórã; queti jĩĩhẽrã; ñañaré tiidu̶gára, wãcũtutuara; ãñurõ tiirá niirõ booa.
66002021	Sin	Coo ñañaré tiirére wãcũpati, wasoádarere yuemiwũ̶. Wasodu̶gáriyo. Coo ñañarõ ñeeaperere duudu̶gáriyo.
44012020	Description	Herodes bayiró cúayigu̶ Tiro, Sidón macãrĩ macãrãmena. Cṹ̶ã Herodeya ditapu̶ yaaré sãĩrucúyira. Cũ̶ũ̶ cṹ̶ãmena cúagu̶, yaaré dúadutiriyigu̶. Teero tiirá, cũ̶ũ̶rẽ ĩñarã wáayira. Herodeyere dutibosagu̶mena tiiápure bu̶ayíra. Cũ̶ũ̶ wãmecu̶tiyigu̶ Blasto. Cũ̶ũ̶ tiiápuremena ãñurõ niirecu̶tirere sãĩyíra Herodere.
43008049	Sin	Jesupé cṹ̶ãrẽ yu̶u̶wi: —Wãtĩ cu̶ogú̶ niiria. Yu̶u̶ tiirémena yu̶u̶ Pacu̶re padeorére ẽñoã. Mú̶ãpe yu̶u̶ tiirére ĩña, yu̶u̶re ñañarõ buijã́ã.
43006018	Description	Ũ̶sã tĩãwari, wĩno bayiró páapuatiwu̶. Teero wáari, ocoturí paca atiwu̶.
45008018	Faith	Marĩ atibú̶recopu̶ ñañarõ netõã. Too síropu̶ Cõãmacũ̶ marĩrẽ ũ̶mu̶ã́sepu̶ ãñurére ticoadarere wãcũrã, mecũ̶tígã marĩ ñañarõ netõré “bayiró niiré mee niiã” jĩĩ wãcũã.
62002012	Grace	Mú̶ã yu̶u̶ põnabiro niirã́rẽ jóagu̶ tiia. Cõãmacũ̶ Jesucristo diabosarigue wapa mú̶ã ñañaré tiirére acabótoajĩyi.
55001009	Grace	Cõãmacũ̶ marĩrẽ netõnérigu̶ niiwĩ. Marĩ cũ̶ũ̶yara ãñurã́ niirĩ boogú̶, beserigu̶ niiwĩ. Marĩ ãñuré tiirí ĩñagũ̶ mee beserigu̶ niiwĩ. Cũ̶ũ̶pe marĩrẽ ãñurõ tiigú̶da jĩĩgũ̶, beserigu̶ niiwĩ. Biiro biia: Atibú̶reco tiiádari su̶guero, Cõãmacũ̶ marĩrẽ ãñurõ tiigú̶da jĩĩgũ̶, Jesucristo marĩrẽ netõnéãdarere wãcũrigu̶ niiwĩ.
43019006	Violence	Paiaré dutirá, Cõãmacũ̶wii coterí basoca cũ̶ũ̶rẽ ĩñarã, acaribíjõãwã: —¡Cũ̶ũ̶rẽ curusapu̶ páabiatu sĩãdutíya; sĩãdutíya! jĩĩwã. Pilatope jĩĩwĩ: —Mú̶ã basiro cũ̶ũ̶rẽ curusapu̶ páabiatu sĩãrã́ wáaya. Yu̶u̶ja cũ̶ũ̶rẽ ñañaré tiiáriguere bu̶aríatu̶, jĩĩwĩ.
60001010	Grace	Profetas cũ̶ũ̶ mú̶ãrẽ ãñuré ticoadarere wedesu̶guetoayira. Basocáre netõnéãdarere tu̶omasĩ́ãda jĩĩrã, cṹ̶ãcã ãñurõgã buemiyira.
63001007	Sin	Atibú̶recopu̶re pau̶ jĩĩditorepira wáanetõya. Cṹ̶ã “Jesucristo basocú̶ marĩ tiiróbiro õpũ̶ũ̶cu̶tigu̶ bauárigu̶ niiwĩ” jĩĩrére padeoríya. Cṹ̶ãno jĩĩditorepira, Cristore ĩñatutira niiĩya.
44024005	Sin	Ũ̶sã ĩñarĩ, ãni ñañoĩ. Niipetiropu̶ judíoare sĩcãrõména niimirirare cãmerĩ́ batarí tiinetṍĩ. Nazaret macũ̶ buerigue nu̶nu̶rã́rẽ su̶guegú̶ niiĩ.
54003016	Grace	Marĩ padeoré tíatopu̶ masĩña maniré niimiyiro. Mecũ̶tígã “u̶pu̶tí maquẽ niiã” jĩĩmasĩã marĩ. Ateré wãcũña: Cristo marĩ tiiróbiro õpũ̶ũ̶cu̶tigu̶ bauáyigu̶. Espíritu Santo cũ̶ũ̶rẽ “ãñugṹ̶ peti niiĩ” jĩĩ masĩrĩ tiiyígu̶. Ángelea cũ̶ũ̶rẽ ĩñayira. Cũ̶ũ̶ye quetire niipetire dita macãrãrẽ wedenoã. Atibú̶recopu̶re basocá cũ̶ũ̶rẽ padeoóya. Cõãmacũ̶ cũ̶ũ̶rẽ ũ̶mu̶ã́sepu̶ néemu̶ãwayigu̶.
66016021	Violence	Ocopéri yu̶su̶áreperi bayiréperitõ basocá sotoapu̶ ñaapeawu̶. Sĩquẽñeperi cuarenta kilos nu̶cũ̶wũ̶. Cõãmacũ̶ teeperimena cṹ̶ãrẽ bayiró peti ñañarõ tiirí ĩñarã, “ñañarõ peti tiigú̶ niiĩ cũ̶ũ̶” jĩĩjãwã.
61003013	Faith	Marĩpeja mama ũ̶mu̶ã́se, mama dita cotea. Cõãmacũ̶ “mama ũ̶mu̶ã́se, mama dita tiigú̶da” jĩĩtoayigu̶. Toopú̶re niipetira Cõãmacũ̶ booré dícu̶re tiiádacua.
66006014	Description	Ũ̶mu̶ã́se ditijõãwũ̶ opacaserore paatũnúãcojãrõ tiiróbiro. Niipetire ũ̶tãyucu̶, nu̶cũ̶rĩ́ aperopú̶ jeabatenu̶cãjõãwũ̶.
58010010	Grace	Jesucristo Cõãmacũ̶ boorére tiijĩ́gũ̶, diarigu̶ niiwĩ. Cũ̶ũ̶ sĩcãrĩrã marĩ niipetirare diabosarigu̶ niiwĩ. Cũ̶ũ̶ teero tiirémena marĩrẽ ãñurã́ pu̶tu̶ári tiirígu̶ niiwĩ.
52001002	Faith	Mú̶ã niipetirare ũ̶sã Cõãmacũ̶mena wedeserecõrõ cũ̶ũ̶rẽ u̶senire ticorucujãã.
66006004	Violence	Ãpĩ caballo witiatiwi. Sõãgṹ̶ niiwĩ. Cũ̶ũ̶ sotoapu̶ pesagú̶re cãmerĩ́sĩããdare dutirére ticonowĩ. Teero tiigú̶, atibú̶reco macãrãrẽ ãñurõ niirecu̶timiãrirare cãmerĩ́sĩãrĩ tiigú̶ witiwawi. Cũ̶ũ̶ espada pairípĩ ticonowĩ.
54006001	Recommendation	Jesuré padeorá padecotera cṹ̶ãrẽ dutiráre bayiró padeorémena ĩñarõ booa. Cṹ̶ã teero tiirí, Cõãmacũ̶rẽ, marĩ buerére ãpẽrã́ ñañarõ wedesericua.
51003009	Recommendation	Cãmerĩ́ jĩĩditorijãña. Mú̶ã too su̶gueropu̶ niirecu̶tiriguere, teero biiri mú̶ã tiirécu̶tiriguecãrẽ duujã́yiro.
66002020	Sin	Ate dícu̶ ñañaã mú̶ã: Jezabel mú̶ãrẽ ñañaré buepacari, teero ĩñajãã. ‘Cõãmacũ̶yago profeta niiã’, jĩĩmiyo coo. Coo yu̶u̶re padecoterare jĩĩditoyo. Cṹ̶ãrẽ ñañarõ ñeeapere bueyo. Wáicu̶ra dii ãpẽrã́ cṹ̶ã padeoráre ticoariguere yaari tiiyo coo buerémena.
48003008	Grace	Judíoa niihẽrãcãrẽ Cõãmacũ̶rẽ padeorí, “ãñurã́rã niiĩya” jĩĩ ĩñagũ̶daqui. Tee maquẽrẽ wedenoã Cõãmacũ̶ye queti jóaripũpu̶re. Cõãmacũ̶ tee queti, ãñuré quetire Abrahamrẽ wedesu̶guerigu̶ niiwĩ: “Mu̶u̶mena niipetire dita macãrãrẽ ãñurõ niiré maquẽrẽ ticogu̶da”, jĩĩrigu̶ niiwĩ.
58012005	Recommendation	Sĩcũ̶ basocú̶ cũ̶ũ̶ põnarẽ́ wederébiro Cõãmacũ̶ mú̶ãrẽ wedei. Cũ̶ũ̶ye queti jóaripũpu̶ wederiguere ¿wãcũrigari? Biiro jĩĩã: Yu̶u̶ macũ̶, Cõãmacũ̶ mu̶u̶rẽ bayiró wederémena quẽnojeádutiri, teero ĩñacõãrijãña. Cũ̶ũ̶ mu̶u̶rẽ tutiri, páasu̶tirijãña.
58013017	Recommendation	Mú̶ãrẽ su̶onírãrẽ yu̶u̶ya. Cṹ̶ã dutirére tiiyá. Cṹ̶ã mú̶ãrẽ apeyepére padeorí jĩĩrã, ĩñanu̶nu̶se, buerucucua. Cṹ̶ã ateré masĩcua: Too síro Cõãmacũ̶ cṹ̶ãrẽ “¿diamacṹ̶ bueri; o merẽã buerite?” jĩĩ sãĩñágũ̶daqui. Mú̶ã cṹ̶ã dutirére yu̶u̶ri, u̶seniremena mú̶ãrẽ coteadacua. Cṹ̶ãrẽ bóaneõrã niirĩ tiiríjãña. Mú̶ã cṹ̶ãrẽ netõnu̶cã́rĩ, cṹ̶ã mú̶ãrẽ ãñurõ tiiápumasĩribocua.
44013019	Description	Too síro cṹ̶ã Canaán ditapu̶ jeari, tiidita macãrã siete põnarĩ macãrãrẽ cõãrĩ tiirígu̶ niiwĩ. Tiiditare ũ̶sã ñecũ̶sũ̶mu̶ãrẽ cṹũrigu̶ niiwĩ.
54006003	Faith	Sĩcũ̶ mú̶ãrẽ merẽã buegú̶no marĩ Õpũ̶ Jesucristoye ãñuré buerére padeoríqui. “Cõãmacũ̶ boorére tiirucújãña” jĩĩ buerére booríqui.
63001010	Recommendation	Apetó tiigú̶, sĩcũ̶ mú̶ã pu̶topu̶ jeagú̶ Cristo buerére wederiboqui. Cũ̶ũ̶norẽ mú̶ãye wiseripu̶ ñeerijãña. Ãñudutirijãña.
47001005	Grace	Cristo ñañarõ netõrírobiro ũ̶sãcãrẽ bayiró ñañarõ netõré jeaa. Teerora sũcã ũ̶sã Cristomena niirĩcãrẽ, ũ̶sãrẽ pee wãcũtutuare jeaa.
65001011	Sin	Bóaneõrã niiĩya cṹ̶ã. Caín tiirírobiro ñañaré tiicúa. Balaam tiirírobiro noo booró tiiádacua niyeru maĩrã́. Coré tiirírobiro Cõãmacũ̶rẽ netõnu̶cã́rã diajõããdacua.
65001010	Sin	Mú̶ãrẽ jĩĩditoremena buerápeja ãñurõ tu̶omasĩ́ripacara, ñañarõ wedesecua. Apeyé cṹ̶ã boorére tiicúa. Wáicu̶racã teerora tiicúa. Tu̶omasĩ́hẽrãrã cṹ̶ã tiirémena cṹ̶ã yeeripũnarĩrẽ ñañorĩ́ tiiádacua.
58011007	Faith	Noé Cõãmacũ̶rẽ padeojĩ́gũ̶, dooríwu̶ pairíwu̶re tiiyígu̶. Cõãmacũ̶ cũ̶ũ̶ too síro tiiádarere Noerẽ́ wedeyigu̶. Noé teero wáaadarere ĩñaripacu̶, Cõãmacũ̶rẽ quioníremena ĩñajĩgũ̶, cũ̶ũ̶ya wederare netõnégũ̶da jĩĩgũ̶, tiiwu̶ré tiiyígu̶. Teero padeorémena tiiwu̶ré tiigú̶, too macãrã duaadarere, teero biiri cṹ̶ã pecamepu̶ wáaadarere tu̶omasĩ́rĩ tiimíyigu̶. Cũ̶ũ̶ padeorí, Cõãmacũ̶ cũ̶ũ̶rẽ “ãñugṹ̶rã niiĩ” jĩĩ ĩñayigu̶.
58009006	Description	Tiiwiiré quẽnorí siro, paiá cṹ̶ã paderére tiirá, sicato sããjeasu̶gueri tatiapu̶re sããwarucujãya.
44007051	Sin	Esteban cṹ̶ãrẽ jĩĩnemoyigu̶: —Mú̶ã Cõãmacũ̶ dutirére netõnu̶cã́netõjõãã. Cũ̶ũ̶rẽ masĩhẽrã tiiróbiro cũ̶ũ̶ wederére tu̶odu̶gária. Espíritu Santo dutirére tiidu̶gária. Mú̶ã ñecũ̶sũ̶mu̶ã tiirírobirora tiijã́ã.
54001009	Sin	Ateré tu̶omasĩ́rõ booa: Ãñurõ tiirá dutirére booríya. Biiro tiirápere dutirére cṹũrõ booa: Dutirére netõnu̶cã́rãrẽ; dutirére tu̶orídojãrãrẽ; ñañarã́rẽ; Cõãmacũ̶ dutirére netõnu̶cã́rãrẽ; Cõãmacũ̶rẽ quioníremena ĩñahẽrãrẽ; cũ̶ũ̶ye bueré maquẽrẽ boohérare; pacu̶ré, pacoré sĩãrã́rẽ; niipetira basocáre sĩãrã́rẽ;
46005009	Recommendation	Yu̶u̶ too su̶guero jóaripũpu̶ biiro jóawu̶: “Ñeeapesodeaatiramena bapacu̶tirijãña”, jĩĩ jóawu̶.
48001015	Grace	Yu̶u̶ teero tiipacári, Cõãmacũ̶ yu̶u̶ bauáadari su̶gueropu̶, cũ̶ũ̶ tiidutíadarere “tiigú̶daqui” jĩĩtoatu niirigu̶ niiwĩ. Yu̶u̶re ãñurõ tiigú̶, beserigu̶ niiwĩ.
45007015	Description	Yu̶u̶ tiidu̶gárere tiiría; yu̶u̶ tiiríporepere tiirucújãga sũcã. Yu̶u̶ basiro yu̶u̶ tiirucúrere tu̶omasĩ́riga. Deero tiigú̶ teero tiiáta yu̶u̶.
61003018	Faith	Teero ditiri tiiróno tiirá, marĩ Õpũ̶ Jesucristo marĩrẽ netõnégũ̶pere masĩnemoña. “Cũ̶ũ̶ marĩrẽ maĩĩ” jĩĩrére masĩrã, cũ̶ũ̶rẽ nemorṍ padeoyá. “Ãñunetõjõãĩ”, jĩĩrucujããda. Teerora jĩĩrucujãrõ booa. Nocõrõrã jóaa.
46004010	Description	Ũ̶sã Cristoye dícu̶re wederé wapa basocá ũ̶sãrẽ biiro wãcũcua: “Tu̶omasĩ́hẽrã, tutuhera, bú̶ri niirã́ niiĩya”, jĩĩ wãcũmicua. Mú̶ã basiro dícu̶ biiro wãcũcu: “Ũ̶sãcã Cristomena niijĩrã, tu̶omasĩ́petira, tutuara, quioníremena ĩñanorã niiã”, jĩĩ tu̶gueñamicu.
60005009	Faith	Mú̶ãpe Jesuré ãñurõ padeó, Satanárẽ “mu̶u̶ dutirére tiiría” jĩĩña. Mú̶ã masĩã: Niipetiropu̶re basocá mú̶ã tiiróbiro Jesuré padeocúa. Cṹ̶ãcã mú̶ã ñañarõ netõrṍbirora ñañarõ netõcúa.
51003022	Recommendation	Dutiapenori basocare ate dutia: Atibú̶reco macãrã mú̶ãrẽ dutiapera dutiri, niipetirere yu̶u̶ya. Ãpẽrã́ cṹ̶ãrẽ dutiapera ĩñacoro dícu̶ ãñurõ padecua, cṹ̶ãmena ãñurõ pu̶tu̶ádu̶gara. Cṹ̶ã manirĩ́, padericua. Mú̶ãpe Cõãmacũ̶rẽ padeorá niijĩrã, tiiditóro manirṍ padeya.
66017012	Description	’Pu̶amóquẽñe capesári mu̶u̶ ĩñaãrigue pu̶amóquẽñerã õpãrã́ jĩĩdu̶garo tiia. Cṹ̶ã dutiriya ména. Quiogú̶ petimena õpãrã́ tiiróbiro dutiré ñee, sica hora dutiadacua.
46002012	Grace	Atibú̶reco macãrã wãcũrémena Cõãmacũ̶ marĩrẽ ticoriguere tu̶omasĩ́ria. Espíritu Santo Cõãmacũ̶ marĩrẽ ticodiocorigu̶ wãcũré ticorémenape tu̶omasĩ́ã.
59005001	Recommendation	Pee apeyé cu̶orá, yu̶u̶re tu̶oyá: Mú̶ãrẽ ñañarõ netõré niiãdacu. Tee ñañarõ netõã́dare wãcũrã, bayiró acaribíremena utirá niiña.
66002010	Recommendation	Mú̶ã ñañarõ netõã́darere cuirijãña. Satanás mú̶ã sĩquẽrãrẽ peresuwiipu̶ sõnecori tiigú̶daqui, mú̶ã padeorére duudutígu̶. Mú̶ã pu̶amóquẽñe bu̶recori ñañarõ netõã́dacu. Mú̶ã padeoré wapa sĩãdu̶gári, padeodúrijãña. Mú̶ã teero tiirí, yu̶u̶ catiré petihérere ticogu̶dacu mú̶ã padeoré wapa.
54006011	Recommendation	Mu̶u̶peja Cõãmacũ̶rẽ ãñurõ maĩgṹ̶, tee niipetirere boosã́ãrijãña. Biirope tiiyá: Ãñurére tiirucújãña; Cõãmacũ̶ boorére tiirucújãña; cũ̶ũ̶rẽ padeoyá; cãmerĩ́ maĩñá; ñañarõ netõpacú̶, wãcũtutuaya; ãpẽrãrẽ́ ãñurõ tiirucúya.
59005005	Sin	Mú̶ãpe atiditapú̶re pee peti cu̶onetṍnu̶cãã. Mú̶ã tu̶sarénorẽ tiidu̶gápetira niiã. Mú̶ã wecu̶á ãñurõ diicu̶tira tiiróbiro niicu; wecu̶á cṹ̶ãrẽ sĩãã́dari bu̶recore masĩricua.
66004004	Description	Veinticuatro õpãrã́ duirépĩrĩ tiipĩrõrẽ niisodeawu̶. Veinticuatro bu̶toá dutirá teepĩrĩpu̶ duiwa. Suti butiré sãñarira niiwã. Cṹ̶ãye dupupá sotoapu̶ oro betori pesawu̶.
66018007	Description	Tiimacã macãrãpe “ãpẽrã́ nemorṍ ãñunetõnu̶cãã” jĩĩmiwã. Cṹ̶ã teero jĩĩrigue wapa cṹ̶ã ñañarõ jĩĩriro jeatuaro bayiró pũninorĩ tiiáro. Cṹ̶ã u̶garipéa netõnu̶cã́rã, noo booró apeyenórẽ wapatíãmajãwã. Cṹ̶ã teero tiiã́marigue wapa cṹ̶ã ñañarõ tiiríro jeatuaro bayiró boorituari tiiáro. Tiimacã macãrã wãcũũya: “Ũ̶sã atiditá õpõ tiiróbiro niiã; wapewio tiiróbiro niiria; boorituaridojããdacu”, jĩĩ wãcũmiya.
60003007	Recommendation	Ũ̶mu̶ã́ nu̶mocu̶tira teerora mú̶ã nu̶mosã́numiãmena ãñurõ niiña. Coore quioníremena ĩñaña. Coo mú̶ã tiiróbiro tutuarico. Cõãmacũ̶ coocãrẽ ãñuré ticogú̶ catiré petihére ticoqui mú̶ãrẽ ticorirobirora. Teero tiirá, coore ãñurõ tiiápuya. Teero tiihéra, Cõãmacũ̶rẽ ãñurõ tu̶gueñarõmena sãĩmasĩ́ña manicú.
54002012	Recommendation	Basocá neãrĩ, ũ̶mu̶ã́ su̶guero numiã́rẽ buesu̶guerijãrõ booa; ũ̶mu̶ã́rẽ dutirijããrõ. Ditamanírõ niijããrõ.
46001009	Faith	Cõãmacũ̶ cũ̶ũ̶ jĩĩrére diamacṹ̶ tiigú̶ niiĩ. Cũ̶ũ̶rã́ mú̶ãrẽ beserigu̶ niiwĩ, cũ̶ũ̶ macũ̶ Jesucristo marĩ Õpũ̶mena sĩcãrõména ãñurõ niidutigu̶.
48005013	Recommendation	Yáa wedera, Cõãmacũ̶ mú̶ãrẽ dutiapenori basoca tiiróbiro niiãrõ jĩĩgũ̶ mee beserigu̶ niiwĩ. Mú̶ã Moisés dutirémena niiria sáa. Teero tiirá, “marĩ booró ñañaré u̶garipéarenorẽ tiiáda” jĩĩ wãcũrijãña. Teero wãcũrõno tiirá, cãmerĩ́ maĩrémena tiiápu, niirecu̶tiya.
59002012	Recommendation	Cõãmacũ̶ mú̶ãrẽ mama dutiré cṹũriguemena mú̶ã tiiríguere ĩña, wapa tiigú̶daqui. Teero tiirá, ãñurõ wedeserecu̶ti, ãpẽrãrẽ́ ãñurõ tiirécu̶tiro booa.
46012005	Faith	Marĩ merẽã dícu̶ paderé cu̶oa, Jesuré padeorí põna macãrãrẽ tiiápuaro jĩĩrã. Marĩ Õpũ̶ tee niipetirere cṹũrigu̶ sĩcũ̶rã niiĩ.
45009005	Description	cṹ̶ã Abraham, Isaac, Jacob pãrãmerã niinu̶nu̶serapu̶ niiĩya; Cristocã basocú̶ bauájĩgũ̶, cṹ̶ãya põna macũ̶rã niirigu̶ niiwĩ sũcã. Cũ̶ũ̶ Cõãmacũ̶rã niiqui. Niipetirere dutimasĩgũ̶ niiqui. Teero tiirá, “mu̶u̶ ãñugṹ̶ niiã” jĩĩ, u̶senire ticorucujãrõ booa. Teerora jĩĩrõ booa.
47001006	Description	Ũ̶sã mú̶ãrẽ wãcũtutuari boorá, mú̶ãrẽ netõrĩ́ boosã́rã, teero ñañarõ netõpacára, nu̶cãjã́ã. Cõãmacũ̶ ũ̶sãrẽ wãcũtutuare ticori, ũ̶sãcã mú̶ãrẽ wãcũtutuari tiiádacu. Mú̶ã wãcũtutuara, mú̶ã ũ̶sã tiiróbirora ñañarõ netõrã́, tutuaromena nu̶cãjã́ãdacu.
47001021	Faith	Cõãmacũ̶rã ũ̶sãrẽ, mú̶ãcãrẽ Cristore padeorucújãrĩ tiii. Cũ̶ũ̶rã́ marĩrẽ Cristomena niiãdarare beserigu̶ niiwĩ.
44010015	Recommendation	Wedeseri tu̶onemóyigu̶: —Cõãmacũ̶ cũ̶ũ̶ “ãñurã́ niiĩya” jĩĩrã́rẽ mu̶u̶pe “ñañarã́, yaaya manirã́no niiĩya” jĩĩrijãña, jĩĩyigu̶.
66018009	Sin	Atibú̶reco macãrã õpãrã́ tiimacã macãrãmena cõãpõnarẽ weerirare padeowá. Cṹ̶ã tiiróbiro u̶garipéa netõnu̶cã́rã, noo booró apeyenórẽ wapatíãmajãwã. Teero tiirá, tiimacã jũ̶ũ̶, õme buse nucũrĩ ĩñarã, “ade, ade” jĩĩ, utiadacua.
43014023	Faith	Jesús cũ̶ũ̶rẽ yu̶u̶wi: —Yu̶u̶re maĩrã́no yu̶u̶ wedeseri tu̶onu̶nú̶secua. Yu̶u̶ Pacu̶ cṹ̶ãrẽ maĩgṹ̶daqui. Ũ̶sã pu̶arã́pu̶ra cṹ̶ãmena niiãdacu.
62004010	Grace	Marĩ Cõãmacũ̶rẽ maĩrírira niiwũ̶. Cũ̶ũ̶pe marĩrẽ maĩgṹ̶, marĩ ñañaré tiirére acabódu̶garigu̶ niiwĩ. Teero tiigú̶, cũ̶ũ̶ macũ̶rẽ ticodiocorigu̶ niiwĩ, diabosaaro jĩĩgũ̶. Cũ̶ũ̶ marĩrẽ biiro tiibosárigue maĩré peti niicu.
62001007	Faith	Ãñurére tiirucúgu̶nopeja Cõãmacũ̶ niirṍbiro sĩãwócoropu̶ niigṹ̶ tiiróbiro niiĩ. Ãpẽrãména ãñurõ niiqui. Teero biiri Cõãmacũ̶ macũ̶ Jesucristoye díicã niipetire cũ̶ũ̶ ñañaré tiirére cosecú.
48004007	Grace	Cõãmacũ̶ marĩrẽ tiibosáriguemena padecoteri basoca tiiróbiro niinemoria sáa; Cõãmacũ̶ põna niitoaa. Cũ̶ũ̶ põna niijĩrã, niipetire marĩrẽ “ãñuré ticogu̶da” jĩĩriguere cu̶oa.
58001008	Faith	Cũ̶ũ̶ macũ̶péreja biirope jóanoã: Mu̶u̶ Cõãmacũ̶ niiã; mu̶u̶ Õpũ̶ niiré petirícu. Mu̶u̶ niipetirare diamacṹ̶rã dutigu̶dacu.
43010033	Sin	Cṹ̶ãpe yu̶u̶wa: —Mu̶u̶ ãñurõ tiiré wapa déesĩãricu. Mu̶u̶ basocú̶ra niipacu̶, “yu̶u̶ Cõãmacũ̶ niiã” jĩĩré wapa mu̶u̶rẽ sĩãã́da. Mu̶u̶ Cõãmacũ̶rẽ ñañarõ wedesegu̶ tiia, jĩĩwã.
66014011	Description	Pecame cṹ̶ãrẽ ñañarõ tiiríme teero buserucujãã. Petirícu. Quiogú̶ petire, cũ̶ũ̶ tiiróbiro baugú̶ weerigu̶re padeorá, cũ̶ũ̶ queorére jóatunorira bú̶recori, ñamirĩ́ yeerisãre bu̶arícua.
47004001	Faith	Cõãmacũ̶ ũ̶sãrẽ ãñurõ tiigú̶, Jesuyé quetire wedeadarare cṹũrigu̶ niiwĩ. Teero tiirá, wãcũtutuhera niiria.
58013006	Faith	Teero tiirá, wãcũbayiremena biiro jĩĩmasĩã: “Marĩ Õpũ̶ yu̶u̶re tiiápugu̶ niiĩ. Sĩcũ̶ yu̶u̶re ñañarõ tiidu̶gári, cuiria”, jĩĩmasĩã.
45014003	Recommendation	Niipetire yaagú̶pe oteré du̶ca dícu̶ yaagú̶re “tee tiiã́majãgũ̶ tiia” jĩĩrijãrõ booa. Teerora sũcã, oteré du̶ca dícu̶ yaagú̶pecã niipetire yaagú̶re “mu̶u̶ wáicu̶ diirore yaari, ñañaniã” jĩĩ wedepaticoterijãrõ booa. Niipetire yaagú̶re Cõãmacũ̶ cũ̶ũ̶ macũ̶ wáari tiitóayigu̶.
45015005	Grace	Cõãmacũ̶ marĩrẽ merẽã wáari, wãcũtutuari tiiquí. Marĩrẽ nu̶cãjã́rĩ tiiquí. Cũ̶ũ̶ Jesucristo booró mú̶ãrẽ sĩcãrõména niirecu̶tiri tiiáro. Cõãmacũ̶ mú̶ãrẽ teero tiirí, Jesucristo tiirírobirora tiirá niiãdacu.
58007027	Description	Cũ̶ũ̶ ãpẽrã́ paiaré dutirá tiiróbiro tiiríqui. Cṹ̶ã bú̶recoricõrõ wáicu̶rare sĩã, cṹ̶ã ñañaré tiiáriguere acabóre sãĩcúa. Too síro ãpẽrãyére teerora tiibosácua, cṹ̶ã ñañaré tiiárigue wapa. Jesupé biirope tiiyígu̶: Sĩcãrĩrã diayigu̶. Cũ̶ũ̶ diariguemena basocá ñañaré tiirére wapatípetijãyigu̶.
62003017	Sin	Pee apeyé cu̶ogú̶no sĩcũ̶ Jesuré padeogú̶re bóaneõgũ̶ niirĩ ĩñapacu̶, cũ̶ũ̶rẽ tiiápuridojãboqui. Cũ̶ũ̶ teero tiirípacu̶, ¿deero tiigú̶ “Cõãmacũ̶rẽ maĩã” jĩĩbogari?
47005008	Faith	Teero tiirá, ateré wãcũrã, padeóa: Ate õpũ̶ũ̶rĩrẽ cõãjãdu̶gamiga, Cõãmacũ̶mena niirã wáadu̶gara. Cũ̶ũ̶mena niirĩ, nemorṍ ãñuniãdacu.
60002011	Recommendation	Yu̶u̶ mú̶ãrẽ maĩã. Teero tiigú̶, mú̶ãrẽ tiidutía. Mú̶ã atibú̶recopu̶re wáanetõri basocá tiiróbiro niiã. Mú̶ã niiãdaro peti ũ̶mu̶ã́sepu̶ niicu. Teero tiirá, ñañarére tiidu̶gárijãña. Ñañaré tiidu̶gáre ãñurõ tiidu̶gárepere cãmotácu mú̶ã yeeripũnapu̶re.
60002017	Recommendation	Niipetirare quioníremena ĩñaña. Jesuré padeoráre maĩñá. Cõãmacũ̶rẽ quioníremena ĩñaña. Romanuã õpũ̶cãrẽ quioníremena ĩñaña.
44007025	Description	Cũ̶ũ̶ basirope wãcũmiyigu̶: “Yu̶u̶menarã Cõãmacũ̶ yáa wederare dutiapenori basoca niirã́rẽ witiri tiigú̶daqui. Cṹ̶ã ateré masĩcua”, jĩĩ wãcũmiyigu̶. Cṹ̶ã cũ̶ũ̶ tiiróbiro wãcũriyira.
50003002	Violence	Ñañaré tiiráre cuiya. Cṹ̶ãrẽ “díayia cúara tiiróbiro niiĩya” jĩĩã yu̶u̶. “Cõnerígu̶ yapa macã caseróre widecõã́ña, catiré petihére bu̶aáro jĩĩrã”, jĩĩĩya.
56001016	Sin	Cṹ̶ã “Cõãmacũ̶rẽ masĩã” jĩĩpacara, marĩ cṹ̶ã tiirére ĩñarĩpereja, Cõãmacũ̶rẽ masĩhẽrã tiiróbiro tiiíya. Cṹ̶ã ñañanetõjõãrã, Cõãmacũ̶ dutirére netõnu̶cã́rã, ãñurére tiimasĩ́hẽrã niiĩya.
45010002	Faith	Cṹ̶ã Cõãmacũ̶ boorére ãñurõ tiidu̶gámicua. Teero tiidu̶gápacara, ãñurõ tu̶omasĩ́ricua. Yu̶u̶ masĩã cṹ̶ã tiidu̶gárere.
47001004	Grace	Ũ̶sã ñañarõ netõrécõrõ ũ̶sãrẽ wãcũtutuari tiii. Teero tiirá, ũ̶sãcã ãpẽrã́ ñañarõ netõrã́rẽ wãcũtutuari tiimasĩ́ã. Ũ̶sãrẽ Cõãmacũ̶ wãcũtutuari tiirírobirora cṹ̶ãrẽ wãcũtutuari tiimasĩ́ã.
55002015	Recommendation	Mu̶u̶pe Cõãmacũ̶ mu̶u̶rẽ “ãñurõ tiii” jĩĩrĩ tu̶odu̶gágu̶, mu̶u̶ jeatuaro niirucujãña. Cũ̶ũ̶yere diamacṹ̶ wedeya. Teeré tiigú̶, boborícu.
53002004	Description	Cũ̶ũ̶ Cõãmacũ̶rẽ, teero biiri niipetire basocá padeoré maquẽrẽ boorígu̶daqui. Cũ̶ũ̶ dícu̶re padeodutígu̶, “niipetira nemorṍ u̶pu̶tí macũ̶ niiã yu̶u̶ja” jĩĩgũ̶daqui. Cõãmacũ̶wii Jerusalén niirí wiipu̶re dui, “yu̶u̶ Cõãmacũ̶ niiã” jĩĩgũ̶daqui.
49006004	Recommendation	Põnacu̶tíra, mú̶ã põnarẽ bayiró tuti, cúari tiiríjãña. Ãñurõ tiirére buemasõña. Cṹ̶ã ñañaré tiirére quẽnojeári tiiyá. Cṹ̶ãrẽ marĩ Õpũ̶ boorére wedeya.
45008037	Grace	Marĩpu̶re noo niiré wáapacari, Jesucristo marĩrẽ maĩgṹ̶ tiiápuremena ãñurõ netõnu̶cã́jããdacu.
44026014	Violence	Teero wáarira, ũ̶sã niipetira ñaacũmujõãwũ̶ ditapu̶. Sĩcũ̶ yu̶u̶re hebreoayemena wedeseri tu̶owú̶: “Saulo, ¿deero tiigú̶ yu̶u̶re ñañarõ tiinu̶nú̶sei? Mu̶u̶ basirope ñañarõ tiigú̶ tiia, yu̶u̶re teero tiigú̶”, jĩĩwĩ.
66002009	Sin	Mú̶ã ñañarõ netõrére, mú̶ã apeyenó cu̶ohérere masĩã. Teero cu̶orípacara, petiríadarepere cu̶orá niiã. ‘Judíoa niiã’ jĩĩrã́ mú̶ãrẽ ñañarõ wedeserere masĩã. Yu̶u̶ ĩñacoropu̶ cṹ̶ã judíoa mee niiĩya; Satanás dutirére tiirá niiĩya.
46013006	Faith	Ãpẽrã́ ñañaré tiirí ĩñarã, u̶seniria. Cṹ̶ã diamacṹ̶ maquẽpere tiirí, u̶seniapua.
59001021	Recommendation	Teero tiirá, niipetire mú̶ã ñañarõ wãcũrére, ñañaré tiirécu̶tirere duujã́ña. Cõãmacũ̶rẽ “jáu̶” jĩĩ, cũ̶ũ̶ye queti marĩrẽ cũ̶ũ̶ cṹũrere diamacṹ̶ padeoyá. Tee quetire tu̶o, padeorá, mú̶ã netõnénoãdacu.
46003006	Grace	Yu̶u̶ sicato otegú̶ tiiróbiro mú̶ãrẽ wedenu̶cãwũ̶. Apolos yu̶u̶ oteriguere oco píogu̶ tiiróbiro mú̶ãrẽ buenemoyigu̶. Cõãmacũ̶pe teeré bu̶cu̶ári tiiquí.
66014008	Sin	Ãpĩ ángele cũ̶ũ̶ siro macũ̶ wu̶u̶áti, jĩĩdiocowi: —Babilonia u̶pu̶tí niimiri macã petijṍãã. Petijṍãã. Tiimacã macãrã apeditá macãrãrẽ cṹ̶ã weerirare padeorí tiiwá. Teero tiirá, cṹ̶ãrẽ ñañarõ ñeeapera, cũmu mecũ̶rã́ tiiróbiro wáari tiiwá, jĩĩwĩ.
43015014	Recommendation	Mú̶ã yu̶u̶ dutirére tiirá, yu̶u̶ menamacãrã niiã.
62005021	Recommendation	Mú̶ã yu̶u̶ põnabiro niirã́, “cõãpõnarẽ basocá weerirare padeobócu” jĩĩrã, Jesuré wãcũrucujãña. Nocõrõrã niiã.
55003006	Sin	Cṹ̶ã menamacãrãno biiro tiicúa: Basocáre ĩñarã jea, wedesemeniremena cṹ̶ãye wiseripu̶ sããwacua. Toopú̶ numiã́ wãcũtutuherare tiiditócua. Cṹ̶ã numiã́ pee ñañaré tiiré wapa cu̶orá niijĩrã, cṹ̶ã ñañaré tiiré dícu̶re wãcũcua. Teero tiirá, jĩĩditora “mú̶ãrẽ ãñurõ bue, tiiápuada” jĩĩrĩ, u̶seniremena tu̶ocúa.
49004015	Faith	Biirope tiiáda: Cãmerĩ́ maĩrémena Cõãmacũ̶ye diamacṹ̶ maquẽrẽ wedeada. Jõõpemena diamacṹ̶ maquẽrẽ padeonemóãdacu. Cristomena niirã́ niijĩrã, niipetire marĩ tiirénorẽ cũ̶ũ̶ boorére tiinemómu̶ããdacu. Cũ̶ũ̶rã́ niiĩ cũ̶ũ̶rẽ padeorí põna macãrã dupu.
49004003	Faith	Ãñurõ niirecu̶tijĩrã, Espíritu Santo tiiápuremena “sĩcãrõména niiãda” jĩĩ wãcũrucuya.
44009005	Description	—¿Noã niiĩ mu̶u̶? jĩĩyigu̶ Saulo. —Yu̶u̶ Jesús, mu̶u̶ ñañarõ tiinu̶nú̶segu̶ra niiã. Mu̶u̶ basirope ñañarõ tiigú̶ tiia, yu̶u̶re teero tiigú̶, jĩĩyigu̶.
60003015	Recommendation	Teero wãcũrõno tiirá, “Cristo ũ̶sã Õpũ̶ niiĩ” jĩĩ wãcũ, cũ̶ũ̶rẽ padeoyá. Ãpẽrã́ mú̶ãrẽ sãĩñábocua: “Mú̶ã Jesuré padeorá, ¿ñeenó ãñurére yuera tiii?” jĩĩbocua. Mú̶ã yu̶u̶masĩrã niirucujãña. Mú̶ã yu̶u̶ra, tutiro manirṍ yu̶u̶ya. Cṹ̶ãrẽ quioníremena niirére ẽñoñá.
44007033	Recommendation	Cũ̶ũ̶rẽ wedesenemoyigu̶: “Mu̶u̶ yu̶u̶ pu̶tora nucũã. Teero tiigú̶, mu̶u̶ sapature tuuwéya. Tuuwégu̶, yu̶u̶re padeorére ẽñogṹ̶dacu.
62002024	Faith	Teero tiirá, mú̶ã sicato tu̶oríguere wãcũrucujãña. Mú̶ã sicatopu̶ tu̶oríguere wãcũrucura, Cõãmacũ̶ macũ̶mena niirucujããdacu; cũ̶ũ̶ Pacu̶menacãrẽ niirucujããdacu.
43008051	Faith	Yu̶u̶ ateréja diamacṹ̶rã jĩĩã: Yu̶u̶ wedeseri tu̶o, teeré tiigú̶no diariqui, jĩĩwĩ.
66020011	Description	Yu̶u̶ ĩñawũ̶ sũcã. Õpũ̶ duirípĩrõ pairípĩrõ butirípĩrõrẽ ĩñawũ̶. Tiipĩrõpu̶ duigú̶re ĩñawũ̶. Cũ̶ũ̶ ĩñacoropu̶re atibú̶reco, ũ̶mu̶ã́se ditijõãwũ̶. Baunemóriwu̶ sáa.
46006013	Recommendation	Apeyé cṹ̶ã wedesere diamacṹ̶ niiã: “Yaaré páaga maquẽ tiirígue niiã; páagape yaaré boocú”. Cõãmacũ̶pe tee pu̶arópu̶re petirí tiigú̶daqui. Apeyepé diamacṹ̶ niiria. Cõãmacũ̶ õpũ̶ũ̶rĩrẽ tiigú̶, ñeeapesodeaatiadari õpũ̶ũ̶rĩrẽ tiiríyigu̶. Marĩye õpũ̶ũ̶rĩ Jesús booró tiiádare õpũ̶ũ̶rĩ niiã. Jesupé teeõpũ̶ũ̶rĩ Õpũ̶ niiĩ.
45006011	Faith	Tee tiirá, marĩcã “Jesucristomena diarira tiiróbiro niiã” jĩĩ tu̶gueñaãda. Diarira tiiróbiro ñañarére tiiríjããda. Teerora sũcã marĩcã sĩcãrõména Jesucristomena niijĩrã, “Cõãmacũ̶mena duuró manirṍ catirucuadacu” jĩĩ tu̶gueñaãda.
47002014	Faith	Cõãmacũ̶rẽ u̶senire ticoa. Cũ̶ũ̶rã́ Cristore ñañarére netõnu̶cã́rĩ tiirígu̶ niiwĩ. Ũ̶sã cũ̶ũ̶mena niijĩrã, ñañarére netõnu̶cã́rãbiro niiã. Sitiaãñúre niipetiropu̶ sesarobirora Cõãmacũ̶ ũ̶sãmena cũ̶ũ̶ye quetire niipetiropu̶ masĩpetijõãrĩ tiii.
62001005	Grace	Jesucristo ũ̶sãrẽ wederiguere mú̶ãrẽ wedenetõneã. Cũ̶ũ̶ biiro jĩĩwĩ: “Cõãmacũ̶ ãñugṹ̶, sĩãwócore tiiróbiro niigṹ̶ niiĩ. Cũ̶ũ̶pu̶re ñañaré, naĩtĩãre maniã”, jĩĩwĩ.
43006037	Grace	Niipetira yu̶u̶ Pacu̶ yu̶u̶re ticorá yu̶u̶re padeonu̶nú̶seadacua. Yu̶u̶re padeoráre ñeerijã tiirícu.
58013001	Recommendation	Mú̶ã Jesuré padeorá sĩcũ̶põna tiiróbiro cãmerĩ́ maĩrucújãña.
58007025	Grace	Catirucugu̶ niijĩgũ̶, marĩye niiãdarere Cõãmacũ̶rẽ sãĩbosárucuqui. Cũ̶ũ̶ wãmemena Cõãmacũ̶rẽ sãĩrã́norẽ diamacṹ̶rã netõnémasĩqui.
43019015	Violence	Cṹ̶ãpe acaribíjõãwã sũcã: —¡Cũ̶ũ̶rẽ sĩãjã́ãrõ; sĩãjã́ãrõ! ¡Curusapu̶ páabiatu sĩãdutíjãña! jĩĩwã. Pilatope jĩĩwĩ: —¿Mú̶ã õpũ̶rẽ curusapu̶ páabiatu sĩãdutígu̶dari? jĩĩwĩ. Paiaré dutirápeja jĩĩwã: —Ũ̶sã õpũ̶ sĩcũ̶rã romanuã õpũ̶ dícu̶ niiĩ, jĩĩwã.
45011005	Grace	Atitópu̶cãrẽ péerora Israelya põna macãrãrẽ Cõãmacũ̶ cũ̶ũ̶ ãñurõ tiirémena besequi.
66017002	Sin	Atibú̶reco macãrã õpãrã́ coomena ñañarére tiiíya. Coo ñañaré tiirémena atibú̶reco niirã́ cũmu mecũ̶rã́ tiiróbiro wáaaya, jĩĩwĩ.
45012010	Recommendation	Jesuré padeojĩ́rã, sĩcũ̶põna tiiróbiro cãmerĩ́ maĩñá. Mú̶ã basiro mú̶ã maĩrṍ nemorṍ ãpẽrãcã́rẽ cãmerĩ́ quioníremena maĩñá.
45008014	Faith	Niipetira Espíritu Santo dutirobiro tiinu̶nú̶serano Cõãmacũ̶ põna niiĩya.
66012003	Description	Ũ̶mu̶ã́sepu̶ merẽã bauré ĩñawũ̶ sũcã. Sĩcũ̶ pĩnocabiro baugú̶ sõãgṹ̶care ĩñawũ̶. Cũ̶ũ̶ siete dupupá cu̶owí. Pu̶amóquẽñe capesáricu̶tigu̶ niiwĩ. Siete pesaré betori tee dupupápu̶re pesawu̶.
45008017	Faith	Cõãmacũ̶ cu̶oré cũ̶ũ̶ macũ̶mena pu̶tu̶áadacu. Marĩ Cõãmacũ̶ põna niirĩ, Cristore pu̶tu̶aréno marĩcãrẽ pu̶tu̶áadacu. Teeré ñeeãdari su̶guero, Jesucristo ñañarõ netõrírobirora ñañarõ netõápuro booa ména. Too síropu̶cãrẽ sĩcãrõména Cõãmacũ̶ ãñuré cu̶orére Cristomena cu̶oádacu marĩ.
54005017	Recommendation	Bu̶toá dutirá mú̶ãrẽ ãñurõ dutiráre ãpẽrã́ nemorṍ padeoró booa. Bu̶toá dutirá mú̶ãrẽ Cõãmacũ̶ye buerápere toorá nemorṍ mú̶ã cu̶orémena tiiápuro booa.
46008007	Sin	Niipetira Jesuré padeorá teeré masĩriya. Cṹ̶ã sĩquẽrã too su̶gueropu̶ weerira dícu̶re padeomíwã. Mecũ̶tígãrẽ weerirare ticoarigue diiré yaara, biiro wãcũcua: “Teeré yaara, weerirare padeorá tiia”, jĩĩcua. Padeobayíhera yaara, wapa cu̶orá tiiróbiro tu̶gueñacua. Teeména cṹ̶ã wãcũrére ñañocúa.
43015002	Grace	Yée du̶pu̶ri du̶camanire du̶pu̶rire páatacõãjãĩ. Du̶cacu̶tire du̶pu̶ripere nemorṍ du̶cacu̶tiaro jĩĩgũ̶, ñañaré du̶pu̶rire páatawenemoqui.
60005003	Recommendation	Mú̶ã cotedutirare mú̶ã booró dutiaperijãña. Cṹ̶ã mú̶ã tiirére ĩñaãdacua, mú̶ã tiirécu̶tire tiiróbiro tiiáda jĩĩrã. Teero tiirá, ãñurõ tiirécu̶tiya.
52004013	Recommendation	Diarirare wáaadare mú̶ã masĩhẽrã niirĩ booríga. Jesuré padeorá diara, cũ̶ũ̶mena niirã wáaadacua. Mú̶ã teeré masĩrã, Jesuré padeorá diari, ãpẽrã́ tiiróbiro nocõrõca boorituaricu.
58011029	Description	Israelya põna macãrã Cõãmacũ̶rẽ padeojĩ́rã, día Sõãrímaarẽ tĩãwayira. Maa ãñurõ boporímaarẽ tiiróbiro tĩãwayira. Egipto macãrãpe cṹ̶ã siro tĩãwama jĩĩrã, duapetijõãyira.
44007020	Description	’Teebu̶recorira Moisés bauáyigu̶. Cũ̶ũ̶ Cõãmacũ̶ ĩñarĩ, ãñugṹ̶gã niiyigu̶. Cũ̶ũ̶ pacu̶sũ̶mu̶ã ĩtĩã́rã muĩpũrã cṹ̶ãya wiipu̶ cũ̶ũ̶rẽ masõmiyira.
58005002	Grace	Cũ̶ũ̶ basocú̶ niijĩgũ̶, wãcũbayihegu̶ niiĩ. Teero tiigú̶, tu̶omasĩ́hẽrãrẽ, noo booró tiiráre bóaneõ ĩñaqui.
45013012	Recommendation	Atebú̶recorire ñami naĩtĩãrõ tiiróbiro ñañaré tiiré niinetõjõãã. Bóemu̶ãatiro tiiróbiro Jesucristo pu̶tu̶aatiadaro péerogã du̶sacú. Teero tiirá, noo booró naĩtĩãrõpu̶ tiiã́majãrenorẽ tiidúro booa. Ãñurõ bóeropu̶ niirã́ tiiróbiro niijĩrã, bóeropu̶ tiiréno dícu̶re tiirucújããda.
49006009	Recommendation	Basocáre dutiapera, mú̶ãcã teerora mú̶ã dutiaperare ãñurõ tiiyá. “Mú̶ãrẽ ñañarõ tiigú̶da”, jĩĩnemorijãña. Mú̶ã masĩcu: Cṹ̶ã Õpũ̶ mú̶ã Õpũ̶cã niiqui; cũ̶ũ̶ ũ̶mu̶ã́sepu̶ niiqui. Cũ̶ũ̶ niipetira basocáre batoro manirṍ, sĩcãrĩbíro ĩñaqui.
45012015	Recommendation	U̶senirãnorẽ u̶seniapuya. Utiránorẽ utiapuya.
45002005	Sin	Cũ̶ũ̶ teero tiipacári, mú̶ã ñañaré tiirére wãcũpati, wasodu̶gáricu. Mú̶ã jõõpemena ñañarére tiinemósãjãjĩrã, Cõãmacũ̶rẽ cúarosãrĩ tiirá tiia. Too síro basocáre wapa tiiádari bu̶reco jeari, Cõãmacũ̶ bayiró cúagu̶ mú̶ãrẽ wapa tiiádarere ẽñogṹ̶daqui.
44014019	Violence	Antioquía macãrã, ãpẽrã́ Iconio macãrã jeayira toopú̶re. Judíoa niiyira cṹ̶ã. Basocáre wãcũre wasorí tiiyíra. Pablore ũ̶tãperimena dée, “diajõãĩ” jĩĩmiyira. Macã wesapu̶ wéewa, cṹũjãyira.
43013021	Description	Jesús teeré ũ̶sãrẽ wedeari siro, bayiró wãcũpatiwi. Tu̶omasĩ́rõrã wedemiwĩ: —Yu̶u̶ ateré diamacṹ̶rã jĩĩã: Mú̶ã menamacũ̶ sĩcũ̶ yu̶u̶re ĩñatutirapu̶re ticogu̶daqui, jĩĩwĩ.
48003022	Faith	Teero jĩĩrõno tiigú̶, Cõãmacũ̶ cũ̶ũ̶ye queti jóaripũpu̶ ate jóari tiirígu̶ niiwĩ: “Niipetira basocá ñañarére tiidúmasĩricua”, jĩĩ jóanoã. Teero tiigú̶, Cõãmacũ̶ Jesuré padeorá dícu̶re ãñurõ niiré maquẽrẽ ticoqui. Cṹ̶ãrẽ ãñuré ticori, Abrahamrẽ jĩĩriguebirora wáaa.
66011007	Violence	Cṹ̶ã Cõãmacũ̶ wededutirere wedeyaponoãri siro, quiogú̶ peti niiditidiari cope macũ̶ cṹ̶ãmena cãmerĩ́sĩãgũ̶daqui. Cṹ̶ãrẽ netõnu̶cã́, sĩãjã́gũ̶daqui.
58003014	Faith	Marĩ sicato padeoríguere padeorucújãrã, Cristore bapacu̶tira niiãdacu.
45008010	Faith	Cristo mú̶ãpu̶re niiãtã, mú̶ãye õpũ̶ũ̶rĩ bóaadari õpũ̶ũ̶rĩ niipacari, mú̶ãye yeeripũnarĩpe catiré petihére cu̶otóacu. Ñañaré tiiré wapa mú̶ãye õpũ̶ũ̶rĩ bóaadacu. Cõãmacũ̶pe mú̶ãrẽ “ãñurã́rã niiĩya” jĩĩnoremena catiré petihére cu̶otóacu.
44007052	Sin	Mú̶ã ñecũ̶sũ̶mu̶ã niipetira profetare ñañarõ netõrĩ́ tiiyíra. Marĩrẽ netõnégũ̶du̶ atiadarere wedesu̶guerirare sĩãjã́yira. Cṹ̶ã wedesu̶guerigu̶ ãñugṹ̶ jeari, mú̶ã cũ̶ũ̶rẽ jĩĩditoremena wedesã, sĩãdutírira niiã.
48005021	Sin	ãpẽrãyére ĩña, u̶gorepira niicua; basocáre sĩãcõã́cua; bú̶recoricõrõ cũmucua; bosebu̶reco niirĩ, cũmu, ãpẽrãrẽ́ acaribícua; teero biiri apeyé pee tee tiiróbiro bauré tiicúa. Mú̶ãrẽ too su̶gueropu̶ jĩĩrirobirora wedenemogũ̶da sũcã: Teenó tiirécu̶tirano Cõãmacũ̶ dutiré marĩpu̶re jeariguenorẽ bu̶arícua.
43012036	Faith	Yu̶u̶ sĩãwócore tiiróbiro niigṹ̶ mú̶ãmena niiã. Yu̶u̶ mú̶ãmena niirĩ, yu̶u̶re padeoyá. Teero tiirá, mú̶ãcã sĩãwócoropu̶ niiãdacu; Cõãmacũ̶yere ãñurõ masĩãdacu, jĩĩwĩ. Jesús cṹ̶ãrẽ teero jĩĩãri siro, dutijṍãwĩ.
58003002	Faith	Jesús Moisés tiiróbiro Cõãmacũ̶ cũ̶ũ̶rẽ cṹũriguere diamacṹ̶ tiigú̶ niirigu̶ niiwĩ. Moisés Cõãmacũ̶rẽ padeoráre su̶onígũ̶ niirigu̶ niiwĩ.
56003006	Grace	Jesucristo marĩrẽ netõnérigu̶mena Espíritu Santo tutuarere pairó marĩrẽ ticorigu̶ niiwĩ.
44004036	Description	Teebu̶recorire sĩcũ̶ José wãmecu̶tigu̶ niiyigu̶. Chipre nu̶cũ̶rõ macũ̶, Leviyá põna macũ̶ niiyigu̶. Jesús beserirape cũ̶ũ̶rẽ Bernabé jĩĩyira. Bernabé griegoayemena “ãñurõ wãcũtutuari tiigú̶” jĩĩrõ tiicú.
48006009	Recommendation	Teero tiirá, marĩ ãñurõ tiirére páasu̶tirijãrõ booa. Marĩ páasu̶tiheri, sĩcũ̶ otegú̶ cũ̶ũ̶ oterigue du̶ca ãñurére seenéõgũ̶ tiiróbiro niiãdacu; ãñurére bu̶aádacu.
48002019	Faith	Yu̶u̶ Moisére dutiré cṹũriguere tiipetídu̶gapacu̶, tiipetímasĩriwu̶. Teeré tiigú̶, ‘catiré petihére yu̶u̶ bu̶arícu’ jĩĩ wãcũwũ̶. Teeré wãcũãri siro, Cõãmacũ̶mena ãñurõ niirecu̶tirere bu̶awú̶.
66011001	Recommendation	Wii tiirá queorígu̶biro baurígu̶re ticonowũ̶ yu̶u̶. Ticogu̶, yu̶u̶re jĩĩwĩ: —Cõãmacũ̶wiire, sitiaãñúre sóepeorore queogú̶ wáaya. Tiiwiipú̶ niirã́ yu̶u̶re padeoráre bapaqueoya.
66014004	Description	Cṹ̶ã sĩcãrĩno numiã́mena ñañaré tiiríra mee niiwã. Cṹ̶ã Cordero cũ̶ũ̶ noo wáaro nu̶nu̶ṹ̶ya. Cõãmacũ̶rẽ, Corderore ticosu̶gueadare tiiróbiro niiãda jĩĩrã, cṹ̶ã atibú̶reco macãrã watoapu̶re netõnénorira niiwã. Teero tiirá, ote du̶ca butisu̶guerepa Cõãmacũ̶rẽ ticorépa tiiróbiro niicua.
66009007	Description	Yeseroa yu̶u̶ ĩñarĩ, caballoa cãmerĩ́sĩãrã wáaadara quẽnoã́rira tiiróbiro bauwá. Cṹ̶ãye dupupápu̶ oro betoribiro baurére pesawa. Basocábiro diapóacu̶tiwa.
60002016	Recommendation	Mú̶ã Moisés dutirére tiicotémirira teeré witirira tiiróbiro niicu. Teero tiirá, teeré witirira niijĩrã, ãñurõ niijãña. Sĩquẽrã “tee dutirére witirirapu̶ niiã” jĩĩrã, ate wãcũbocua: “Teeré witirirapu̶ niijĩrã, cuiro manirṍ ñañaré tiimasĩ́ã”, jĩĩ wãcũbocua. Niiria. Mú̶ã Cõãmacũ̶rẽ padecotera niiã. Teero tiirá, cũ̶ũ̶ boorére tiirucújãña.
54004010	Faith	Cõãmacũ̶ catirucugu̶ niiĩ. Cũ̶ũ̶ niipetirare netõnégũ̶ niipacu̶, cũ̶ũ̶rẽ padeorá dícu̶re netõnégũ̶ niiĩ. Cũ̶ũ̶ too síro marĩrẽ ãñurõ tiiádarere wãcũã. Teeré u̶seniremena wãcũrã, Jesucristoyere wede, ñañarõ netõ, bayiró padea.
58010029	Sin	Mú̶ã wãcũrĩ, Cõãmacũ̶ macũ̶rẽ “boorídojãga” jĩĩgṹ̶nopere ¿nocõrõ ñañarõ tiinógũ̶dari? Bayiró ñañarõ wáaadacu cũ̶ũ̶rẽ. Cũ̶ũ̶ Jesuré “booría” jĩĩré dícu̶ jĩĩriqui. Jesuyé díi cũ̶ũ̶rẽ cosepacári, tee díire “wapamaníã” jĩĩ wedesequi. Teero biiri Espíritu Santo cũ̶ũ̶rẽ ãñurõ tiimírigu̶re ñañarõ jĩĩqui.
43020021	Grace	Ũ̶sãrẽ jĩĩnemowĩ: —Ãñurõ niirecu̶tire mú̶ãpu̶re niiãrõ. Yu̶u̶ Pacu̶ yu̶u̶re ticodiocorirobirora yu̶u̶cã yée quetire wededutigu̶ mú̶ãrẽ ticocoa, jĩĩwĩ.
65001016	Sin	Mú̶ãrẽ jĩĩditoremena buerá niipetire ãpẽrã́ tiirére ñañarõ wedesecua; wedepatirepira niicua. Cṹ̶ã tu̶saré dícu̶re tiidu̶gácua. Cṹ̶ã tiirére bayiró bu̶su̶rómena wedetu̶sacua. Cṹ̶ãrẽ tiiápumasĩrãrẽ jĩĩditoremena u̶senipeocua, cṹ̶ãyere cu̶odu̶gára.
66006015	Description	Atibú̶reco macãrã õpãrã́, u̶pu̶tí macãrã, surarare dutirá, pee apeyé cu̶orá, tutuara, niipetira dutiapenori basoca, dutiapenoña manirã́ ũ̶tãtutiripu̶ dutiwá. Ũ̶tãyucu̶ maquẽ ũ̶tãquiritõ watoapu̶cãrẽ dutiwá.
66021008	Sin	Cui yu̶u̶re padeodúrano, padeodu̶gáherano, ñañanetõjõãrere tiiráno, basocá sĩãrã́no, ãpẽrãména ñañarõ ñeeaperano, yáiwa oco sitará jĩĩditoremena tiiré tiiráno, weerirare padeoráno, niipetira jĩĩditorepirano pecametaropu̶ wáaadacua. Tiitaropu̶ azufre u̶pe tiiróbiro sipirémena jũ̶ũ̶ã. Toopú̶ wáare dianemojõãre niiã, jĩĩwĩ.
44022016	Recommendation	Teero tiigú̶, yoari yuerijãña mu̶u̶. Wũ̶mu̶nu̶cãña. Marĩ Õpũ̶rẽ padeojĩ́gũ̶, mu̶u̶ ñañaré tiirére acabóre sãĩñá. Sãĩtóa, wãmeõtidutiya”, jĩĩwĩ.
66009008	Description	Numiã́biro póañapõcu̶tiwa. Yáiwabiro upicu̶tiwa.
55002024	Recommendation	Marĩ Õpũ̶rẽ padecotegu̶no cãmerĩ́tutirijãrõ booa. Biirope booa: Niipetiramena ãñurõ niirõ booa; ãñurõ buemasĩrõ booa; basocá noo booró tiiã́majãrere teero tu̶gueñajãrõ booa;
51002005	Faith	Yu̶u̶ aperopú̶ niipacu̶, mú̶ãmena niigũ̶ tiiróbiro tu̶gueñaga. Mú̶ã sĩcũ̶põna tiiróbiro niirecu̶tirere tu̶ogú̶, teero biiri Cristore bayiró padeorére tu̶ogú̶, u̶seninetõjõãga.
60003012	Sin	Basocá ãñurã́rẽ marĩ Õpũ̶ cotequi. Cṹ̶ã cũ̶ũ̶rẽ sãĩrére tu̶oquí. Ñañaré tiirápereja cúaremena ĩñaqui, jĩĩ jóanoã.
53002013	Faith	Mú̶ã marĩ Õpũ̶ maĩrã́rẽ sicatopu̶ra Cõãmacũ̶ beserigu̶ niiwĩ, netõnégũ̶du̶. Cõãmacũ̶ mú̶ãrẽ cũ̶ũ̶yara sããrĩ tiirígu̶ niiwĩ Espíritu Santo tutuaremena, teero biiri mú̶ã diamacṹ̶ maquẽrẽ padeorémena. Ũ̶sã tee niipetirere wãcũrã, Cõãmacũ̶rẽ u̶senire ticorucujããda.
66022011	Recommendation	Ãpẽrãrẽ́ ñañarõ tiigú̶no teero ñañarõ tiitẽ́rĩjããrõ. Ñañanetõjõãgũ̶cã teerora tiirucújããrõ sáa. Basocú̶ ãñugṹ̶pe ãñuré tiiáro. Cõãmacũ̶ booró tiigú̶ teeré tiirucújããrõ cũ̶ũ̶cã, jĩĩwĩ.
44002038	Faith	Pedro cṹ̶ãrẽ yu̶u̶yigu̶: —Wãcũpati, wasoyá mú̶ã ñañaré tiirére. Jesucristore padeó, wãmeõtidutiya. Mú̶ã teero tiirí, mú̶ã ñañaré tiirére Cõãmacũ̶ acabógu̶daqui. Espíritu Santo mú̶ãpu̶re niigũ̶ jeari tiigú̶daqui.
52005015	Recommendation	Mú̶ãrẽ ãpĩ ñañarõ tiirí, cũ̶ũ̶rẽ ñañarõ tiicãmérijãña. Ãñurépere tiirucújãña mú̶ã menamacãrãmena, teero biiri niipetiramena.
45001027	Sin	Teerora ũ̶mu̶ã́cã numiã́mena dícu̶ ñeeaperenorẽ duujã́, ãpẽrã́ ũ̶mu̶ã́ sesaro bayiró ñeeapedu̶gayira. Ũ̶mu̶ã́ basirora ãpẽrã́ ũ̶mu̶ã́mena ñeeape, bobooro wáari tiirére tiiyíra. Teero tiirá, cṹ̶ã ñañaré tiiré wapa cṹ̶ãye õpũ̶ũ̶rĩpu̶re, teero biiri cṹ̶ã wãcũrépu̶re ñañarõ wáari tiiyíra.
50002018	Recommendation	Mú̶ãcã yu̶u̶ tiiróbirora u̶senirõ booa. Yu̶u̶re sĩãpacári, yu̶u̶mena u̶seniña.
44003019	Recommendation	Mú̶ã ñañaré tiirére wãcũpati, wasoyá. Cõãmacũ̶ booróbirora tiiyá. Teero tiirí, Cõãmacũ̶ mú̶ã ñañaré tiirére acabó, ãñurõ niirecu̶tiri tiigú̶daqui.
66021025	Description	Bú̶recore tiimacã maquẽ soperí tusurucujããdacu. Ñami maniã́dacu.
43006054	Faith	Yáa õpũ̶ũ̶rẽ yaagú̶nope, yée díire sĩnigṹ̶nope catiré petihére cu̶oquí. Atibú̶reco petirí, cũ̶ũ̶rẽ masõgũ̶dacu.
43019011	Sin	Jesupé cũ̶ũ̶rẽ yu̶u̶yigu̶: —Cõãmacũ̶ mu̶u̶rẽ dutigú̶ sõnecorigu̶ niiwĩ. Cũ̶ũ̶ sõnecoriatã, mu̶u̶ deero sĩãdutímasĩriboajĩyu. Teero tiigú̶, yu̶u̶re mu̶u̶ pu̶topu̶ ticocoarigu̶ mu̶u̶ nemorṍ wapa cu̶oquí, jĩĩyigu̶.
59002017	Faith	Marĩ padeoré tee queoré tiiróbiro niiã. Marĩ padeopacára, ãpẽrãrẽ́ tiiápuheri, wapamaníã.
45008003	Sin	Marĩ ñañarépere tiisu̶guénu̶cãrira niijĩrã, Moisére dutiré cṹũriguepere ãñurõ tiimasĩ́hẽrã niijĩyu. Tee dutirépeja marĩrẽ netõrĩ́ tiimasĩ́ria. Cõãmacũ̶ dícu̶ netõrĩ́ tiimasĩ́qui. Cũ̶ũ̶ macũ̶rẽ ticodiocorigu̶ niiwĩ, marĩ ñañaré tiirére dia wapatíbosadutigu̶. Cũ̶ũ̶ macũ̶ marĩ ñañarére tiisu̶guénu̶cãrira õpũ̶ũ̶cu̶tiro tiiróbirora õpũ̶ũ̶cu̶tiyigu̶. Tiiõpũ̶ũ̶mena diagu̶, marĩ ñañaré tiiré wapare wapatípetijãbosarigu̶ niiwĩ.
60003014	Recommendation	Apetó tiirá, mú̶ã ãñuré tiipacári, ãpẽrã́ mú̶ãrẽ ñañarõ netõrĩ́ tiibócua. Teero tiirí ĩñagũ̶, Cõãmacũ̶ mú̶ãrẽ u̶senirĩ tiigú̶daqui. Teero tiirá, cṹ̶ãrẽ cuirijãña. Mú̶ãrẽ tiiádarere wãcũrijãña.
51003021	Recommendation	Wĩmarã pacu̶sũ̶mu̶ãrẽ ate dutia: Mú̶ã põnarẽ naĩrõ tuti, cúari tiiríjãña, cṹ̶ãpu̶ bóaneõrã niirĩ jĩĩrã. Cṹ̶ã bóaneõrã, mú̶ã dutirére tiirícua.
66018002	Sin	Bayiró bu̶su̶rómena wedesewi: —Babilonia u̶pu̶tí niimiri macã petijṍãã. Petijṍãã. Wãtĩã, minipõná booribasoca niirṍ posajõãã. Niipetira wu̶u̶rá ũ̶niré yaará niirí macã posajõãã; basocá cṹ̶ã doorácã niiĩya.
62002022	Sin	Jĩĩditorepira biiro jĩĩcua: “Cõãmacũ̶ beserigu̶ Jesús mee niiĩ”, jĩĩcua. Teero jĩĩrã́ Cristore ĩñatutira niiĩya. Cṹ̶ã marĩ Pacu̶ Cõãmacũ̶rẽ, cũ̶ũ̶ macũ̶ Jesucristomenarã sũnacúa.
46011027	Sin	Bocaadara quioníremena tiiáro. Quioníremena ĩñahẽgũ̶ yaa, sĩni, Jesuré ñañaré tiiquí; Jesuyá õpũ̶ũ̶, cũ̶ũ̶ye díire bú̶ri niiré tu̶gueñaqui.
59002020	Faith	Cũ̶ũ̶ tu̶omasĩ́ridojãgũ̶ niiĩ. Yu̶u̶ jĩĩãriguere wãcũbu̶a, ateré masĩrõ booa: Marĩ “Jesuré padeóa” jĩĩpacara, ãpẽrãrẽ́ ãñurõ tiihéri, marĩ padeoré wapamaníã.
43018003	Description	Teero tiigú̶, suraramena Judas jeawi. Ãpẽrã́ sĩquẽrã Cõãmacũ̶wii coterí basoca cṹ̶ãmena jeawa. Paiaré dutirá, fariseo basoca cṹ̶ãrẽ ticocorira niiwã. Cṹ̶ã ãñurõ wãmocu̶tírirapu̶ niiwã. Sĩãwócore yucu̶, sĩãwócorepamena atirira niiwã.
53003003	Grace	Marĩ Õpũ̶ cũ̶ũ̶ jĩĩrirobirora tiiquí. Teero tiigú̶, mú̶ãrẽ wãcũtutuari tiinemógũ̶daqui; mú̶ãrẽ ñañarõ wáari jĩĩgũ̶, cãmotágu̶daqui.
44007021	Description	Dee tii masĩri, cũ̶ũ̶rẽ cõãjãyira. Cõããri sirogã, Faraón macõ cũ̶ũ̶rẽ ĩñabu̶ayigo. Ĩñabu̶a, néema, coo macũ̶ tiiróbiro cũ̶ũ̶rẽ masõyigo.
66008005	Description	Tee tiiári siro, ángele sóepeoro maquẽ nitĩ asiyárere sitiaãñúre sóerigapu̶ néesãdadowi. Tiigaré atibú̶recopu̶ déediocowi. Cũ̶ũ̶ déediocori, bu̶po páare, bu̶su̶ré, bu̶po wã́ãyore wáawu̶. Dita cãmeñawũ̶.
66018003	Sin	Tiimacã numiṍ ñañarõ ñeeape wapatágo tiiróbiro u̶garipéanori macã niiã. Coomena niipetire dita macãrã cũmu mecũ̶rã́ tiiróbiro wáawa. Atibú̶reco macãrã õpãrã́ coo weerirare padeojĩ́rã, ñañarõ ñeeapera tiiróbiro niiwã. Coo u̶garipéa netõnu̶cã́gõ, pee peti apeyé bú̶ri niirére wapatíãmajãwõ. Teero tiirá, niipetire dita macãrã dúari basoca pee apeyé cu̶orá pu̶tu̶áwa, jĩĩwĩ.
44026021	Violence	Yu̶u̶ teeré wederé wapa judíoa Cõãmacũ̶wiipu̶ yu̶u̶ niigṹ̶rẽ ñee, sĩãdu̶gámiwã.
55004004	Sin	Cṹ̶ã diamacṹ̶ maquẽrẽ tu̶oríadacua. Niipetire jĩĩãmajãrepere tu̶orá wáaadacua.
43006064	Faith	Ãpẽrã́ mú̶ã menamacãrã yu̶u̶ wedepacari, yu̶u̶re padeoríya ména, jĩĩwĩ. Jesús cũ̶ũ̶rẽ padeohérare sicatopu̶ra masĩtoarigu̶ niiwĩ. Teero biiri too síropu̶ cũ̶ũ̶rẽ ĩñatutirapu̶re wedesãgũ̶du̶cãrẽ masĩtoarigu̶ niiwĩ.
43013026	Description	Jesús yu̶u̶re jĩĩwĩ: —Yu̶u̶ pã soa, ticogú̶ra niiĩ, jĩĩwĩ. Cũ̶ũ̶ teero jĩĩãri siro, Judare (Simón Iscariote macũ̶rẽ) soa, ticowi.
54006020	Recommendation	Timoteo, Cõãmacũ̶ mu̶u̶rẽ wededutigu̶ cṹũriguere ãñurõ tiiyá. Atibú̶reco maquẽ wedesere bú̶ri niirére tu̶oríjãña. Noo booró bueãmajãrãrẽ tu̶oríjãña. Cṹ̶ã “masĩã” jĩĩré masĩré peti mee niiã.
44017005	Violence	Teero tiirá, ãpẽrã́ judíoa ĩñatutiyira Pablo, Silare. Teero tiirá, ũ̶mu̶ã́ daderáre, ñañarã́ niisodeaatirare néõ, tiimacã macãrãrẽ cúaaro jĩĩrã, acaribídutiyira. Cṹ̶ã cúara, Jasónya wiipu̶ wáayira. Pablore, Silare basocá decopu̶ néewaadara ãmaãrã wáamiyira.
62005016	Sin	Apetó tiigú̶, Jesuré padeogú̶no ñañaré tiirí, sĩcũ̶no ĩñaboqui. Cũ̶ũ̶ ñañaré tiiré acabómasĩreno niirĩ, Cõãmacũ̶rẽ sãĩbosáaro. Sãĩbosári, tee ñañaré tiiré acabómasĩreno niirĩ, Cõãmacũ̶ cũ̶ũ̶rẽ catiré petihére ticogu̶daqui. Apeyé ñañarõ tiiré acabónoña maniré niicu. Teeré “sãĩbosáya” jĩĩña maniã.
43013020	Faith	Yu̶u̶ ateréja diamacṹ̶rã jĩĩã: Yu̶u̶ ticocoarigu̶re bocagú̶no yu̶u̶cãrẽ bocagu̶daqui. Yu̶u̶re bocagú̶no yu̶u̶re ticodiocorigu̶cãrẽ bocagu̶daqui, jĩĩwĩ.
58012028	Faith	-
44019013	Description	Sĩquẽrã judíoa wáanetõrã wãtĩãrẽ cõãwionecora niiyira. Cṹ̶ã marĩ Õpũ̶ Jesús wãmemena wãtĩãrẽ cõãwionecodu̶gamiyira. —Jesús Pablo wedewarucugu̶ wãmemena mú̶ãrẽ witiwadutia, jĩĩmiyira wãtĩãrẽ.
44015040	Grace	Pablope Silare beseyigu̶. Jesuré padeorá “Cõãmacũ̶ cũ̶ũ̶ ãñuré ticorémena mú̶ãrẽ cotearo” jĩĩ sãĩbosáari siro, wáajõãyigu̶.
63001008	Recommendation	Ãñurõ tu̶omasĩ́ña, Cõãmacũ̶ mú̶ãrẽ ticoadarere “tiidióbocu” jĩĩrã, Cõãmacũ̶ niipetire mú̶ãrẽ ticoadarere ãñurõmena ñeeãda jĩĩrã.
66011006	Violence	Cṹ̶ã oco peaheri tiimasĩ́cua Cõãmacũ̶ cṹ̶ãrẽ wededutirere wederé bu̶recorire. Ocoré díi posari tiimasĩ́cua. Cṹ̶ã booró tiidu̶gárecõrõ atibú̶recore ñañarõ wáari tiimasĩ́cua.
44008021	Sin	Cõãmacũ̶ ĩñarĩ, mu̶u̶ diamacṹ̶ wãcũria. Ate ũ̶sã tiirére tiimasĩ́ria mu̶u̶.
43017010	Faith	Niipetira mu̶u̶yara, yáara niiĩya. Yáaracã mu̶u̶yara niiĩya. Cṹ̶ã tiirémena, cṹ̶ã padeorémena yu̶u̶ u̶pu̶tí macũ̶ niirére masĩrĩ tiia.
45003012	Sin	Niipetira Cõãmacũ̶yere duujã́, posapetijõãya. Niipetira ñañaré tiiíya. Sĩcũ̶no ãpẽrãrẽ́ ãñurõ tiigú̶no maniĩ.
50002003	Recommendation	Mú̶ãye dícu̶re boosã́rijãña; “ãpẽrã́ nemorṍ niiã” jĩĩ wãcũrijãña. Teero wãcũrõno tiirá, ãpẽrã́ mú̶ã nemorṍ tiimasĩ́rere wãcũ, cṹ̶ãrẽ ãñurõ tiiyá.
66001013	Description	Teeyucu̶ watoapu̶ basocú̶biro baugú̶re ĩñawũ̶. Cũ̶ũ̶ yoaroca sutiró sãñawĩ. Cutiropu̶ suti casero oromena tiirí caserore siatúrigu̶ niiwĩ.
66022003	Faith	Toopú̶re basocá “ñañarõ wáaaro” jĩĩré maniã́dacu. Tiipĩrõ toopú̶ niiãdacu. Tiipĩrõ Cõãmacũ̶yapĩrõ, teero biiri Corderoyapĩrõ niiã. Cũ̶ũ̶rẽ padecotera cũ̶ũ̶rẽ padeoádacua.
60004007	Recommendation	Atibú̶reco petiádaro péerogã du̶sacú. Teero tiirá, mú̶ã tiiádarere ãñurõ tu̶gueñasu̶gue, tiirécu̶tiya; mú̶ã tiiádarere ãñurõ wãcũtoarapu̶ tiiyá, “Cõãmacũ̶mena ãñurõpu̶ra wedesemasĩãdacu” jĩĩrã.
44014026	Grace	Too macãrã dooríwu̶mena wáayira Antioquíapu̶ wáara. Tiimacã macãrã cṹ̶ãrẽ sicato ticocora, “Cõãmacũ̶ mú̶ãrẽ ãñurõ cotearo” jĩĩ ticocoyira. Cõãmacũ̶ tiidutírere tiirá wáadutiyira. Cṹ̶ãpe teeré tiipetítoa, pu̶tu̶ajeajõãyira.
46007028	Recommendation	Nu̶mocu̶tigu̶ Cõãmacũ̶rẽ netõnu̶cã́gũ̶ mee tiii. Numiṍcã wãmosíago, Cõãmacũ̶rẽ netõnu̶cã́gõ mee tiiyo. Teero niipacari, wãmosíarirare cṹ̶ã catirí bu̶recorire pee ñañarõ netõré niiã. Yu̶u̶ cṹ̶ã ñañarõ netõrére boosã́rimiga.
49006012	Sin	Marĩ surara tiiróbiro niipacara, basocámena cãmerĩ́quẽria; wãtĩã ũ̶mu̶ã́sepu̶ niirã́menape cãmerĩ́quẽã. Cṹ̶ã niicua: Wãtĩã dutiré tutuare cu̶orá, cṹ̶ã doca macãrã dutirá, atibú̶reco maquẽ naĩtĩãrõpu̶ tiiróbiro niirére dutirá, basocáre wãcũrépu̶re ñañaré tiidutíra niicua.
59001005	Recommendation	Masĩré cu̶ohérano Cõãmacũ̶rẽ sãĩã́rõ. Ticogu̶daqui. Cõãmacũ̶ tutiro manirṍ niipetirare cṹ̶ã sãĩré nemorṍ ticonemoqui.
52005019	Recommendation	Espíritu Santo mú̶ã wãcũrépu̶re wederi, cãmotárijãña.
58009002	Description	Tiiwií wáicu̶ra caserimena tiirí wii niiyiro. Sicato sããjeari tatia Ãñurí Tatia wãmecu̶tiri tatia niiyiro. Toopú̶re sĩãwócore yucu̶ pesarígu̶ siete sẽnerĩcu̶tirigu̶ nucũyiro. Teero biiri Cõãmacũ̶rẽ ticoré pã péori mesa nucũyiro.
66003018	Recommendation	Teero tiirá, mú̶ãrẽ ateré wedesu̶guea: Oro pecamepu̶ sóesipioriguere sãĩã́dara tiiróbiro yu̶u̶re padeorére sãĩrã́ atiya, Cõãmacũ̶ pu̶topu̶ pee ãñuré cu̶oáda jĩĩrã. Suti butiré sãĩã́dara tiiróbiro yu̶u̶re acabóre sãĩrã́ atiya, bobooro netõrĩ́ jĩĩrã. Capea píore u̶co sãĩã́dara tiiróbiro masĩrére sãĩrã́ atiya, yéere ãñurõ ĩñamasĩãda jĩĩrã.
62005013	Faith	Mú̶ã Cõãmacũ̶ macũ̶rẽ padeoráre atipũrẽ́ jóaa, mú̶ã “catiré petihére cu̶oa” jĩĩ masĩãrõ jĩĩgũ̶.
43007018	Faith	Sĩcũ̶ cũ̶ũ̶ wãcũrémena wedesegu̶ “ãñurõ wedesei” jĩĩrĩ tu̶odu̶gáqui. Cõãmacũ̶ booró wedesegu̶pe “Cõãmacũ̶ ãñunetõjõãĩ” jĩĩrĩ tu̶odu̶gáqui. Cũ̶ũ̶peja diamacṹ̶ wedesegu̶ niiqui; cũ̶ũ̶pu̶re ñañaré bu̶arícu.
47004007	Grace	Ũ̶sã Cõãmacũ̶ye queti wederá bú̶ri niirã́ niiã. Diiména tiiréparu̶ wapapacáre posecu̶tíreparu̶biro niiã. Teero tiigú̶, Cõãmacũ̶ ũ̶sã wederémena cũ̶ũ̶ tutuarere ẽñoquí. Ũ̶sã basiro tutuare cu̶oría.
45012019	Recommendation	Yáa wedera, mú̶ãrẽ ñañarõ tiirí, cãmeríjãña. Cõãmacũ̶pe cṹ̶ãrẽ ñañarõ netõrĩ́ tiiáro. Tee maquẽrẽ Cõãmacũ̶ye queti jóaripũpu̶ jóanoã: “ ‘Yu̶u̶ cãmeboságu̶da; yu̶u̶ wapa tiigú̶dacu’, jĩĩyigu̶ Cõãmacũ̶”, jĩĩ jóanoã.
43008054	Faith	Jesupéja cṹ̶ãrẽ jĩĩwĩ: —Yu̶u̶ basiro yu̶u̶ tiirére ãñurõ wedeseri, wapamaníã. Yu̶u̶ Pacu̶ (mú̶ã “Cõãmacũ̶ ũ̶sã Pacu̶” jĩĩgṹ̶rã) yu̶u̶ tiirére ãñurõ wedesei.
45014020	Recommendation	Mú̶ã yaarémena ãpĩ Jesuré padeorére ñañoríjãña. Niirṍrã niipetire yaaré ãñuniã. Teero biipacari, ãpẽrã́ cṹ̶ã padeorá yaaherenorẽ mú̶ã yaari ĩñabocua. Cṹ̶ãcã mú̶ãrẽ ĩñacũ, yaajãbocua. Teeré yaagú̶no “ñañaré tiiátu̶; Cõãmacũ̶ boorére tiihégu̶ niiã” jĩĩ wãcũgũ̶, padeodúboqui. Mú̶ã cũ̶ũ̶rẽ teero tiibuyéri, ñañaniã.
43019040	Description	José Nicodemomena suti caseri sitiaãñúre tuusĩã́remena Jesuyá õpũ̶ũ̶rẽ cõmawã́. Judíoa diaarirare cṹũri tutipu̶ cṹũãdari su̶guero tiirucúrere tiiwá.
58010034	Faith	Mú̶ã peresuwiipu̶ niirã́rẽ bóaneõ ĩñarira niiwũ̶. Ãpẽrã́ mú̶ãyere ẽmarĩ, u̶seniremena nu̶cãríra niiwũ̶. Mú̶ã ũ̶mu̶ã́sepu̶ cu̶oádarepere “atiditá maquẽ nemorṍ ãñunetõnu̶cãre niicu” jĩĩrira niiwũ̶. “Tee petirícu” jĩĩrã, wãcũtutuarira niiwũ̶.
44013023	Grace	“Sĩcũ̶ David pãrãmi niinu̶nu̶segu̶pu̶ Israelya põna macãrãrẽ netõnégũ̶du̶re ticocogu̶da”, jĩĩ wedeyigu̶ Cõãmacũ̶ ũ̶sã ñecũ̶sũ̶mu̶ãrẽ. Jesús Cõãmacũ̶ jĩĩrigu̶ra niiĩ.
46002009	Faith	Cõãmacũ̶ye queti jóaripũpu̶ teero jóanoã: Cõãmacũ̶ cũ̶ũ̶rẽ maĩrã́rẽ ãñuré quẽnoyúeyigu̶. Sĩcũ̶no ĩñaririguere, cũ̶ũ̶ tu̶oríriguere, cũ̶ũ̶ wãcũririguere quẽnoyúeyigu̶, jĩĩ jóanoã.
45008011	Grace	Cõãmacũ̶ Jesuré diarigu̶pu̶re masõrigu̶ niiwĩ. Espíritu Santo mú̶ãmena niirĩ ĩñagũ̶, Cõãmacũ̶ mú̶ãye õpũ̶ũ̶rĩ bóaadare õpũ̶ũ̶rĩ niipacari, catiri tiigú̶daqui. Teeré tiigú̶daqui Espíritu Santo mú̶ãpu̶re niigṹ̶mena.
45008016	Faith	Espíritu Santora marĩ wãcũrépu̶re “Cõãmacũ̶ põna niitoaa” jĩĩ tu̶gueñarĩ tiiquí.
48006007	Recommendation	Mú̶ã ateré masĩbocu: “Yu̶u̶ ñañaré tiirí, Cõãmacũ̶ teero ĩñajãqui” jĩĩ wãcũgũ̶no cũ̶ũ̶ basiro jĩĩditogu̶ tiii. Queorémena wedegu̶da: Sĩcũ̶ oteri, cũ̶ũ̶ oterigue wii, du̶cacu̶ticu.
45011022	Grace	Ateré acabórijãña: Cõãmacũ̶ basocáre bóaneõ ĩñagṹ̶ niiqui. Teero biiri ñañaré tiiráre queoró diamacṹ̶rã ñañarõ netõrĩ́ tiiquí. Cũ̶ũ̶rẽ padeohérare ñañarõ netõrĩ́ tiiquí. Mú̶ã docare bóaneõ ĩñagṹ̶ niiqui. Teero tiirá, mú̶ãrẽ cũ̶ũ̶ bóaneõ ĩñarére wãcũrã, padeorucújãña. Mú̶ã duucṹrĩ, ñañaré du̶pu̶ri du̶potécõãriro tiiróbiro mú̶ãcãrẽ cõãgũ̶daqui.
59005007	Recommendation	Yáa wedera, mú̶ã masĩã: Marĩ Õpũ̶ pu̶tu̶aatigu̶daqui. Cũ̶ũ̶ pu̶tu̶aatiadari su̶guero potocṍrõ manirṍ yueya. Sĩcũ̶ otegú̶ cũ̶ũ̶ oteré du̶cacu̶tiri cotequi, ãñurétõpu̶ yaaada jĩĩgũ̶. Cũ̶ũ̶ oteri siro, oco peaaro jĩĩgũ̶, potocṍrõ manirṍ yuequi.
55001016	Grace	Onesíforo doca teero tiiríwi. Cõãmacũ̶ cũ̶ũ̶rẽ, cũ̶ũ̶ya wii macãrãrẽ bóaneõ ĩñaãrõ. Sĩcãrĩ mee Onesíforo yu̶u̶re wãcũtutuari tiiwí. Yu̶u̶ peresuwiipu̶ niipacari, yu̶u̶re bobosã́riwi.
62002028	Faith	Mecũ̶tígãcãrẽ mú̶ã yu̶u̶ põnabiro niirã́, cũ̶ũ̶mena niirucujãña. Marĩ teero tiirá, cũ̶ũ̶ pu̶tu̶aatiri, boborícu. “Marĩ Cõãmacũ̶ boorére tiirá niiã”, jĩĩmasĩãdacu.
48005016	Recommendation	Mú̶ãrẽ biiro wedegu̶da: Espíritu Santo mú̶ãrẽ tiidutírobirora tiirucújãña. Mú̶ã teero tiirucúra, ñañaré mú̶ã u̶garipéarere tiirícu.
54001015	Grace	Ate yu̶u̶ wedeseadare diamacṹ̶ niiã; niipetira ateré padeoró booa: Jesucristo Cõãmacũ̶ dutirére netõnu̶cã́rãrẽ netõnégũ̶du̶ atibú̶recopu̶re atirigu̶ niiwĩ. Yu̶u̶rá niipetira nemorṍ netõnu̶cã́rigu̶ niiã.
49006010	Faith	Ate tiidutíremena wedeyaponogũ̶da: Mú̶ã marĩ Õpũ̶mena niiã. Teero tiirá, cũ̶ũ̶ tutuanetõremena wãcũbayiya.
46010012	Recommendation	Teero tiigú̶, sĩcũ̶ “yu̶u̶peja ãñurõ padeogú̶ niiã; ñañaré tiiría” jĩĩ wãcũgũ̶no ãñurõ tu̶omasĩ́ña, ñañaré tiirí jĩĩgũ̶.
58010014	Grace	Marĩ ñañaré tiirére acabógu̶, sĩcãrĩrã cũ̶ũ̶ diariguemena marĩrẽ ãñurã́ pu̶tu̶ádoari tiiyígu̶.
43010031	Violence	Cũ̶ũ̶ teero jĩĩrĩ tu̶orá, judíoare dutirápeja ũ̶tãperire néemiwã sũcã, cũ̶ũ̶rẽ déesĩããda jĩĩrã.
46011003	Description	Apeyeré ateré mú̶ãrẽ masĩrĩ boogá: Cristo niipetira ũ̶mu̶ã sotoa niiĩ. Ũ̶mu̶pe cũ̶ũ̶ nu̶mo sotoa niiĩ. Cõãmacũ̶ Cristo sotoa niiĩ.
58011036	Violence	Ãpẽrã́ ñañarõ bui, tãnanóyira. Ãpẽrã́ cõmedárimena siatú, peresuwiipu̶ du̶ponoyira.
58006019	Faith	“Cũ̶ũ̶ ‘ãñurõ tiigú̶da’ jĩĩriguere tiigú̶daqui”, jĩĩ wãcũbayijĩrã, yuea. Tee wãcũbayire yucusóro siatúpasori tutu bayirí tutubiro niicu. Peecũmúrõ manirṍ niirucujããdacu. Marĩ yucusóro ãñurõ siatúpasonoriwu̶biro niicu. Tiiwu̶ré siatúpasori tutu Cõãmacũ̶ niirṍpu̶ nucũrí tutubiro niicu.
49005011	Recommendation	Bú̶ri peti tiiránorẽ bapacu̶tirijãña. Cṹ̶ã naĩtĩãrõpu̶ niirã́biro niicua. Cṹ̶ã ñañaré tiirére cṹ̶ãrẽ masĩrĩ tiiyá.
59004011	Recommendation	Yáa wedera, cãmerĩ́ buiáperijãña. Sĩcãrĩbíro padeopacú̶, sĩcũ̶ ãpĩrẽ́ buijã́gũ̶, cũ̶ũ̶rẽ “pecamepu̶ wáagu̶du̶ niiĩ” jĩĩgũ̶ tiiquí. Teero jĩĩgṹ̶no Cõãmacũ̶ dutirére buijã́gũ̶ tiiquí. “Cõãmacũ̶ dutiré nemorṍ masĩã yu̶u̶ja” jĩĩdu̶gagu̶ niiqui. Teero jĩĩgṹ̶ tee dutiré maquẽrẽ tiiríqui. Ãñurõ “jáu̶” jĩĩrõno tiigú̶, “Cõãmacũ̶ dutiré queoró niiria” jĩĩgũ̶ tiiquí.
66021021	Description	Doce sopepãmarĩ perlapãmarĩ niiwũ̶. Sopepãmarĩcõrõ sicape perlapemena tiiré niiwũ̶. Macã deco niiwarima oroma niiwũ̶. Bídrubiro ocosusúrima niiwũ̶.
58003006	Faith	Cristope tiiwií õpũ̶ macũ̶ niijĩgũ̶, tiiwií macãrãrẽ ãñurõ cotequi. Marĩ Cõãmacũ̶rẽ padeorá tiiwií macãrã niirã tiia. Marĩ Cõãmacũ̶rẽ padeorucúra, tiiwiipú̶ra niijãrã tiia. Teero biiri “too síropu̶ cũ̶ũ̶ ticoadarere marĩrẽ ticogu̶daqui” jĩĩ padeorucúra, teerora niirucujããdacu.
45012009	Recommendation	Tiiditóro manirṍ ãpẽrãrẽ́ maĩñá. Ñañarére booríjãña. Ãñurépere booyá.
66011013	Violence	Toorá dita bayiró cãmeñawũ̶. Tiimacãpu̶re pee wiseri peecódiawu̶. Siete mil basocá diawa. Ãpẽrã́ du̶saárira bayiró cuiwa. “Cõãmacũ̶ ũ̶mu̶ã́sepu̶ niigṹ̶ dícu̶ niipetirere dutimasĩqui”, jĩĩwã.
48003020	Description	Abrahampere Cõãmacũ̶ cũ̶ũ̶ ãñurõ tiiádarere ãpĩrẽ́ wededuticoriyigu̶; cũ̶ũ̶ basiro wedeyigu̶. Teero tiiró, Abrahamrẽ jĩĩriguepeja Moisére jĩĩrigue nemorṍ wapacu̶tíyiro.
43019010	Description	Pilato jĩĩyigu̶: —¿Deero tiigú̶ yu̶u̶re yu̶u̶rii? ¿Mu̶u̶ masĩrii? Yu̶u̶ mu̶u̶rẽ wionécogu̶ wionécomasĩã. Sĩãdutígu̶cã sĩãdutímasĩã, jĩĩyigu̶.
44008032	Description	Cõãmacũ̶ye queti jóaripũ maquẽ cũ̶ũ̶ buearigue ate niiyiro: Oveja cṹ̶ã sĩãgṹ̶du̶re ñeewaro tiiróbiro basocú̶re ñeewayira. Oveja wĩmagũ̶rẽ póare cṹ̶ã súari cũ̶ũ̶ ditamanírõbirora basocú̶cã ditamaníyigu̶.
44013021	Description	Samuel niirito, basocá sĩcũ̶ cṹ̶ã õpũ̶ niigũ̶du̶re sãĩyíra. Cõãmacũ̶ cṹ̶ã õpũ̶rẽ sõnecoyigu̶. Cũ̶ũ̶ wãmecu̶tiyigu̶ Saúl. Cũ̶ũ̶ pacu̶ Cis wãmecu̶tiyigu̶. Cṹ̶ã Benjamínya põna macãrã niiyira. Saúl cuarenta cũ̶marĩ cṹ̶ã õpũ̶ niiyigu̶.
56001010	Sin	Pau̶ dutirére tu̶orídojãrã niiĩya. Cṹ̶ã noo booró wedesenetõrã, teero biiri jĩĩditoremena wederá niiĩya. Pau̶ teero tiirécu̶tira niicua “cõnerígu̶ yapa casero widetáya” jĩĩrí põna menamacãrã.
44010012	Description	Tiicasero popeapu̶re niipetiracõrõ wáicu̶ra páira, yepapu̶ wéera, wu̶u̶rá sãñayira.
43017022	Grace	Mu̶u̶ yu̶u̶re u̶pu̶tí macũ̶ niirére ticowu̶. Yu̶u̶cã cṹ̶ãrẽ teerá ticowu̶, cṹ̶ã sĩcãrõména niiãrõ jĩĩgũ̶. Marĩ sĩcãrõména niirõbirora cṹ̶ãcã sĩcãrõména niiãrõ.
55001013	Faith	Yu̶u̶ mu̶u̶rẽ diamacṹ̶ bueriguere bueya. Jesucristore padeorémena, cãmerĩ́ maĩrémena bueya.
43002006	Description	Toopú̶ seisparu̶ ũ̶tãparu̶ niiwũ̶. Ũ̶sã judíoare dutirobirora jũĩrĩrẽ́ coseádare oco posetíre niiwũ̶. Pacapáru̶ niiwũ̶: Sicarú̶re pairó oco cincuenta o setenta litros sããwũ̶.
46015034	Recommendation	Teero tiirá, mú̶ã too su̶guero wãcũrirobiro diamacṹ̶ ãñurõ wãcũña sũcã. Teero biiri ñañarére tiiríjãña. Sĩquẽrã mú̶ãmena niirã́ Cõãmacũ̶rẽ masĩriya. Mú̶ãrẽ bobodutígu̶, teero jĩĩã.
49004002	Recommendation	“Ãpẽrã́ nemorṍ ãñuré tiia” jĩĩ wãcũrijãña; cúaro manirṍ niiña; cúañañarijãña; ãpẽrãrẽ́ maĩjĩ́rã, cṹ̶ã diamacṹ̶ tiihéri ĩñarã, teero tu̶gueñajãña.
65001023	Recommendation	Ãpẽrã́ jĩĩditoremena buerére nu̶nu̶rã́rẽ quẽnojeári tiiyá; basocá pecamepu̶ jũ̶ũ̶rã́rẽ netõnérã tiiróbiro tiiyá. Ãpẽrã́ ñañaré tiiríporare tiiápudu̶gara, bóaneõ ĩñaña. Mú̶ãpu̶ cṹ̶ã ñañaré tiirére pẽnirĩ́ jĩĩrã, cṹ̶ã teero tiirére bayiró booríjãña.
45008028	Grace	Cõãmacũ̶ marĩrẽ cũ̶ũ̶ booróbiro tiiáro jĩĩgũ̶, beseyigu̶. Teero tiirá, marĩ ateré masĩã: Marĩ cũ̶ũ̶rẽ maĩrã́rẽ tiiápurucujãqui; niipetire marĩrẽ noo niiréno wáapacari, Cõãmacũ̶ ãñurére marĩrẽ wáari tiiquí.
45016019	Recommendation	Mú̶ãpeja ãñurõ Jesús booró tiirá tiiáyiro. Niipetira mú̶ãrẽ teero jĩĩĩya. Teero tiigú̶, mú̶ãmena bayiró u̶seniã. Mú̶ãrẽ ãñurépere tiimasĩ́rĩ boosã́ã; ñañarépere tiimasĩ́rĩ booría.
58009004	Description	Tiitatiapu̶ sitiaãñúre sóepeoro oromena tiinóriro niiyiro. Teero biiri Cõãmacũ̶ dutiré jóature cu̶orítiba, oromena sotoá cõmanóritiba niiyiro. Tiitiba popeapu̶ sicarú̶ oromena tiinóriru̶ niiyiro. Tiiru̶pú̶ yaaré maná wãmecu̶tire sãñayiro. Teero biiri Aarónyagu̶ tuurítuarigu̶ sooriwirigu̶ sãñayiro. Teero biiri ũ̶tãpĩrĩ Cõãmacũ̶ dutiré jóarepĩrĩ sãñayiro.
45003027	Faith	Teero tiirá, marĩ “biiro tiirécu̶tirano niiã ũ̶sãjã” jĩĩmirigue wapamaníã. Marĩ Moisére dutiré cṹũriguere tiipetírapeja, teeré jĩĩmasĩnobojĩyu. Cõãmacũ̶ marĩ Jesuré padeorípere ĩña, “ãñurã́rã niiĩya” jĩĩqui. Teero tiirá, “biiro tiirécu̶tirano niiã ũ̶sãjã” jĩĩmasĩña maniã.
43014010	Faith	“Yu̶u̶ Pacu̶pu̶re niiã yu̶u̶; cũ̶ũ̶ yu̶u̶pu̶re niiĩ” jĩĩrére ¿padeoríi? Yu̶u̶ mú̶ãrẽ wederére yu̶u̶ booró wederia. Yu̶u̶ Pacu̶ yu̶u̶pu̶re niigṹ̶rã yu̶u̶mena cũ̶ũ̶ booró tiii.
44016022	Violence	Toopú̶ neããriracã Pablo, Silamena cúajõãwã. Queti beserí basoca Pablo, Silare cṹ̶ãye sutire tuuwéduti, tãnadutíwa.
43013034	Recommendation	Mú̶ãrẽ mama dutirére cṹũã: Cãmerĩ́ maĩñá; yu̶u̶ mú̶ãrẽ maĩrṍbirora mú̶ãcã cãmerĩ́ maĩñá.
47005001	Grace	Marĩye õpũ̶ũ̶rĩ muĩ wiseri marĩ niiré wiseribiro niiã. Tee wiseri tiiróbiro marĩye õpũ̶ũ̶rĩ bóaadacu. Cõãmacũ̶pe ũ̶mu̶ã́sepu̶ ãñuré wiseri petiríadarere quẽnoyúetoaqui. Tee wiseri basocá tiirígue mee niicu.
43012044	Faith	Jesús bayiró bu̶su̶rómena jĩĩwĩ: —Yu̶u̶re padeoráno yu̶u̶ dícu̶re padeoríya; yu̶u̶ Pacu̶ yu̶u̶re ticodiocorigu̶cãrẽ padeoóya.
44009013	Description	Ananías jĩĩyigu̶: —Õpũ̶, pau̶ basocá queti wedeawã. Cũ̶ũ̶ Jerusalénpu̶ niigũ̶, mu̶u̶rẽ padeoráre ñañarõ tiigú̶ tiiáyigu̶.
55003002	Sin	Basocá cṹ̶ãye maquẽ dícu̶re booádacua; niyerure maĩã́dacua; “biiro biiráno niiã ũ̶sãjã” jĩĩ wãcũãdacua; “ãpẽrã́ nemorṍ niinetõnu̶cãã” jĩĩ wãcũãdacua; ñañarõ jĩĩãdacua; cṹ̶ã pacu̶sũ̶mu̶ãrẽ netõnu̶cã́jããdacua; ãpẽrã́ cṹ̶ãrẽ ãñurõ tiipacári, “mú̶ã ũ̶sãrẽ ãñurõ tiiáwũ̶” jĩĩriadacua; Cõãmacũ̶rẽ quioníremena ĩñariadacua;
45005009	Grace	Cũ̶ũ̶ye díi õmayudiaremena Cõãmacũ̶ marĩrẽ “ãñurã́rã niiĩya” jĩĩ ĩñaqui. Teero tiirá, marĩ nemorṍ ateré masĩmasĩcu: Cõãmacũ̶ marĩmena bayiró cúagu̶, Jesucristo tiibosáriguere ĩñagũ̶, cũ̶ũ̶ marĩrẽ ñañaré tiimíãdarere netõnéjãgũ̶daqui.
45014014	Sin	Yu̶u̶ marĩ Õpũ̶ Jesuré padeojĩ́gũ̶, “niipetire yaaré ãñuré niiã” jĩĩmasĩã. Ãpĩpé “ate yaaya maniréno niiã” jĩĩ wãcũrĩ, cũ̶ũ̶ basiropereja diamacṹ̶rã yaaya maniréno niiã.
54004006	Faith	Mu̶u̶ Jesuré padeoráre teeré wedegu̶, Jesucristore ãñurõ padecotegu̶ niicu. Teero tiigú̶, “marĩ Jesuré padeoré maquẽrẽ yu̶u̶ buerucua” jĩĩrére ẽñogṹ̶dacu. Teero biiri “marĩ bueré ãñurére yu̶u̶ tu̶onu̶nú̶sea” jĩĩrére ẽñogṹ̶dacu.
