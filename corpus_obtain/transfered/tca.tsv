62003016	Faith	Rü Ngechuchu ya Cristu rü tórü pecaduca̱x nayu , rü yemaãcü tüxü̃ nüxü̃ nadauxẽẽ i ngẽma ngechaü̃ i aixcüma ixĩxü̃ . Rü ngẽxgumarüü̃ ta i yixema , rü tanaxwa̱xe na íimemarexü̃ na nüxü̃ rüngü̃xẽẽxü̃ i taeneẽgü woo nagagu iyu̱xgu .
43013001	Grace	Rü wüxi ga ngunexü̃ nataxu ga nawa na nanguxü̃ ga yema Yudíugüarü peta ga Üpetüchiga . Rü Ngechuchu nüxü̃ nacua̱x ga marü nawa na nanguxü̃ ga ñoma ga naãnewa na yaxũxü̃ rü wenaxãrü Nanatüxü̃tawa na naxũxü̃ . Rü nüma rü yexguma ñoma ga naãnewa nayexmagu rü guxü̃guma tüxü̃ nangechaü̃ ga guxema noxrü ixĩgüxe . Rü yexgumarüü̃ ta ga yexguma toxna yaxũxchaü̃gu ga daxũguxü̃ ga naãnewa na naxũxü̃ , rü yemaãcü poraãcü toxü̃ nangechaü̃ .
58003017	Sin	¿ Rü texémaã nixĩ ga nanuxü̃ ga Tupana ga 40 ga taunecügu ? Rü pemaã nüxü̃ chixu rü namaã nanu ga yema duü̃xü̃gü ga chixexü̃ ügüxü̃ . Rü yemaca̱x yema nachica ga ngextá taxúema íxãpataxü̃gu nayue .
60001014	Recommendation	Rü ñu̱xma na Tupanaxãcügü pixĩgüxü̃ , rü penaxwa̱xe na aixcüma naga pexĩnüẽxü̃ . Rü tama name i nagu pexĩ ga yema nuxcümaü̃xü̃ ga perü ngúchaü̃ ga ü̃pa nagu pexĩxü̃ ga yexguma tauta Tupanaxü̃ pecua̱xgu .
45011032	Grace	Yerü nüma ga Tupana rü guxü̃ma ga duü̃xü̃gümaã nanaxuegu na chixexü̃wa nangẽxmagüxü̃ nagagu ga norü pecadugü . Natürü yemaãcü namaã nanaxuegu ga Tupana na nüxü̃́ nangechaü̃tümüü̃güxü̃ca̱x i guxü̃ma i duü̃xü̃gü .
66006006	Description	Rü nüxü̃ chaxĩnü ga wüxi ga naga ga yema daxũcü̱̃ã̱x ga maxẽxü̃ãrü ngãxü̃tanüwa inaxũxü̃ ga ñaxü̃ : “ Wüxi i ngunexü̃ãrü puracütanü rü naxãtanü i wüxi i kilo i trigu . Rü wüxi i ngunexü̃ãrü puracütanü naxãtanü i tomaẽ̱xpü̱x i kilo i chebada . ¡ Natürü tãxṹ i cuyanatauxẽẽxü̃ i ngẽma chixü̃ rü yima binu ! ” ñanagürü .
59004010	Recommendation	Rü name nixĩ i Cori ya Tupanape̱xegu pecaxãpü̱xügü rü namaã nüxü̃ pixu na taxuwama pimexü̃ . Rü ngẽxguma i nüma rü tá pexü̃ nicua̱xüü̃ rü pexü̃ nataxẽẽ .
44017031	Grace	Yerü nüma ga Tupana rü marü nüxü̃ naxuneta i wüxi i ngunexü̃ i nagu tá aixcüma guxü̃ i ñoma i naãnecü̱̃ã̱x i duü̃xü̃güna nac̱axü̃ i norü maxü̃chiga . Rü marü nüxü̃ naxuneta ya wüxi ya yatü ya Ngechuchu , rü yima tá nixĩ ya duü̃xü̃güna c̱acü . Rü Tupana rü guxãxü̃ma nüxü̃ nacua̱xẽẽ ga yema ga yexguma Ngechuchuxü̃ wena namaxẽẽgu — ñanagürü ga Pauru .
43019002	Description	Rü yema churaragü rü chuchuxü̃wa nanaxügü ga wüxi ga nga̱xcueruü̃ rü ñu̱xũchi naẽruwa nayanga̱xcuchigü . Rü wüxi ga máxü̃ ga naxchiru ga dauxcharaxü̃gu nayacu̱xẽẽgü .
54005014	Recommendation	Rü ngẽmaca̱x chanaxwa̱xe i ngẽma yutegüxü̃ i paxü̃gü na wenaxãrü naxãtegüxü̃ , rü naxãxãcügüxü̃ , rü mexü̃ i napataarü dauruü̃gü na yixĩgüxü̃ . Rü ngẽmaãcü i ngẽma duü̃xü̃gü i ngĩxchi aiexü̃ , rü taxucürüwa chixri ngĩchiga nidexagü .
43014011	Faith	— Chanaxwa̱xe i choxü̃́ peyaxõgü na choma rü Chaunatümaã wüxitama tixĩgüxü̃ . Natürü woo tama ngẽma pixõgügu rü chanaxwa̱xe na choxü̃́ peyaxõgüxü̃ naxca̱x i ngẽma mexü̃gü i taxü̃ i Tupanaãrü poramaã chaxüxü̃ .
66020014	Violence	Rü yemawena rü guma naxtaa ga üxümaã iy̱aurachiünewa nawoü̃ ga yu guxü̃ma ga norü poramaã . Rü guma naxtaa ga üxümaã iy̱aurachiüne , rü ngẽma nixĩ i poxcu i taguma iyacuáxü̃ i tümaca̱x ixĩxü̃ ya yíxema tama Tupanaãrü duü̃xü̃gü ixĩgüxe .
58009026	Description	Natürü ya Cristu , rü taxuca̱xma tü̱xcüü̃ gúcü ya taunecügügu Tupanana nügü naxãẽcha , erü ngẽxguma chi ngẽmaãcü yixĩgu rü chi noxri naãne ixügügumama rü chi marü muẽ̱xpü̱xcüna taxca̱x nayu . Natürü ñomaü̃cüü ga Cristu rü marü ñoma ga naãnewa nangu na wüxicanatama nügü inaxãxü̃ca̱x rü pecaduca̱x nayuxü̃ca̱x .
44013018	Description	— Rü dauxchitawa ga ngextá taxúema íxãpataxü̃wa tüxü̃ nagagü . Rü yéma 40 ga taunecü Tupana yaxna tümamaã naxĩnü ga guxema tórü o̱xigü .
46011033	Recommendation	Rü ngẽmaca̱x , Pa Chaueneẽgüx , rü ngẽxguma pengutaque̱xegügu na penangṍxü̃ca̱x i ngẽma õna i üünexü̃ , rü name nixĩ i pegü ípenaṉg̱uxẽẽ na guxãma wüxigu meã penangṍxü̃ca̱x .
66006012	Violence	Rü yexguma guma pecaduarü ütanüca̱x yucü yagauyegu ga yema norü 6 ga yema poperaarü ñaxtachipe̱xexü̃ , rü nüxü̃ chadau ga poraãcü na naxĩã̱xãchianexü̃ . Rü üa̱xcü rü wüxi ga naxchiru ga waxcharaxü̃rüü̃ nixĩ . Rü tauemacü rü guxü̃wama nagürüü̃ naduema .
58011035	Violence	Rü nayexma ga ngexü̃gü ga yuexacüxü̃ , natürü yema naxãcügü rü wenaxãrü ínarüdagü yerü Tupanaãxü̃́ nayaxõgü . Natürü nayexma ga togü ga poraãcü ngúxü̃ ingegüxü̃ yerü norü uwanügü yemaãcü namaã nachopetü na Tupanaxü̃ ínata̱xgüxü̃ca̱x . Natürü ga nümagü rü tama Tupanaxü̃ ínata̱xgü rü yemaca̱x nayue , yerü naxca̱x rü narümemaẽ nixĩ na wena namaxẽxü̃ rü nayauxgüãxü̃ i ngẽma maxü̃ i taguma gúxü̃ .
44016037	Violence	Natürü ga Pauru rü ñanagürü nüxü̃ ga yema purichíagü : — Marü chixri tomaã nachopetü i toma i Dumacü̱̃ã̱xü̃chigü na tixĩgüxü̃ , rü tama toxna nacaxiraãcüma toxü̃ nic̱uaixgü ga nape̱xewa ga guxü̃ma ga duü̃xü̃gü , rü ñu̱xũchi poxcupataü̃gu toxü̃ nawocu . Rü ñu̱xma rü cúãcüma toxü̃ ínamuxü̃chaü̃ . Rü tãũtáma ngẽmaãcü nixĩ . ¡ Rü ẽcü nümatama núma naxĩ i ãẽ̱xgacügü na nümatama toxü̃ íyamuxü̃xü̃ca̱x ! — ñanagürü ga Pauru .
45013009	Recommendation	Rü ñanagürü i Tupanaãrü mugü : “ ¡ Rü tãũtáma naĩ i ngemaã icupe ! ¡ Rü tãũtáma cumáẽta ! ¡ Rü tãũtáma cungĩ̱x ! ¡ Rü tãũtáma ṯoguã̱xãrü ngẽmaxü̃ cuxü̃́ nangúchaü̃ ! ” ñanagürü . Natürü ngẽma mugü rü guxü̃ma i togü i Tupanaãrü mugümaã rü wüxigu nanu nagu i norü ore i ñaxü̃ : “ ¡ Rü nüxü̃ nangechaü̃ i cumücü na cugütama cungechaü̃xü̃rüü̃ ! ” ñaxü̃ .
62003003	Faith	Rü guxãma ya yíxema yaxṍxẽ na Ngechuchurüü̃ tá tiĩxü̃ , rü tügüna tadau na Ngechuchu ya Cristurüü̃ aixcüma Tupanape̱xewa tamexü̃ .
45007022	Faith	Choma rü chauãẽwa rü chorü me nixĩ i Tupanaãrü mugü , rü naga chaxĩnüchaü̃ .
50004004	Recommendation	Rü ñu̱xma na tórü Coriarü pixĩgüxü̃ , Pa Chaueneẽgüx , rü name nixĩ i guxü̃guma namaã petaãẽgü . Rü wena pemaã nüxü̃ chixu , rü ¡ petaãẽgü !
66001012	Description	Rü chaugü íchidau na nüxü̃ chacuáxü̃ca̱x na ṯacü yiĩxü̃ ga yema chomaã idexaxü̃ . Rü yexguma chaugü íchida̱u̱xgu rü nüxü̃ chadau ga 7 ga weraarü üruü̃gü ga uirunaxca̱x ixĩgüxü̃ .
58003018	Sin	¿ Rü texégümaã nixĩ ga aixcümaxü̃chi inaxunetaxü̃ ga Tupana na tãũtáma yema naãnewa nangugüxü̃ na yexma nangü̃ẽxü̃ca̱x ? Rü pemaã nüxü̃ chixu , rü yemagü nixĩ ga yema duü̃xü̃gü ga tama naga ĩnüẽxü̃ .
43010008	Sin	Guxü̃ma ga yema chauxü̃pa núma ĩxü̃ rü ngĩ́ta̱a̱xgüxü̃ rü máẽtagüxü̃ nixĩgü . Natürü yema carnerugü rü tama naga naxĩnüẽ .
60002018	Recommendation	Pa Duü̃xü̃gü i Coriã̱xgüxü̃x , ¡ rü nüxü̃ pengechaü̃gü rü naga pexĩnüẽ i perü corigü ! Rü tama name i ngẽma perü corigü i pemaã mecümaxü̃xü̃xĩcatama pengechaü̃gü , natürü name nixĩ i nüxü̃ pengechaü̃gü ta i ngẽma perü corigü i chixecümaxü̃ .
44006013	Description	Rü naxca̱x nadaugü ta ga yatügü ga doraxü̃ ixugüemarexü̃ rü yema rü ñanagürügü : — Ñaã yatü rü guxü̃guma chixexü̃maã nidexa i nachigagu ya daa tupauca ya taxü̃ne , rü nachigagu i Tupanaãrü mugü .
47005018	Faith	Rü guxü̃ma i ngẽma rü Tupana nixĩ ya naxücü . Rü nüma nixĩ ga Cristugagu tamaã inangüxmüxü̃ . Rü ñu̱xma rü toxü̃ namu na duü̃xü̃gümaã nüxü̃ tixuxü̃ na namaã inangüxmüẽxü̃ca̱x .
59005010	Recommendation	Pa Chaueneẽgüx , name nixĩ i nüxna pecua̱xãchie ga yema nuxcümaü̃güxü̃ ga Tupanaãrü orearü uruü̃gü ga na ñuxãcü yaxna namaã naxĩnüẽxü̃ ga yexguma ngúxü̃ yangegügu . Rü name nixĩ i pema rü ta ngẽxgumarüü̃ yaxna namaã pexĩnüẽãma rü Tupanaca̱x pemaxẽãma ega ngúxü̃ pingegügu .
44002021	Faith	Rü guxãma ya yíxema Corina c̱axe na tüxü̃ nangü̃xẽẽxü̃ca̱x , rü tá tamaxẽ ’ ” , ñanagürü ga yema orewa .
66007012	Faith	Rü ñanagürügü : “ Rü ngẽmaãcü yiĩ . Rü nüma nixĩ i namexü̃ na guxü̃guma guxãma nüxü̃ icua̱xüü̃güxü̃ , rü nataxẽẽgüxü̃ , rü moxẽ nüxna ixãgüxü̃ , rü nüxü̃ ingechaü̃güxü̃ , erü guxü̃ i cua̱x nüxü̃́ nangẽxma , rü guxü̃ẽ́tüwa nangẽxma , rü guxü̃ãrü yexera napora . Rü ngẽmaãcü yiĩ ” , ñanagürügü .
60003003	Recommendation	Rü ngẽma na aixcüma pimexü̃ca̱x , rü tama name i nagu perüxĩnüẽ na ñuxãcü pegü pemexẽẽyaexüchixü̃ , rü e̱xna uirunaxca̱x i nga̱xãẽruü̃maã penga̱xãẽgüxü̃ , rü e̱xna tatanüxü̃chixü̃ i naxchirugu na picu̱xgüxü̃ .
55001008	Faith	Rü tama chanaxwa̱xe na cuxãnexü̃ na nüxü̃ quixuxü̃ i nachiga ya tórü Cori . Rü ngẽxgumarüü̃ ta tama chanaxwa̱xe i chauxca̱x cuxãne i ngẽma na chapoxcuxü̃ naxca̱x i Tupanaãrü ore . Rü name nixĩ i yaxna namaã cuxĩnü i ngẽma ngúxü̃ i cuxca̱x ínguxü̃ nagagu i ngẽma ore i mexü̃ i nüxü̃ quixuxü̃ . Rü Tupana tá cuxü̃ naporaxẽẽ .
43017019	Description	— Rü tümagagu chaugü ichaxã na tüxü̃ changúexẽẽxü̃ca̱x i curü ore i aixcüma ixĩxü̃ , na cupe̱xewa tixüünexü̃ca̱x ya yíxema choxna tüxü̃ cumugüxe .
66003002	Recommendation	Rü name nixĩ i cuḇaixãchi rü cugü íquicua̱x rü cuyangüxẽẽ i ngẽma íraxü̃ i mexü̃ i cuxü̃́ íyaxüxü̃ i marü iyarüxoxchaü̃xü̃ . Erü nüxü̃ chadau rü ngẽma cuxüxü̃ rü tama Tupanape̱xewa name .
66016004	Description	Rü yema norü tomaẽ̱xpü̱x ga orearü ngeruü̃ rü natügüétügu rü natüxacügüétügu nayabaãcu ga norü taza . Rü guxü̃ma ga yema natügü rü natüxacügü , rü nagüxü̃ nanaca̱xichi .
45005002	Faith	Rü Cristugagu nixĩ na tamaã namecümaxü̃ ya Tupana i ñu̱xmax erü tayaxõgü . Rü nüxü̃ tacua̱x rü guxü̃gutáma tamaã namecüma . Rü tataãẽgü erü nüxü̃ tacua̱x na tüxü̃́ tá nangẽxmaxü̃ i tachica i mexü̃ i Tupanaxü̃tawa .
49005005	Sin	Rü aixcüma pemaã nüxü̃ chixu rü ngẽxguma texé naĩ i ngemaã rü e̱xna naĩ ya yatümaã ipexgu , rü e̱xna tümaxü̃neãrü ngúchaü̃ taxü̱xgu , rü taxucürüwama taxãchica i ngextá tórü Cori ya Cristu rü Tanatü ya Tupana ãẽ̱xgacü íixĩxü̃wa . Rü ngẽxgumarüü̃ ta taxucürüwama texé ngẽ́ma taxãchica ega tügüna tananugüchaü̃xgu i ṯacü rü ngẽmaxü̃gü . Erü yíxema ngẽma nacüma tüxü̃́ ngẽxmaxẽ rü düxwa namaã tatupanaã̱x i ngẽma nacüma i chixexü̃ .
58011008	Faith	Rü guma tórü o̱xi ga Abráü̃ , rü Tupanaãxü̃́ nayaxõ . Rü yemaca̱x nixĩ ga naga naxĩnüxü̃ rü nüxna yaxũxü̃ ga nanatüchiü̃ãne na nawa naxũxü̃ca̱x ga yema naãne ga Tupana tá nüxna ãxü̃ na noxrüxüchi yiĩxü̃ca̱x . Rü yemaãcü nanaxü ga yexguma Tupana namuxgu . Rü nanatüchiü̃ãnewa inaxũãchi ga Abráü̃ woo tama nüxü̃ na nacuáxü̃ ga ngextá tá na naxũxü̃ .
49005018	Recommendation	Rü tama name i ṯacü rü axexü̃ i ngúchi̱xáxü̃maã pengãxẽ , erü ngẽma rü chixexü̃ tüxü̃ naxüxẽẽ i ngẽxguma ngẽmaãcü imaxẽgu . Natürü name nixĩ i Tupanaãẽ i Üünexü̃na pegü pexãgü na pewa nangẽxmaxü̃ca̱x rü pemaã inacuáxü̃ca̱x .
61002002	Sin	Rü nümagü rü tá nüxü̃ nixugü na tama wüxi i chixexü̃ yiĩxü̃ ega woo taxüneãrü ngúchaü̃ ixü̱xgu . Rü muxü̃ma i togü i duü̃xü̃gü rü tá nawe narüxĩ i ngẽma chixexü̃ i naxügüxü̃wa . Rü ngẽma chixri pexü̃ ngúexẽẽxü̃gagu rü muxü̃ma i togü i duü̃xü̃gü rü tá chixri nachiga nidexagü i Tupanaãrü ore i mexü̃ i aixcüma ixĩxü̃ .
49002018	Faith	Rü ñu̱xma rü guxãma i yixema rü Cristugagu tüxü̃́ natauxcha na Tanatü ya Tupanana ingaicamagüxü̃ . Rü ngẽmatama Naãẽ i Üünexü̃ nixĩ i tüxü̃ rüngü̃xẽẽxü̃ na nüxna ingaicamagüxü̃ca̱x ya Tanatü ya Tupana .
44021025	Recommendation	Rü ñu̱xũchi ngẽma yaxõgüxü̃ i tama Yudíugü ixĩgüxü̃ , rü marü naxca̱x tanaxümatü ga torü ore na tama nangõ̱xgüãxü̃ca̱x i ṯacü i namachi i marü togü norü tupananetachicüna̱xãgüxü̃ namaã icua̱xüü̃güxü̃ , rü tama na nangõ̱xgüãxü̃ca̱x ya nagü , rü tama nangõ̱xgüãxü̃ca̱x i naẽxü̃gü rü e̱xna naxü̃nagü i wẽxnaãxü̃ , rü tama naĩ i ngemaã rü e̱xna naĩ ya yatümaã inapexü̃ca̱x — ñanagürügü .
44005003	Sin	Rü yexguma ga Pedru rü ñanagürü nüxü̃ : — Pa Ananíãx , ¿ tü̱xcüü̃ ṉg̱oxo i Chatanága cuxĩnü rü Tupanaãẽ i Üünexü̃maã quidora , rü cugüxü̃́ ngĩxne cuyaxu i ñuxre i ngẽma curü naãnetanü ?
49004014	Recommendation	Rü tãũtáma ñoma buxü̃gürüü̃ tixĩgü i tórü maxü̃wa . Erü ngẽma buxü̃gü rü tauxchaãcü toguama narüxĩnüẽ . Rü ngẽxguma ṯacü rü to i ngu̱xẽẽtaexü̃ naxĩnüẽgu rü ngẽmawe narüxĩ ñu̱xmata naga naxĩnüẽ i ngẽma duü̃xü̃gü i chixexü̃ i norü doramaã nawomüxẽẽgüxü̃ rü nachixexẽẽgüchaü̃xü̃ . Natürü i yixema rü tama name na ngẽxgumarüü̃ ixĩgüxü̃ .
46006009	Sin	¿ Tama e̱xna nüxü̃ pecua̱x na ngẽma duü̃xü̃gü i chixexü̃ ügüxü̃ rü nataxuxü̃táma i nachica i ngextá Tupana ãẽ̱xgacü íyiĩxü̃wa ? ¡ Rü tama name i pegütama pewomüxẽẽgü ! Erü ngextá Tupana ãẽ̱xgacü íyiĩxü̃wa rü nataxutáma i nachica i ngẽma duü̃xü̃gü i naĩ i ngemaã ipexü̃ , rü ngẽma duü̃xü̃gü i tupananetachicüna̱xãxü̃ icua̱xüü̃güxü̃ , rü ngẽma duü̃xü̃gü i naxma̱xẽchita rü e̱xna nateechita ngẽãẽxü̃ , rü ngẽma yatügü i naxrüü̃ yatüxü̃maã ngẽãẽxü̃ , rü ngẽma ngĩ́ta̱a̱xgüxü̃ , rü ngẽma duü̃xü̃gü i nügünaxica nanuxũchixü̃ i norü ngẽmaxü̃gü , rü ngẽma duü̃xü̃gü i ngãxẽwa̱xegüxü̃ , rü ngẽma duü̃xü̃gü i oregüta̱a̱xgüxü̃ , rü ngẽma duü̃xü̃gü i womüxẽẽwa̱xegüxü̃ . Rü guxü̃ma i ngẽmagü rü nataxutáma i nachica i ngextá Tupana ãẽ̱xgacü íyiĩxü̃wa .
58010025	Recommendation	Rü name nixĩ i guxü̃guma tórü ngutaque̱xegüwa na íingugüüxü̃ . Erü nümaxü̃ rü marü nüxü̃ narüxoe na ngutaque̱xewa naxĩxü̃ , rü tama tanaxwa̱xe na ngẽxgumarüü̃ ixĩgüxü̃ . Rü ngẽmaca̱x name nixĩ i yigüaxü̃́ tanangúchaü̃xẽẽ na ingutaque̱xegüxü̃ . Rü ñu̱xma na nüxü̃ icuáxü̃ na marü yangaicaxü̃ ya tórü Cori , rü yexeraãcü tanaxwa̱xe na yigüaxü̃́ nangúchaü̃xẽẽxü̃ .
51003005	Sin	Rü ñu̱xma rü name nixĩ i nüxü̃ perüxoe i guxü̃ma i ñoma i naãneãrü chixexü̃ i pewa ngẽxmaxü̃ . Rü tama name i pema̱xna naĩ i ngemaã pemaxẽ , rü tama name i petena naĩ ya yatümaã pemaxẽ . Rü tama name i penaxü i pexeneãrü ngúchaü̃ rü bai i nagu perüxĩnüẽmare . Rü tama name i pexü̃́ nangúchaü̃ i ṯacü rü to i chixexü̃gü . Rü tama name i pegünaxĩcatama penanuxuchigüchaü̃ i guxü̃ma i ngẽmaxü̃gü , erü yíxema ngẽma nacüma tüxü̃́ ngẽxmaxẽ rü düxwa namaã tatupanaã̱x .
52005008	Faith	Natürü i yixema rü ngóonexü̃wa tangẽxmagü , rü ngẽmaca̱x tanaxwa̱xe i guxü̃guma taxuãẽgü . Rü tanaxwa̱xe i aixcüma meã Tupanaãxü̃́ tayaxõgü , rü yigü tangechaü̃gü , rü meã ítanaṉg̱uxẽẽ na Tupana tüxna naxãxü̃ca̱x i ngẽma maxü̃ i taguma gúxü̃ . Rü ngẽxguma ngẽmaãcü imaxẽgu , rü ngẽmaãcü tá yigü ítapoxü̃ i ngẽxguma Chataná chixexü̃gu tüxü̃ yixẽẽchaü̃gu .
55001007	Grace	Erü ngẽma Naãẽ i Üünexü̃ i Tupana tüxna ãxü̃ rü tama nanaxwa̱xe na imuü̃ẽxü̃ , natürü tüxü̃ naporaexẽẽ na aixcüma duü̃xü̃güxü̃ ingechaü̃güxü̃ca̱x rü meã yigümaã icuáxü̃ca̱x .
62002004	Sin	Rü ngẽxguma chi wüxie : “ Choma rü Tupanaxü̃ chacua̱x ” , ñagügu , natürü tama naga taxĩnügu i ngẽma tüxü̃ namuxü̃ ya Tupana , rü wüxi i dorata̱xáxü̃ tixĩ .
50002002	Faith	Rü ngẽxguma chi ngẽmaãcü yixĩgu , rü chanaxwa̱xe i guxãma wüxigu perüxĩnüẽ , rü aixcüma guxãma pegü pengechaü̃gü , rü aixcüma guxãma ñoma wüxitama piĩxü̃rüü̃ na yiĩxü̃ i peãẽ , rü guxãma wüxitama i ngúchaü̃ca̱x pedau . Rü ngẽxguma ngẽmaãcü pemaxẽgu rü wüxi i chorü taãẽ tá nixĩ .
43007030	Description	Rü yexguma ga yema ãẽ̱xgacügü rü Ngechuchuxü̃ niyauxgüchaü̃ . Natürü taxuü̃ma nayayauxgü , yerü tauta nawa nangu ga ngunexü̃ ga na yayauxgüãxü̃ rü na yama̱xgüãxü̃ca̱x .
54006018	Recommendation	¡ Rü namaã nüxü̃ ixu i ngẽma muãrü dĩẽruã̱xgüxü̃ , rü name na ngẽmamaã mexü̃ naxügüxü̃ca̱x rü togü i duü̃xü̃güxü̃ nangü̃xẽẽgüxü̃ca̱x ! Rü ngẽmaãcü tá namu i norü ü i mexü̃ i Tupanape̱xewa . Rü tanaxwa̱xe i nümagü i muãrü dĩẽruã̱xgüxü̃ rü na ínamemaregüxü̃ na togüna naxããxü̃ rü namaã naṉg̱auxü̃ i ngẽma norü ngẽmaxü̃gü .
43018030	Description	Rü nümagü rü Piratuxü̃ nangãxü̃gü , rü ñanagürügü : — Ngẽxguma chi tama wüxi i taxü̃ i chixexü̃ naxü̱xgu , rü tãũ chima cuxü̃tawa tanaga — ñanagürügü .
45014006	Faith	Rü yíxema duü̃xẽ ya ṯacü rü ngunexü̃ Tupanaca̱x íxüxüchixe , rü ngẽmaãcü tanaxü na ngẽma ngunexü̃gu tórü Corixü̃ ticua̱xüü̃xü̃ca̱x . Rü yíxema namachi ngṍxẽ , rü ngẽmaãcü tanangõ̱x na tórü Corixü̃ ticua̱xüü̃xü̃ca̱x , rü Tupanana moxẽ taxã naxca̱x i ngẽma tangṍxü̃ . Rü yíxema tama namachi ngṍxẽ , rü ngẽmaãcü tanaxü na tórü Corixü̃ ticua̱xüü̃xü̃ca̱x , rü tüma rü ta Tupanana moxẽ taxã naxca̱x i ngẽma nabü i tangṍxü̃ .
45012012	Recommendation	Rü name nixĩ i petaãẽgü erü ípenaṉg̱uxẽẽ na Tupanaxü̃tawa pengugüxü̃ . Rü ngẽxguma ṯacü rü ngúxü̃ pexü̃ ngupetügu , rü name nixĩ i yaxna namaã pexĩnüẽ . ¡ Rü tama name i nüxü̃ perüchaue na peyumüxẽgüxü̃ !
44024023	Description	Rü yexguma ga Peri rü norü capitáü̃xü̃ namu ga na Pauruna nadauxü̃ca̱x . Natürü tama nanapoxcuxüchi , rü tama nanachu̱xu ga na naxü̃tagu naxĩãneãxü̃ ga namücügü , rü nüxü̃ na nangü̃xẽẽgüxü̃ .
46013007	Description	Rü yíxema aixcüma tümamücüxü̃ ngechaü̃xẽ , rü yaxna namaã taxĩnü , rü guxü̃guma nüxü̃́ tayaxõ , rü guxü̃guma mexü̃gu namaã tarüxĩnü , rü taguma naxchi taxai woo ṯacü tümamaã naxü̱xgu i tümamücü .
47004013	Faith	Tupanaãrü ore i ümatüxü̃wa rü ñanagürü : “ Nüxü̃́ chayaxõ rü yemaca̱x Tupanachiga chidexa ” , ñanagürü . Rü ngẽxgumarüü̃tama tixĩgü i toma na tayaxõgüxü̃ rü Tupanachiga tidexagüxü̃ .
52005014	Recommendation	Rü pemaã nüxü̃ tixu ta na penaxucu̱xẽgüxü̃ i ngẽma duü̃xü̃gü i oexü̃ i tama puracüechaü̃xü̃ . ¡ Rü nüxü̃́ penangúchaü̃xẽẽgü i ngẽma duü̃xü̃gü i marü nüxü̃ rüxoechaü̃xü̃ na yaxõgüãxü̃ ! ¡ Rü nüxü̃ perüngü̃xẽẽgü i ngẽma duü̃xü̃gü i turaexü̃ i norü õwa ! ¡ Rü name nixĩ i yaxna namaã pexĩnüẽ i guxü̃ma i ngẽma taeneẽgü !
66016010	Description	Rü yema norü wüxime̱ẽ̱xpü̱x ga orearü ngeruü̃ , rü yema ṉg̱oxoarü tochicaxü̃ẽ́tügu nayabaãcu ga norü taza . Rü guxü̃wama ga ngextá ãẽ̱xgacü íyiĩxü̃wa ga yema ṉg̱oxo , rü naxẽãne . Rü yema na poraãcü nüxü̃́ nangúxü̃ ga duü̃xü̃gü , rü nügü nangṍõrü conüã̱xgü .
48006016	Grace	Rü Tupanana naxca̱x chaca na pexü̃ nataãẽxẽẽgüxü̃ca̱x rü nüxü̃́ pengechaü̃tümüü̃güxü̃ca̱x i guxãma i pema i aixcüma yanguxẽẽgüxe i ngẽma pemaã nüxü̃ chixuxü̃ , rü guxãma ya yíxema aixcüma Tupanaãrü duü̃xü̃gü ixĩgüxe .
44018025	Faith	Rü nüma meã nüxü̃ nacua̱x ga Cuáü̃ ga baiü̃xẽẽruü̃ãrü ngu̱xẽẽtae ga Cori ga Ngechuchuchiga , rü nüxü̃ nacua̱x na ñuxãcü Cuáü̃ duü̃xü̃güxü̃ íbaiü̃xẽẽxü̃ . Natürü yexicaxü̃tama nacua̱x ga Ngechuchuchiga . Natürü poraãcü nataãẽãcüma nidexa rü aixcüma nanangúexẽẽ ga duü̃xü̃gü .
46010031	Recommendation	Dücax , pemaã nüxü̃ chixu rü name nixĩ i guxü̃ma i ngẽma pexüxü̃maã Tupanaxü̃ petaxẽẽ . Rü ngẽxguma ṯacü pengõ̱xgügu rü e̱xna ṯacü pixaxgügu rü e̱xna ṯacü i to pexügügu , rü name nixĩ i guxü̃ma i ngẽmamaã Tupanaxü̃ petaxẽẽ .
62002027	Recommendation	Natürü pema rü marü Cristu pexna nanamu i Naãẽ i Üünexü̃ , rü guxü̃guma pewa nangẽxma . Rü ngẽmaca̱x tama penaxwa̱xe i to i perü ngúexẽẽxü̃ erü nümatama i Naãẽ i Üünexü̃ rü pexü̃ nangúexẽẽ i guxü̃ma . Rü norü ngu̱xẽẽtae rü aixcüma nixĩ rü tama dora nixĩ . Rü ngẽmaca̱x name nixĩ na guxü̃guma Cristuaxü̃́ peyaxõgüxü̃ , ngẽma Naãẽ i Üünexü̃ pexü̃ ngúexẽẽxü̃ãcüma .
59002026	Faith	Rü wüxi i naxü̃ne rü taxuwama name rü nayumare ega natau̱xguma i naãẽ . Rü ngẽxgumarüü̃ ta nixĩ na taxuwama namexü̃ na yaxõmarexü̃ ega taxuü̃ma i mexü̃ ixü̱xgux .
44027035	Description	Rü yexguma marü yema ñaxgu , rü nanayaxu ga wüxi ga pãũ , rü Tupanana moxẽ naxã nape̱xewa ga guxü̃ma . Rü inanabücu ga yema pãũ , rü inanaxügü ga na nangṍõxü̃ .
44015020	Sin	— Rü narümemaẽ nixĩ i naxca̱x tanaxümatü i popera , rü ngẽmawa namaã nüxü̃ tixu : ( 1 ) Rü tama name na nangõ̱xgüãxü̃ i ngẽma naxü̃nagümachi i togü norü tupananetachicüna̱xãgüca̱x ḏaixü̃ . ( 2 ) Rü tama name na naĩ i ngemaã rü e̱xna naĩ ya yatümaã inapexü̃ . ( 3 ) Rü tama name na nangõ̱xgüãxü̃ i namachi i ngẽma naẽxü̃ rü e̱xna naxü̃na i wẽxnaãxü̃ rü e̱xna natügu nguxü̃ . ( 4 ) Rü tama name na nangõ̱xgüãxü̃ ya nagü . Rü ngẽxĩcatama nixĩ i inaxwa̱xexü̃ na naxca̱x naxümatüxü̃ .
44023003	Sin	Rü yexguma ga Pauru rü ñanagürü nüxü̃ : — Tupana tá cuxü̃ napéax , Pa Ãẽ̱xgacüx . Cuma rü düxétüwaxica cume natürü aixepena rü nachixe i curü maxü̃ . Rü ñu̱xma rü ngẽ́ma curüto na Moĩché ümatüxü̃ i mugü nüxü̃ ixuxü̃ãcüma choxna cuc̱axü̃ca̱x . Natürü wüxi i chixexü̃ cuxü erü cumatama rü tama naga cuxĩnü i ngẽma Tupana tüxü̃ muxü̃ erü cunamu na choxü̃ napéaxü̃ca̱x — ñanagürü ga Pauru .
45008001	Description	Rü ñu̱xma ya Tupana rü marü taxuca̱xma nanapoxcue i ngẽma duü̃xü̃gü i Ngechuchu ya Cristuarü duü̃xü̃gü ixĩgüxü̃ .
52005009	Grace	Erü Tupana rü tama tüxü̃ nidexechi na tüxü̃ napoxcuexü̃ca̱x , natürü tüxü̃ nidexechi na tórü Cori ya Ngechuchu ya Cristugagu nayauxgüxü̃ca̱x i maxü̃ i taguma gúxü̃ .
66020008	Violence	Rü nüma i Chataná rü tá ínaxũxũ na yawomüxẽẽãxü̃ca̱x i guxü̃ma i ñoma i naãnecü̱̃ã̱x i duü̃xü̃gü rü Goga rü Magoga na ngẽmagüxü̃ nangutaque̱xexẽẽxü̃ca̱x na Tupanaãrü duü̃xü̃gümaã nügü naḏaixü̃ca̱x . Rü ngẽma Chatanáãrü churaragü , rü ñoma taxtü i taxü̃ãrü naxnecüchicute̱xerüü̃ tá namuxũchi .
46006011	Grace	Rü yexgumarüü̃tama pixĩgü ga ñuxre ga pema ga ü̃pax . Natürü i ñu̱xma ya Tupana rü marü pexü̃́ ínanapi i perü chixexü̃ na noxrüxicatama pixĩgüxü̃ca̱x . Rü ñu̱xma rü aixcüma nape̱xewa pime yerü Naãẽ i Üünexü̃ rü tórü Cori ya Ngechuchu ya Cristuégagu marü perü pecaduna pexü̃ ínanguxü̃xẽẽ .
55001012	Faith	Rü ngẽmaca̱x nixĩ i poraãcü ngúxü̃ chingexü̃ rü chapoxcuxü̃ i ñu̱xmax . Natürü tama naxca̱x chaxãne i ngẽma , erü choma nüxü̃ chacua̱x na texéaxü̃́ chayaxõxü̃ . Rü nüxü̃ chacua̱x na naporaxü̃ i nüma na nüxna nadauxü̃ca̱x i ngẽma puracü i choxna naxãxü̃ rü namaã inacuáxü̃ca̱x i chauãẽ i guxü̃gutáma ñu̱xmatáta ngẽma ngunexü̃ i nagu wena núma naxũxü̃ .
49006018	Faith	Rü tama name i nüxü̃ perüchaue na peyumüxẽgüxü̃ . Natürü name nixĩ i guxü̃guma Tupanaãẽ i Üünexü̃ãrü ngü̃xẽẽmaã Tupanaxü̃ peca̱a̱xü̃ rü guxü̃raü̃ãcü peyumüxẽgü . Rü name nixĩ i pexuãẽgü na guxü̃guma ngẽmaãcü peyumüxẽgüxü̃ rü taguma nüxü̃ perüxoexü̃ . Rü penaxwa̱xe i tümaca̱x peyumüxẽgü ya guxãma ya texé ya Tupanaãrü duü̃xü̃gü ixĩgüxe .
52001001	Grace	Pa Techarónicawa Ngẽxmagüxü̃ i Toeneẽgü i Yaxõgüxü̃ i Tanatü ya Tupana rü Tórü Cori ya Ngechuchu ya Cristuarü Duü̃xü̃gü Ixĩgüxü̃x , choma i Pauru rü namaã i taeneẽ i Chiribánu rü Timutéu nixĩ i pexca̱x tanaxümatüxü̃ i ñaã popera . Rü tanaxwa̱xe i Tanatü ya Tupana rü tórü Cori ya Ngechuchu ya Cristu pexü̃ narüngü̃xẽẽ rü pexü̃ nataãẽxẽẽ .
50004005	Faith	Rü chanaxwa̱xe i meã pemaxẽ na guxü̃ma i duü̃xü̃gü pexü̃ nacua̱xgüxü̃ca̱x na aixcüma mexü̃ i duü̃xü̃gü na pixĩgüxü̃ . ¡ Rü nüxna pecua̱xãchie na tórü Cori rü paxa tá nataeguxü̃ na núma naxũxü̃ !
46011026	Faith	Rü guxü̃guma i ngẽxguma penangõ̱xgu i ñaã pãũ rü peyaxaxgügu ya daa binu rü ngẽmawa tá duü̃xü̃güxü̃ nüxü̃ picua̱xẽẽ na ñuxãcü tórü pecaduca̱x nayuxü̃ ga tórü Cori . Rü ngẽmaãcü tá penaxü ñu̱xmatáta wena nataegu i nümax .
59005015	Faith	Rü ngẽxguma aixcüma Tupanaãxü̃́ yaxõgüãcüma nayumüxẽgügu , rü tá tümaca̱x nitaane , rü nüma ya Cori ya Tupana tá tüxü̃ ínarüdaxẽẽ nawa i tümaãrü ḏaawe . Rü ngẽxguma chi ṯacü rü pecadu taxü̱xgu , rü Tupana tá tüxü̃́ nüxü̃ nangechaü̃ .
55001003	Faith	Guxü̃guma i chütacü rü ngunecü rü cuxna chacua̱xãchixü̃ i chorü yumüxẽwa , rü poraãcü cuxca̱x moxẽ Tupanana chaxã . Rü nüxü̃́ nixĩ i chapuracüxü̃ i mexü̃ i chauãẽmaã , yexgumarüü̃ ga nuxcümaü̃güxü̃ ga chorü o̱xigü naxügüxü̃rüü̃ .
66006016	Description	Rü guxü̃ma ga nümagü , rü guma ma̱xpǘnexü̃ rü guma nutagüxü̃ ñanagürügü : “ ¡ Toétügu pey̱i na toxü̃ ipicu̱xgüxü̃ca̱x naxchaxwa ya yima ngẽma tochicaxü̃wa rütocü , rü naxchaxwa ya yima pecaduarü ütanüca̱x yucü erü tama tanaxwa̱xe na toxü̃ napoxcuexü̃ !
66002017	Description	Rü yíxema ãchixẽ́xẽ rü name nixĩ i naga taxĩnü i ngẽma Tupanaãẽ i Üünexü̃ nüxü̃ ixuxü̃ namaã i ngẽma yaxõgüxü̃tücumügü ” . Rü ñanagürü : “ Yíxema nüxü̃ rüporamaẽxẽ i chixexü̃ rü tá tüxna chanaxã i pãũ i daxũcü̱̃ã̱x . Rü tá tüxna chanaxã ya wüxi ya nuta ya chócü i wüxi i naẽ́ga i ngexwacaxü̃xü̃ nagu ümatücü rü yíxema nayaxuxexicatama nüxü̃ cuáxü̃ ” , ñanagürü i Naãẽ i Üünexü̃ .
61002003	Sin	Rü nümagü i ngẽma duü̃xü̃gü i chixexü̃ rü tá nügüna nananugüchaü̃ i guxü̃ma . Rü ngẽmaca̱x tá pemaã nüxü̃ nixu i ore i chixexü̃ ixĩxü̃ na ngẽmaãcü pexü̃ nawomüxẽẽgüxü̃ca̱x rü pexü̃́ ngĩxü̃ nayauxgüxü̃ca̱x i perü dĩẽru . Natürü tá napoxcue i ngẽma duü̃xü̃gü , rü tãũtáma nibuxmü . Erü Tupana rü woetama nuxcümama nanamexẽẽ i ngẽma poxcu .
53002011	Sin	Rü ngẽmaca̱x ya Tupana rü nanangexrü i ngẽma duü̃xü̃gü na poraãcü ínatüexü̃ca̱x rü yaxõgüãxü̃ca̱x i ngẽma ore i doramare ixĩxü̃ .
45002024	Sin	Rü ngẽmaca̱x i Tupanaãrü ore i ümatüxü̃wa rü ñanagürü : “ Rü pegagu nixĩ na chixri Tupanachiga yadexagüxü̃ i ngẽma duü̃xü̃gü i tama Yudíugü ixĩgüxü̃ ” , ñanagürü .
55003008	Sin	Rü ngẽma duü̃xü̃gü i chixexü̃maã ngu̱xẽẽtaegüxü̃ , rü chixexü̃guxicatama narüxĩnüẽ , rü tama aixcüma nayaxõgü i Tupanaãrü ore . Rü naxchi naxaie i ngẽma ore i aixcüma ixĩxü̃ , naxrüü̃ ga yema yuüxü̃gü ga Yane rü Yabre ga tama Moĩchéga ĩnüẽchaü̃xü̃ .
66003019	Recommendation	Choma rü tüxü̃ chaxucu̱xẽ rü tüxü̃ ichayarüwe̱xãchixẽẽ ya guxãma ya yíxema tüxü̃ changechaü̃xẽ . Rü ngẽmaca̱x name nixĩ i nüxü̃ curüxo i cucüma i chixexü̃ , rü aixcüma choxü̃ cungechaü̃ rü cunaxü i ngẽma cuxü̃́ chanaxwa̱xexü̃ .
45005001	Faith	Rü ñu̱xma rü Tupanape̱xewa time erü tayaxõgü . Rü ngẽmaca̱x marü tama Tupanamaã taxuwanüã̱xgü i ñu̱xmax , erü tórü Cori ya Ngechuchu ya Cristu rü marü tamaã nanangüxmüxẽẽ ya Tupana .
54004016	Recommendation	¡ Inaxuãẽ na ñuxãcü meã cugüna cudauxü̃ rü ñuxãcü meã cunangúexẽẽxü̃ i ngẽma togü ! Erü ngẽxguma meã cunaxü̱xgu i guxü̃ma , rü tá cunayaxu i maxü̃ i taguma gúxü̃ rü ngẽma togü i cuxü̃́ irüxĩnüẽxü̃ rü tá ta nüxü̃ curüngü̃xẽẽ na nümagü rü ta nayauxgüãxü̃ca̱x i ngẽma maxü̃ .
44026011	Violence	— Rü muẽ̱xpü̱xcüna rü chanapoxcuexü̃ na nüxü̃ naxoexü̃ca̱x ga yema na yaxõgüãxü̃ . Rü yemaãcü chanaxü ga guxü̃nema ga ngutaque̱xepataü̃güwa . Rü poraãcü naxchi chaxaxichi ga yema yaxõgüxü̃ , rü yemaca̱x nawe chingẽchigü ñu̱xmata to ga nachiü̃ãnegune ga ĩãnegüwa .
48005019	Sin	Rü meãma nango̱x na ñuxãcü namaxẽxü̃ i ngẽma duü̃xü̃gü i naxü̃neãrü ngúchaü̃ ügüxü̃ , rü naĩ i ngemaã maxẽxü̃ , rü airugürüü̃mare ixĩgüxü̃ . Rü tama naxãneẽ na ṯacü rü chixexü̃ naxügüxü̃ .
46003007	Grace	Rü ngẽmaca̱x woo yíxema tüxira duü̃xü̃gümaã nüxü̃ ixuxe i Tupanaãrü ore rü woo yíxema wixwena yexeraãcü duü̃xü̃güxü̃ ngúexẽẽ́xẽ , rü taxuü̃ma tixĩgü . Natürü Tupana nixĩ ya guxü̃ma ücü , erü nüma nixĩ i duü̃xü̃güxü̃ namaxẽxẽẽxü̃ .
46001007	Faith	Rü ngẽmaca̱x i ñu̱xma na ípenaṉg̱uxẽẽxü̃ na wena táxarü núma naxũxü̃ ya tórü Cori ya Ngechuchu ya Cristu , rü Tupana pexna nanaxã i taxü̃ i cua̱x na taxuü̃ma pexü̃́ taxuxü̃ca̱x na naxca̱x pemaxẽxü̃ .
66014002	Description	Rü ñu̱xũchi nüxü̃ chaxĩnü ga wüxi ga naga ga tagaxü̃ ga daxũguxü̃ ga naãnewa inaxũxü̃ ga ñoma taxü̃ i cotüna i chuxchuxü̃garüü̃ ixĩxü̃ rü ñoma poraãcü yaduruanexü̃rüü̃ ixĩxü̃ rü ñoma muxũchixü̃ i duü̃xü̃gü i arpawa ípaxetagüxü̃rüü̃ ixĩxü̃ .
44010043	Faith	— Rü ü̃pamamatama guxü̃ma ga Tupanaãrü orearü uruü̃gü rü Ngechuchuchiga nidexagü , rü ñanagürügü : “ Rü nüma tá nüxü̃́ nüxü̃ nangechaü̃ i norü pecadugü i guxü̃ma i duü̃xü̃gü i nüxü̃́ yaxõgüxü̃ ” , ñanagürügü .
45002007	Faith	Rü maxü̃ i taguma gúxü̃maã Tupana tá tüxü̃́ nanaxütanü ya yíxema guxü̃guma mexü̃ taxügüãcüma naxca̱x daugüxe na Tupana tümamaã taãẽxü̃ rü naxca̱x daugüxe na aixcüma Tupanaxü̃tawa tangugüxü̃ .
66001004	Grace	Rü choma i Cuáü̃ rü chanaxümatü i ñaã ore pexca̱x i yaxõgüxe ya yima 7 ya ĩãne ya Áchiaarü naãnewa ngẽxmagünewa ngẽxmagüxe . Rü chanaxwa̱xe i pexü̃ narüngü̃xẽẽ rü pexü̃ nataãẽxẽẽ ya yima Tupana ya woetama ngẽxmaẽchacü . Rü ngẽxgumarüü̃ ta chanaxwa̱xe i pexü̃ narüngü̃xẽẽ rü pexü̃ nataãẽxẽẽ i ngẽma Naãẽ i Üünexü̃ i naxü̃tawa ne ũxü̃ i perü dauruü̃ ixĩxü̃ i pema i yaxõgüxe ya yima 7 ya ĩãnewa na pengẽxmagüxü̃ .
44019004	Faith	Rü yexguma ga Pauru rü ñanagürü nüxü̃ : — Cuáü̃ ínanabaiü̃xẽẽ ga yema duü̃xü̃gü ga nüxü̃ rüxoexü̃ ga nacüma ga chixexü̃ rü Tupanaca̱x daugüxü̃ . Natürü yema duü̃xü̃gümaã nüxü̃ nixu ta na nüxü̃́ yaxõgüãxü̃ca̱x ga Ngechuchu ga naweama ãcü — ñanagürü ga Pauru .
61002009	Violence	Rü yema Loxü̃ na namaxẽẽxü̃rüü̃ ga Tupana , rü nüxü̃́ natauxcha na tüxü̃ ínanguxü̃xẽẽxü̃ i ngẽxguma Chataná tüxna ĩnügu ya yíxema meã maxẽxẽ . Rü ngẽxgumarüü̃ ta ya yíxema chixexü̃ ügüxe , rü nüxü̃́ natauxcha na poxcuwa tüxü̃ nangẽxmagüxẽẽxü̃ ñu̱xmatáta nawa nangu i ngẽma ngunexü̃ i nagu guxü̃ma i duü̃xü̃güxü̃ yacagüxü̃ .
58011016	Grace	Natürü ga nümagü rü nüxü̃́ nangúchaü̃gü i ngẽma naãne i mexẽchixü̃ i daxũwa ngẽxmaxü̃ i Tupanaxü̃tawa . Rü yemaca̱x nixĩ ga Tupana ga tama naxãnexü̃ na nügü yaxuxü̃ na norü Tupana yiĩxü̃ . Yerü nüma ga Tupana rü naxca̱x nanamexẽẽ ga wüxi ga ĩãne ya daxũguxü̃ i naãnewa ngẽxmane .
54004007	Recommendation	Rü tama name na naga cuxĩnüxü̃ i ñoma i naãnecü̱̃ã̱xãrü dexagümare i tama aixcüma ixĩxü̃ . Natürü name nixĩ i guxü̃guma cugü cuporaxẽẽ na yexeraãcü Tupanaxü̃ cungechaü̃xü̃ca̱x rü nawe curüxũxü̃ca̱x rü naxca̱x cumaxü̃xü̃ca̱x .
66020009	Violence	Rü ngẽmaãcü i Chatanáãrü churaragü rü tá ñoma i naãneãrü tagu ninguuchi . Rü tá Tupanaãrü duü̃xü̃güxü̃ rü yima ĩãne ya Tupana nüxü̃ ngechaxü̃ne ya Yerucharéü̃xü̃ ínachoeguãchi . Natürü Tupana rü daxũwa tá nanayixẽẽ ya üxü , rü yimamaã tá nixae i guxü̃ma i ngẽma norü uwanügü .
44010048	Description	Rü nanamu na Ngechuchu ya Cristuégagu na ínabaiü̃xü̃ ga yema duü̃xü̃gü ga yexwaca yaxõgüxü̃ . Rü yexguma Pedruxü̃ naca̱a̱xü̃gü na yexma naxã́ũxü̃ca̱x ga ñuxre ga ngunexü̃ .
45002019	Grace	Rü pema rü ñaperügügü : “ Toma rü meãma nüxü̃ tacua̱x na tanaxucu̱xẽxü̃ i ngẽma togü i duü̃xü̃gü i tama Tupanaxü̃ cua̱xgüxü̃ . Rü meãma nüxü̃ tacua̱x na itayanawe̱xãchixẽẽxü̃ i ngẽma togü i chixexü̃wa ngẽxmagüxü̃ ” , ñaperügügü .
62002025	Grace	Rü nümatama ya Ngechuchu ya Cristu nixĩ i tamaã inaxunetaxü̃ na tüxna naxããxü̃ca̱x i maxü̃ i taguma gúxü̃ .
59003017	Description	Natürü guxãma ya yíxema aixcüma tüxü̃́ nangẽxmaxẽ i ngẽma cua̱x i Tupanawa ne ũxü̃ , rü aixcüma meã tamaxẽ rü guxãmaã tamecümagü , rü meã duü̃xẽxü̃ tayauxgü i tümapatawa , rü meã itarüxĩnüẽ i tümamücüarü ucu̱xẽ , rü guxü̃ i duü̃xü̃gü tüxü̃́ nangechaü̃tümüü̃gü , rü guxãmaãma tügü tawüxiguxẽẽgü , rü tixaixcümagü , rü mexü̃ taxügü .
43003035	Faith	— Rü Tanatü ya Tupana rü Nanexü̃ nangechaü̃ . Rü ngẽmaca̱x marü naxme̱xwa nanangẽxmaxẽẽ i guxü̃ma i ṯacü i ngẽxmaxü̃ .
61003009	Grace	Rü ñuxre i duü̃xü̃gü rü nagu narüxĩnüẽ na tãũtáma paxa ínanguxü̃ ya tórü Cori yema tamaã inaxunetaxü̃rüü̃ . Natürü nüma ya tórü Cori rü tama nanuxcüãẽ na yanguxẽẽãxü̃ i ngẽma norü uneta , natürü nüma rü tamaã yaxna naxĩnümare . Erü nüma rü tama nanaxwa̱xe na texé iyarütaxuxü̃ , natürü nanaxwa̱xe na guxãma nüxü̃ rüxoexü̃ i tümacüma i chixexü̃ .
46007007	Grace	Rü chomatama nagu charüxĩnü rü chierü name nixĩ ega choma chamaxü̃xü̃rüü̃ namaxẽgu i guxü̃ma i duü̃xü̃gü . Natürü Tupana rü wüxichigü i duü̃xü̃na nanaxã i nacüma na ñuxãcü namaxẽxü̃ca̱x rü ñuxãcü nagu naxĩnüxü̃ca̱x . Rü ngẽmaca̱x tama guxãma tawüxigu .
46014001	Recommendation	¡ Rü naxca̱x peda̱u̱x na pemücügüxü̃ pengechaü̃xü̃ ! Rü ngẽxgumarüü̃ ta name nixĩ i naxca̱x ípeca na Tupana pexna naxãxü̃ca̱x i ngẽma togü i nacümagü i Naãẽ i Üünexü̃wa ne ĩxü̃ . ¡ Rü ngẽma nacüma i yexeraãcü naxca̱x ípec̱axü̃ nixĩ na meãma nüxü̃ pixuxü̃ i norü ore !
47004006	Grace	Erü nümatama ya Tupana ga noxri naãne naxü̱xgux rü ẽãnexü̃wa nango̱xẽẽcü ga ngóonexü̃ , rü nümatama nixĩ i ñu̱xma i tüxü̃ yango̱xnaãẽxẽẽgüxü̃ na ngẽmawa nüxü̃ icuáxü̃ca̱x na ñuxãcü namexẽchixü̃ i nümax . Rü ngẽma norü mexü̃ rü Ngechuchu ya Cristuchiwewa nixĩ i nüxü̃ idauxü̃ .
44018024	Description	Rü yexgumaü̃cüü rü Epéchiuwa nangu ga wüxi ga Yudíu ga Aporugu ãẽ́gaxü̃ . Rü nüma rü ĩãne ga Aleyãdríacü̱̃ã̱x nixĩ , rü nüxü̃́ natauxcha ga duü̃xü̃güpe̱xewa na yadexaxü̃ . Rü meãma nüxü̃ nacua̱x ga Tupanaãrü ore i ümatüxü̃ .
58013012	Grace	Rü yexgumarüü̃ ta ga Ngechuchu rü ĩãneãrü ĩxpemawa ngúxü̃ ninge rü nayu na nagümaãtama Tupanaca̱x yaxüünegüxẽẽãxü̃ca̱x i duü̃xü̃gü .
56002015	Recommendation	Rü ngẽma ore tá nixĩ i duü̃xü̃güxü̃ namaã cungúexẽẽxü̃ rü nüxü̃́ cunangúchaü̃xẽẽxü̃ na Tupanaca̱x namaxẽxü̃ca̱x . Rü ngẽma oremaã tá aixcüma cuyaxucu̱xẽgü i duü̃xü̃gü erü Tupanatama nixĩ ya cuxü̃ mucü na ngẽmaãcü cunaxüxü̃ . Rü tama name na texé cuxü̃ oxü̃ .
62004009	Grace	Tupana rü ñoma ga naãnewa nanamu ga Nane ya nügümaã wüxicacü na yimagagu tüxü̃́ nangẽxmaxü̃ca̱x i maxü̃ i taguma gúxü̃ . Rü yemawa Tupana tüxü̃ nüxü̃ nadauxẽẽ na ñuxãcü tüxü̃ nangechaü̃xü̃ .
43017024	Grace	— Pa Chaunatüx , cuma choxna tüxü̃ cumugü . Rü chanaxwa̱xe i chauxü̃tawa tangẽxmagü i ngẽ́ma tá íchangẽxmaxü̃wa , na nüxü̃ tadaugüxü̃ca̱x i chorü pora ga choxna cuxãxü̃ . Yerü choxü̃ cungechaü̃ ga yexguma tauta naãne ixügügumama .
45003016	Sin	Rü ngextá ítaxĩxü̃wa rü togüxü̃ tachixexẽẽ rü tanangechaü̃xẽẽ rü chixexü̃gu tanayixẽẽ .
58004014	Faith	Ngechuchu ya Tupana Nane rü mecüxüchi ya tórü ngü̃xẽẽruü̃ nixĩ i Nanatüpe̱xewa . Rü ñu̱xma rü daxũguxü̃ i naãnewa i Nanatüxü̃tawa nangẽxma na ngẽ́ma taétüwa nachogüxü̃ca̱x . Rü ngẽmaca̱x tanaxwa̱xe i guxü̃guma nüxü̃́ tayaxõgüecha rü taguma nüxü̃ tarüxoe .
61001017	Grace	Rü nüxü̃ tadau ga yexguma Tanatü ya Tupana nüxü̃ icua̱xüü̃gu . Rü nüxü̃ taxĩnüẽ ga yexguma gumatama Tanatü ya Tupana ya Mexẽchicü ñaxgu : “ Daa nixĩ ya Chaune ya nüxü̃ changechaü̃xü̃chicü . Rü choma rü poraãcü namaã chataãẽxü̃chi ” , ñaxgu .
46012011	Description	Rü guxü̃ma i ngẽma rü Tupanaãẽ i Üünexü̃tama nixĩ i naxüxü̃ . Rü nüma nixĩ i wüxichigü i duü̃xü̃na naxããxü̃ i ngẽma cua̱x i nüma nanaxwa̱xexü̃ na nüxna naxããxü̃ .
66008012	Description	Rü yema norü ãgümücü ga Tupanaãrü orearü ngeruü̃ rü nayacue ga norü corneta . Rü wüxi ga yema norü tomaẽ̱xpü̱xarü üye ga üa̱xcü rü nixo . Rü yexgumarüü̃ ta wüxi ga yema norü tomaẽ̱xpü̱xarü üye ga tauemacü rü woramacurigü rü ẽxtagü rü nixo . Rü yemaãcü wüxi ga yema norü tomaẽ̱xpü̱xarü üye ga guxü̃ma ga yema rü naxẽãne . Rü ga ngunecü rü ãgümücü ga ngora naxẽãne . Rü ga chütacü rü ãgümücü ga ngora nataxuma ga tauemacü rü bai ga woramacurigü rü bai ga ẽxtagü .
44018017	Violence	Rü yexguma guxü̃ma ga yema duü̃xü̃gü rü Yudíugüarü ngutaque̱xepataü̃ãrü ãẽ̱xgacü ga Chótenegu ãẽ́gaxü̃xü̃ yexma niyauxgü . Rü yexmatama ãẽ̱xgacü ga Gariṍũpe̱xegu nanac̱uaixgü . Natürü nüma ga Gariṍũ rü taxu ñanagürüama .
43010039	Violence	Rü wenaxãrü Ngechuchuxü̃ niyauxgüchaü̃ ga yema Yudíugüarü ãẽ̱xgacügü . Natürü nüma ga Ngechuchu rü naxchaxwa niña .
47004016	Faith	Rü ngẽmaca̱x taguma nüxü̃ tarüxoe na nüxü̃ tixuxü̃ i ngẽma ore . Rü woo yayachigügu rü yaturachigügu i toxone , natürü toõẽwa rü guxü̃ i ngunexü̃gu rü yexeraãcü tiporaetanü .
43012003	Description	Rü yexguma ga María rü yéma inange ga wüxi ga taxüraweü̃xü̃ ga pumara ga yixichixü̃ rü tatanüxü̃chixü̃ . Rü Ngechuchuxü̃ namaã iyixcutü . Rü ñu̱xũchi ngĩyaemaã íinapicutü . Rü guma ĩ rü guxü̃wama nayixmachĩã namaã ga yema pumara .
58011009	Faith	Rü yexguma nawa nanguxgu ga yema naãne ga Tupana namaã ixunetaxü̃ , rü ñoma yexma naxũãneãxü̃rüü̃mare ĩpata ga naxchirunaxca̱xmaãmare naxãchiü̃ . Rü yexgumarüü̃tama nixĩgü ga nane ga Ichaá rü nataa ga Acobu , yerü yexguma nayaegu rü Abráü̃rüü̃ ñoma yexma naxĩãneãxü̃rüü̃mare nixĩgü ga yema naãnewa . Rü yemaãcü nixĩgü ga guxü̃ma ga nümagü ga na woo Tupana rü namaã inaxunetaxü̃ ga na noxrüxüchi yiĩxü̃ca̱x ga yema naãne .
50003017	Recommendation	Pa Chaueneẽgüx , chanaxwa̱xe i chauxrüü̃ nagu pexĩ i ngẽma pexü̃ nüxü̃ chadauxẽẽxü̃ na namexü̃ . ¡ Rü penangugü na ñuxãcü meã namaxẽxü̃ i ngẽma togü i duü̃xü̃gü i toma tamaxẽxü̃ãcüma maxẽxü̃ !
48006002	Recommendation	¡ Rü pegü perüngü̃xẽẽgü i ngẽxguma texé petanüwa guxchaxü̃gü tüxü̃́ ngẽxmagu ! Erü ngẽxguma ngẽmaãcü pegü perüngü̃xẽẽgu , rü ngẽmaãcü tá peyanguxẽẽ i ngẽma Cristu pexü̃ muxü̃ .
59002024	Faith	Rü ngẽmawa nüxü̃ tadau na Tupana namaã taãẽxü̃ ya yima yatü ya mexü̃ ücü rü tama yaxõmarecü .
45009014	Faith	¿ Rü ñuxũ ñagüxü̃ i ñu̱xmax ? ¿ Pexca̱x rü Tupana rü chixexü̃ naxüxü̃ ga yexguma tama Acobuxü̃ nangechaü̃xü̃rüü̃ nüxü̃ na nangechaü̃gu ga Echaú ? Rü dücax , tama chixexü̃ naxü .
45014001	Recommendation	Rü ngẽxguma petanügu naxãxchaü̃gu i wüxi i peeneẽ i tama perüü̃ meã Tupanaãrü orexü̃ cuáxü̃ , rü name nixĩ i meã penayaxu . Natürü tama name i namaã pegü pechoxü̃ga naxca̱x i nacümagü i nagu yaxũxü̃ i Tupanape̱xewa .
66012007	Violence	Rü yemawena ga daxũwa rü nügü nadai . Rü Miguere ga Tupanaãrü orearü ngeruü̃güarü ãẽ̱xgacü ixĩcü rü guxü̃ma ga natanüxü̃ ga orearü ngeruü̃gü , rü nügü nadai namaã ga yema dragṍũ ga taxüchixü̃ rü norü orearü ngeruü̃gü . Rü yema dragṍũ rü ñu̱xũchi norü orearü ngeruü̃gü i chixexü̃ rü poraãcü Tupanaãrü orearü ngeruü̃gümaã nügü nadai .
49004026	Recommendation	Rü ngẽxguma texé ṯacü peãẽwa ngu̱xẽẽgu rü ¡ pegüna pedaugü na tama pecadu pexüxü̃ca̱x ! Rü tama name i nagu perüxĩnüẽẽcha natürü name nixĩ i paxa ngẽmatama i ngunexü̃gu nüxü̃ ipeyarüngüma i ngẽma naxü̃pa na yanaxücuxü̃ ya üa̱xcü .
60003009	Recommendation	Rü ngẽxguma texé chixexü̃ pemaã ü̱xgu , rü tama name i pema rü ta chixexü̃ tümamaã pexü . Rü ngẽxguma texé pemaã guxchigagu , rü tama name i pema rü ta tümamaã peguxchiga . Natürü narümemaẽ nixĩ i mexü̃ i oremaã tüxü̃ pengãxü̃ga rü tüxü̃ perüngü̃xẽẽ , erü Tupana pexü̃ nidexechi na pexü̃ nangü̃xẽẽxü̃ca̱x .
43008029	Grace	— Yima núma choxü̃ mucü ya Chaunatü rü chauxü̃tawa nangẽxma . Rü taguma choxna nixũgachi , erü choma rü guxü̃guma chanaxü i ngẽma norü ngúchaü̃ ixĩxü̃ — ñanagürü .
49006014	Recommendation	Pema nüxü̃ pecua̱x rü ngẽxguma nügü nadaixchaü̃gu i churaragü rü nagúxü̃raü̃xü̃ i norü poxü̃ruü̃ nügü naxügü na tama norü uwanügü nüxü̃ rüporamaẽgüxü̃ca̱x . Rü pema penaxwa̱xe na Tupanaãrü churaragü i mexü̃ na pixĩgüxü̃ . Rü ngẽmaca̱x name nixĩ i penayauxgü i guxü̃ma i ngẽma poxü̃ruü̃ i Tupana pexna ãxü̃ . Rü wüxi i churara rü nügü nanaxü i norü goyexü̃ i tachipanüxü̃ na ngẽmamaã nügü ínapoxü̃xü̃ca̱x i napütüwewa . Rü ngẽxgumarüü̃ ta i pema rü penaxwa̱xe na ngẽma ore i aixcüma ixĩxü̃gu pexĩxü̃ na ngẽmaãcü pegü ípepoxü̃xü̃ca̱x nawa i chixexü̃gü . Rü wüxi i churara rü nayanga̱xcuchi i naremüãrü poxü̃ruü̃ na ngẽmaãcü nügü ínapoxü̃xü̃ca̱x . Rü ngẽxgumarüü̃ ta i pema rü penaxwa̱xe na pexü̃́ nangẽxmaxü̃ i perü maxü̃ i aixcüma Tupanape̱xewa mexü̃ na ngẽmaãcü pegü ípepoxü̃xü̃ca̱x nawa i chixexü̃gü .
66001020	Description	Rü ñu̱xma rü tá cuxca̱x chanango̱xẽẽ i ngẽma ẽxü̃guxü̃ i ngẽma 7 i woramacurigü i chorü tügüneme̱xẽwa nüxü̃ cudauxü̃chiga rü ngẽma 7 i weraarü üruü̃gü i uirunaxca̱xchiga . Rü ngẽma 7 i woramacurigü i nüxü̃ cudauxü̃ , rü ngẽma ãẽ̱xgacügü i ngẽma 7 tücumü i yaxõgüxü̃ẽ́tüwa ngẽxmagüxü̃chiga nixĩ . Rü ngẽma 7 i weraarü üruü̃gü rü ngẽma 7 tücumü i yaxõgüxü̃ i yima 7 ya ĩãnewa ngẽxmagüxü̃chiga nixĩ ” .
58002009	Grace	Natürü nüxü̃ tadau ya Ngechuchu ya aixcüma guxü̃maãma icuácü . Rü yexguma Tupana ñoma ga naãnewa namu̱xgu rü paxaãchi norü orearü ngeruü̃ ga daxũcü̱̃ã̱xgüarü ñaxtüwaama nanaxüxẽẽ . Natürü i ñu̱xma ya Tupana rü poraãcü Ngechuchuxü̃ nataxẽẽ rü ãẽ̱xgacü ya tacü nayaxĩxẽẽ yerü ngúxü̃ ninge rü guxü̃ma ga duü̃xü̃güca̱x nayu yerü yemaãcü nanaxwa̱xe ga Tupana yerü tüxü̃ nangechaü̃ rü tüxü̃ narüngü̃xẽẽchaü̃ .
50002013	Grace	Erü Tupana nixĩ ya perü maxü̃wa puracücü na pexü̃́ nangẽxmaxü̃ca̱x i perü ngúchaü̃ i mexü̃ . Rü nüma nixĩ i pexü̃ nangü̃xẽẽxü̃ na naga pexĩnüẽxü̃ca̱x rü penaxüxü̃ca̱x i ngẽma nüma pexü̃́ nanaxwa̱xexü̃ .
43015011	Grace	— Choma rü ngẽmaãcü pemaã nüxü̃ chixu na wüxigu chomaã petaãẽgüxü̃ca̱x . Rü ngẽmaãcü tá aixcüma petaãẽgü .
54001001	Description	Pa Timutéux , choma i Pauru nixĩ i cuxca̱x chanaxümatüxü̃ i ñaã popera . Rü choxü̃ nixĩ ga yamuxü̃ ga Ngechuchu ya Cristu na norü puracü chaxüxü̃ca̱x , yerü yemaãcü nanaxwa̱xe ga Tupana ya tüxü̃ maxẽxẽẽcü rü tórü Cori ya Ngechuchu ya Cristu ya ínaṉg̱uxẽẽgücü . Rü cuma Pa Timutéux , rü chaune quixĩ i Tupanaãrü orewa yerü chauxü̃tawa nixĩ ga cunayaxuxü̃ ga Tupanaãrü ore ga noxrix . Rü chanaxwa̱xe ya Tanatü ya Tupana rü tórü Cori ya Ngechuchu ya Cristu rü poraãcü cuxü̃ narüngü̃xẽẽgü rü nüxü̃́ cungechaü̃tümüü̃ rü cuxü̃ nataãẽxẽẽgü .
54002009	Recommendation	Rü chanaxwa̱xe i ngexü̃gü rü tauxchaãcü üxü̃ i naxchirugu nicu̱xgü , rü tauxchaãcü nügü namexẽẽyaegü , rü tama poraãcü nügü nanga̱xãẽgü uirumaã rü nuta i tatanüxü̃maã rü naxchiru i tatanüxü̃maã .
43002015	Violence	Rü yexguma yemaxü̃ nada̱u̱xgu ga Ngechuchu , rü nanaxü ga wüxi ga c̱uaixruü̃ ga naxcha̱xmünaxca̱x . Rü yemamaã tupauca ga taxü̃newa ínanawoxü̃ ga yema duü̃xü̃gü guxü̃ma ga norü carnerugümaã rü wocagümaã . Rü yema dĩẽruca̱x taxegüxü̃ãrü dĩẽru rü ngĩxü̃ narüwoü̃ ñaxtüanegu . Rü norü mechagü rü ta nüxü̃ nawoneta .
49002010	Grace	Rü Tupana nixĩ ga tüxü̃ maxẽxẽẽcü . Rü ñu̱xma rü tüxü̃́ nangẽxma i ngẽma maxü̃ yerü Ngechuchu ya Cristu tórü pecaduca̱x nayu . Rü Tupana tüxna nanaxã i ngẽma maxü̃ na meã imaxẽxü̃ca̱x rü mexü̃ ixügüxü̃ca̱x . Rü yemaãcü tüxü̃ narüngü̃xẽẽ ga Tupana yerü woetama nuxcümaxü̃chima marü yemagu narüxĩnü .
60004012	Recommendation	Pa Chaueneẽgü ya Pexü̃ Changechaü̃güxex , ñu̱xma na taxü̃ i guxchaxü̃gü i perü ngu̱xẽẽruü̃ pexca̱x ínguxü̃ , ¡ rü tãxṹ i peḇaixãchiãẽgüxü̃ , ñoma ṯacü i taguma nüxü̃ pedauxü̃ ngupetüxü̃rüü̃ !
66019007	Recommendation	¡ Rü ngĩxã tataãẽgü rü guxü̃ i tórü taãẽmaã nüxü̃ ticua̱xüü̃gü ! Erü marü nawa nangu na iyangĩxü̃ ya yima Tupana Nane ga pecaduarü ütanüca̱x yucü . Rü ngẽma norü duü̃xü̃gü i ñoma nama̱xrüü̃ ixĩgüxü̃ rü marü nügü ínimexẽẽgü .
49006017	Recommendation	Rü wüxi i churara rü nüxü̃́ nangẽxma i napate̱xe i norü poxü̃ruü̃ i naẽruwa . Rü ngẽxgumarüü̃ ta i pema rü penaxwa̱xe na pexü̃́ nangẽxmaxü̃ca̱x i perü maxü̃ i taguma gúxü̃ na ngẽmamaã pegü ípepoxü̃xü̃ca̱x . Rü penaxwa̱xe i pexü̃́ nangẽxma i ngẽma pexne i wüxi i tararüü̃ ixĩxü̃ . Rü ngẽma pexne nixĩ i Tupanaãrü ore i mexü̃ i Naãẽ i Üünexü̃ pexna ãxü̃ .
44007024	Violence	— Rü nüxü̃ nadau ga wüxi ga Equituanecü̱̃ã̱x ga wüxi ga Yudíuxü̃ na nac̱uaxixü̃ . Rü yemaca̱x ga Moĩché rü yema Yudíuétüwa ínayuxu , rü yema Equituanecü̱̃ã̱xü̃ nima̱x rü nanayuxẽẽ .
53003013	Recommendation	Pa Chaueneẽgüx , ¡ tama nüxü̃ perüchau na mexü̃ pexüexü̃ !
46016013	Faith	¡ Rü pexuãẽgü na taxuü̃ma i chixexü̃gu pey̱ixü̃ca̱x ! ¡ Rü meãma peyaxõgüama woo ṯacü pexü̃ üpetügu ! Rü name nixĩ i peporaeama rü taxuca̱xma pemuü̃ẽ .
44007043	Sin	Tama aixcüma chauxca̱x nixĩ yerü ga pema rü ngextá ípexĩxü̃wa rü ípenangeexü̃ ga napata ga perü tupananeta ga Moro rü ípenangeexü̃ ga perü tupananeta ga Refã́ãrü woramacurichicüna̱xã . Rü yemaãcü pegümaã ípenangeexü̃ ga yema tupananetachicüna̱xãgü ga pematama pexügüxü̃ na nüxü̃ picua̱xüü̃güxü̃ca̱x . Rü ngẽmaca̱x i ñu̱xma rü perü naãnewa tá pexü̃ íchawoxü̃ rü yaxü̃wa i Babiróniããrü yexerawa tá pexü̃ chamugü ” , ñanagürü ga Tupana ga yema orewa .
53002015	Recommendation	Rü ngẽmaca̱x , Pa Chaueneẽgüx , rü chanaxwa̱xe i meã peyaxõgüama rü tama nüxü̃ ipeyarüngümaẽ ga yema ore ga tomatama pexü̃ tangúexẽẽxü̃ rü yema ore ga poperagu pexca̱x taxümatüxü̃ .
47005005	Grace	Rü Tupana nixĩ ya toxü̃ imexẽẽcü naxca̱x i ngẽma ngexwacaxü̃xü̃ i maxü̃ rü ngẽma ngexwacaxü̃xü̃ i toxone . Rü toxna nanamu ga Naãẽ i Üünexü̃ na ngẽmawa nüxü̃ tacuáxü̃ca̱x na aixcüma tá tanayaxuxü̃ i ngẽma .
54002011	Recommendation	Rü chanaxwa̱xe i ngexü̃gü rü meã inaxĩnüẽ i ucu̱xẽgü . Rü tama name na nachoxü̃gawa̱xegüxü̃ .
54005019	Recommendation	Rü ngẽxguma chi texé nüxü̃ ixuxgu na chixexü̃ naxüxü̃ i wüxi i yaxõgüxü̃ãrü ãẽ̱xgacü , rü tãũtáma tüxü̃́ icuxĩnü ega natau̱xguma i taxre rü e̱xna tomaẽ̱xpü̱x i togü i duü̃xü̃gü i nüxü̃ daugüxü̃ na aixcüma chixexü̃ naxüxü̃ .
45016016	Recommendation	Rü chanaxwa̱xe i pegü pengechaü̃güãcüma pegü perümoxẽgü i wüxichigü . Rü guxü̃ma i ngẽma yaxõgüxü̃ i toxnamana ngẽxmagüxü̃ , rü pexü̃ narümoxẽgü .
66018019	Description	Rü norü ngechaü̃maã nügüétügu tá waixü̃mü nagünagügü , rü tá poraãcü naxauxe , rü tagaãcü ñanagürügü tá : “ Nangechaü̃tümüü̃ ya yima ĩãne ya taxü̃ne . Rü noxri rü norü yemaxü̃gümaã nügü nimuãrü dĩẽruã̱xẽẽgü ga guxü̃ne ga wapurugüarü yoragü . Natürü i ñu̱xma rü ngürüãchi wüxi i ngoragutama rü inayarüxo i guxü̃ma i ngẽma .
62003001	Grace	¡ Dücax , Pa Chaueneẽgüx , ñuxãcü poraãcü tüxü̃ nangechaü̃ ya Tanatü ya Tupana ! Rü ngẽmaca̱x nixĩ i naxãcügümaã tüxü̃ naxuxü̃ i nümax . Rü aixcüma naxãcügü tixĩgü . Rü ngẽmaca̱x ñoma i naãnecü̱̃ã̱x i duü̃xü̃gü rü tama tüxü̃ nacuáxchaü̃ erü Tupanaxü̃ rü ta tama nacuáxchaü̃gü .
60005005	Recommendation	Rü ngẽxgumarüü̃ ta i pemax , Pa Ngextü̱xücügüx , rü name nixĩ i naga pexĩnüẽ i ngẽma perü ãẽ̱xgacügü i Tupanaãrü puracüwa puracüexü̃ . Rü guxãma i pema i yaxõgüxü̃ , rü name nixĩ i wüxichigü pegü perüngü̃xẽẽ rü taguma pegügu perüxĩnüẽ na pemücügüarü yexera pixĩgüxü̃ . Erü Tupanaãrü ore i ümatüxü̃wa rü ñanagürü : “ Tupana rü tama norü me nixĩ i ngẽma duü̃xü̃gü i nügü írütaxü̃ . Natürü Tupana nüxü̃ narüngü̃xẽẽ rü namaã namecüma i ngẽma duü̃xü̃gü i nügü írüxíragüxü̃ ” , ñanagürü i ngẽma orewa .
45003004	Faith	Rü tama ngẽmaãcü nixĩ . Erü woo guxü̃ i duü̃xü̃gü rü yadorata̱a̱xgügu , natürü Tupana rü taguma nidora rü guxü̃guma nayanguxẽẽ i ngẽma nüma tamaã inaxunetaxü̃ . Rü yemaca̱x norü ore ga Dabí ümatüxü̃wa rü ñanagürü : “ Cumax , Pa Tupanax , rü aixcüma nixĩ i curü ore i nüxü̃ quixuxü̃ . Rü ngẽxguma cuxü̃ tangugügügu rü nüxü̃ tadaugü na aixcüma cumexü̃ ” , ñanagürü .
44009014	Violence	Rü ñu̱xma rü paigüarü ãẽ̱xgacügüarü mumaã núma naxũ na ínayauxü̃ãxü̃ca̱x i guxü̃ma i duü̃xü̃gü i cuégagu yumüxẽgüxü̃ — ñanagürü .
61002001	Sin	Natürü nuxcüma rü nayexma ta ga Tupanaãrü orearü uruü̃güneta ixĩgüxü̃ ga Yudíugütanüwa . Rü ngẽxgumarüü̃ tá ta petanüwa nangẽxma i duü̃xü̃gü i ngu̱xẽẽruü̃güneta ixĩgüxü̃ . Rü nümagü rü tá doramaã nanaxüchicüü i Tupanaãrü ore , rü ngẽmaãcü tá pexü̃ nangúexẽẽ i ore i dora ixĩxü̃ na pexü̃ nawomüxẽẽgüxü̃ca̱x . Rü nümagü rü tãũtáma naga naxĩnüẽchaü̃ ya yima tórü Cori ya Ngechuchu ya Cristu ya norü Maxẽxẽẽruü̃chire̱x ixĩcü . Rü ngẽmagagu ya Tupana rü ngürüãchi tá nanapoxcue i ngẽma duü̃xü̃gü i ngẽmaãcü maxẽxü̃ , rü tá inayanaxoxẽẽ .
43005018	Violence	Rü yemaca̱x ga yema Yudíugüarü ãẽ̱xgacügü rü yexeraãcü Ngechuchuxü̃ nima̱xgüchaü̃ . Yerü tama naxrüü̃ nanaxaure ga ngü̃xchigaarü ngunexü̃ rü ñu̱xũchi nüxü̃ nixu ga Nanatüxüchi na yiĩxü̃ ga Tupana , rü yemaãcü nügü nixu ga Nanatü ga Tupanamaã na nawüxiguxü̃ .
46011002	Faith	Pa Chaueneẽgüx , pemaã chataãẽ erü guxü̃guma chaugu perüxĩnüẽ rü nagu pexĩ ga yema ngu̱xẽẽtae ga pexü̃ changúexẽẽxü̃ .
44002025	Faith	— Yerü ga ãẽ̱xgacü ga Dabí rü Ngechuchuchigagu nidexa , rü ñanagürü : “ Guxü̃guma nachauxü̃tagu ya Cori ya Tupana rü choxü̃ narüngü̃xẽẽ na taxuca̱xma chaxoegaãẽxü̃ca̱x .
60001023	Grace	Rü ñu̱xma i pema rü marü penayauxgü i ngexwacaxü̃xü̃ i perü maxü̃ . Rü ngẽmaca̱x ñoma ngexwacax pebuexü̃rüü̃ pixĩgü . Natürü ngẽma maxü̃ rü tama penatü rü pee ya yuewa̱xéxewa nixĩ i penayaxuxü̃ . Natürü Tupanaãrü ore i maxü̃xü̃ i taguma iyarüxoxü̃wa nixĩ i penayaxuxü̃ .
59005016	Recommendation	Rü ngẽmaca̱x name nixĩ i pegümaã nüxü̃ pixu i perü pecadugü rü pegüca̱x peyumüxẽgü i wüxiechigü na pexca̱x yataanegüxü̃ca̱x . Rü yima mecü ya yatüarü yumüxẽ rü aixcüma napora erü Tupana nanangãxü̃ .
43006047	Faith	— Aixcüma pemaã nüxü̃ chixu rü texé ya choxü̃́ yaxṍxẽ rü tüxü̃́ nangẽxma i maxü̃ i taguma gúxü̃ .
43014018	Grace	— Rü tãũtáma núma pexü̃ chawogümare i chomax , erü wena táxarü pexca̱x chataegu , na petanüwa changẽxmaxü̃ca̱x .
45003002	Grace	Rü poraãcüxüchima tüxü̃́ name na Yudíugü ixĩgüxü̃ . Yerü nüma ga Tupana rü tüxnaxü̃chi nixĩ ga naxããxü̃ ga norü mugü i ümatüxü̃ .
49006005	Recommendation	Rü pemagü , Pa Duü̃xü̃gü ya Ixããrü Coriã̱xgüe , rü name nixĩ i meã naga pexĩnüẽ i perü corigü i ñoma i naãnewa . Rü penaxwa̱xe i nüxü̃ pengechaü̃güãcüma rü nüxü̃ pemuü̃ẽãcüma meã naga pexĩnüẽ ñoma Cristuaxü̃́ pepuracüexü̃rüü̃ .
45002004	Grace	¿ Rü tü̱xcüü̃ tama nagu curüxĩnü i ngẽma mexü̃ i Tupana cuxca̱x üxü̃ ? Nüma rü poraãcüxüchi cumaã namecüma rü yaxna cumaã naxĩnü rü tama paxa curü chixexü̃ca̱x cuxü̃ napoxcuchaü̃ . ¿ Rü ñu̱xma rü tü̱xcüü̃ nüxü̃ cuxo ? ¿ Tama e̱xna nüxü̃ cucua̱x na Tupana ngẽmaãcü cumaã mecümaxü̃ na nüxü̃ curüxoxü̃ca̱x i curü chixexü̃ rü naxca̱x na cumaxü̃xü̃ca̱x ya Tupana ?
62005014	Faith	Rü ngẽmaca̱x tama taxãneẽ na nüxna ingaicamagüxü̃ ya Tupana . Rü nüxü̃ tacua̱xgü ega ṯacüca̱x nüxna icaxgu , rü nüma tüxü̃ naxĩnü i ngẽxguma norü ngúchaü̃ yixĩgu i ngẽma naxca̱x nüxna ic̱axü̃ .
45015013	Faith	Rü ñu̱xma i pema na nüxü̃́ peyaxõgüxü̃ rü chanaxwa̱xe i poraãcü pexü̃ nataãẽxẽẽ ya yima Tupana ya pexü̃ rüngü̃xẽẽcü na meã Cristuxü̃ ípenaṉg̱uxẽẽgüxü̃ca̱x . Rü ngẽmaãcü i Tupanaãẽ i Üünexü̃ rü tá pexü̃ naporaexẽẽ na yexeraãcü Cristuxü̃ ípenaṉg̱uxẽẽgüxü̃ca̱x .
43019041	Description	Rü yema nachica ga Ngechuchu curuchawa íipotaxü̃wa nayexma ga wüxi ga nanetünecü . Rü yema nanetünecüwa nayexma ga wüxi ga naxmaxü̃ ga yexwacaxü̃xü̃ ga taguma texéxü̃ nagu nata̱xgüxü̃ .
66019020	Violence	Rü yema nüxĩraü̃xü̃ ga ṉg̱oxo rü niyaxu . Rü wüxigu namaã niyaxu ga yema to ga ṉg̱oxo ga orearü uruü̃neta ixĩxü̃ ga yema nüxĩraü̃xü̃ ga ṉg̱oxope̱xewa naxüxü̃ ga cua̱xruü̃gü ga duü̃xü̃gü tama nüxü̃ cuáxü̃ na naxügüãxü̃ . Rü yema cua̱xruü̃gümaã nixĩ ga nawomüxẽẽãxü̃ ga yema duü̃xü̃gü ga nüxü̃ icua̱xüü̃güxü̃ ga naxchicüna̱xã ga yema nüxĩraü̃xü̃ ga ṉg̱oxo rü nügü ixãgüxü̃ na yema ṉg̱oxoégamaã na yaxüégagüxü̃ . Rü yema nüxĩraü̃xü̃ ga ṉg̱oxo rü yema to ga ṉg̱oxo ga orearü uruü̃neta ixĩxü̃ , rü wüxigu maxẽxü̃ma nawa nawoü̃ ya yima naxtaa ya üxümaã iy̱aurachiüne ya azufremaã ixaxü̃ne .
45012020	Recommendation	Rü ngẽxguma ṯacü rü chixexü̃ cumaã naxü̱xgu i togü , rü tama name i chixexü̃maã cunataeguxẽẽ . Natürü name nixĩ i nagu quixũ i Tupanaãrü ore i ñaxü̃ , “ Rü ngẽxguma curü uwanü taiya̱xgu , ¡ rü nachibüxẽẽ ! Rü ngẽxguma yaṯawaxgu , ¡ rü naxaxexẽẽ ! Erü ngẽxguma ngẽmaãcü cunaxü̱xgu , rü poraãcü tá cunaxãnexẽẽ ” , ñaxü̃ .
51003016	Recommendation	Rü name nixĩ i guxü̃guma peãẽwa nangẽxma i Cristuarü ore rü taãẽãcüma naga pexĩnüẽ . Rü name nixĩ i meã peãẽxü̃ pecuáãcüma namaã pegü pengúexẽẽ rü pegü pixucu̱xẽgü na ngẽmaãcü pegüaxü̃́ penangúchaü̃xẽẽxü̃ca̱x . Rü name nixĩ i aixcüma Tupanana moxẽ pexãgüãcüma nagu pewiyaegü i nagúxü̃raü̃xü̃ i norü wiyaegü .
51003019	Recommendation	Pa Yatügü i Ãmaxgüxü̃x , rü name nixĩ i ngĩxü̃ pengechaü̃gü i pema̱xgü . Rü tama name i ngĩmaã penuẽ .
54005016	Recommendation	Rü ngẽxguma chi wüxi i ngecü i yaxõ̱xcü rü ngĩxü̃́ nangẽxmagu i ngĩtanüxü̃ i yutexü̃ , rü name nixĩ i ngĩxü̃ irüngü̃xẽẽ . Rü ngẽmaãcü tãũtáma togü i yaxõgüxü̃ãrü puracü tá nixĩ na ngĩxna na nadaugüxü̃ . Rü ngẽxguma tá nüxü̃́ natauxcha i ngẽma togü i yaxõgüxü̃ na ngĩxü̃ nangü̃xẽẽgüxü̃ i ngẽma yutecü i aixcüma ngĩxü̃́ natau̱xcüma i ngĩtanüxü̃gü i ngĩxü̃ rüngü̃xẽẽgüxü̃ .
62005011	Grace	Rü ñaã nixĩ i norü ore ya Tupana i tamaã nüxü̃ yaxuxü̃ , rü : “ Chomatama marü pexna chanaxã i maxü̃ i taguma gúxü̃ . Rü ñaã maxü̃ rü Chaunegagu pexü̃́ nangẽxma ” , ñanagürü .
62005012	Faith	Yíxema nüxü̃́ yaxṍxẽ ya Tupana Nane rü tüxü̃́ nangẽxma i ngẽma maxü̃ i taguma gúxü̃ . Natürü yíxema tama nüxü̃́ yaxṍxẽ ya yima Nane rü tama tüxü̃́ nangẽxma i ngẽma maxü̃ .
43008036	Grace	— Choma rü Tupana Nane chixĩ . Rü ngẽxguma chi choma pecaduna pexü̃ íchanguü̃xẽẽgu , rü aixcüma tá nüxna ípenguü̃ .
49003013	Faith	Rü ngẽmaca̱x i ñu̱xma na pexca̱x ngúxü̃ chingexü̃ rü pexü̃ chaca̱a̱xü̃ na tama chauxca̱x pexoegaãẽgüxü̃ca̱x . Erü ngẽma ngúxü̃ na chingexü̃ i ñu̱xma rü perü meruü̃ nixĩ i ngẽma .
45016018	Sin	Erü ngẽma duü̃xü̃gü rü tama tórü Cori ya Ngechuchu ya Cristuarü ngúchaü̃ naxügü , natürü noxrütama ngúchaü̃ nixĩ i naxügüxü̃ . Rü ore i tauxchaxü̃gümaã nayaxucu̱xẽgü i duü̃xü̃gü , rü ngẽmaãcü nanawomüxẽẽgü i ngẽma duü̃xü̃gü i tama meã nüxü̃ cua̱xgüxü̃ .
45001029	Sin	Rü düxwa ga yema duü̃xü̃gü rü guxü̃raü̃xü̃ ga chixexü̃ naxügü ga Tupanape̱xewa . Rü tama aixcüma meã naxma̱xmaã rü natemaã namaxẽ . Rü naxaü rü nügünaxĩcatama nananugüchaü̃ i guxü̃ma i ṯacü . Rü ṯoguã̱xü̃ nachixexẽẽgüchaü̃ . Rü nixãũxãchiwa̱xegü , rü namáẽtagü , rü nanuẽwa̱xe , rü nawomüxẽẽwa̱xegü , rü naxü̃neãrü ngúchaü̃ nüxü̃ napora , rü naxoregüta̱a̱xgü .
55001014	Recommendation	Rü name nixĩ i Tupanaãẽ i Üünexü̃ i tawa maxü̃xü̃ãrü ngü̃xẽẽmaã ícunapoxü̃ i ngẽma ngu̱xẽẽtae i mexü̃ i Tupana cuxna ãxü̃ .
48006008	Faith	Rü yíxema tümaxüneãrü ngúchaü̃ üxe , rü ngẽma tümaxü̃neãrü ngúchaü̃ rü tá yuwa tüxü̃ naga . Natürü yíxema Tupanaãẽ i Üünexü̃ãrü ngúchaü̃ üxe , rü ngẽma Tupanaãẽ i Üünexü̃wa tá tanayaxu i maxü̃ i taguma gúxü̃ .
46010009	Recommendation	Rü tama name i nüxü̃ taxü ya tórü Cori na ñuxãcü yaxna tamaã naxĩnüxü̃ yexgumarüü̃ ga ñuxre ga nümagü naxügüxü̃rüü̃ . Rü yemaca̱x nixĩ ga yema duü̃xü̃güxü̃ nangõ̱xcuxü̃ ga ãxtapegü rü nayuexü̃ .
46013005	Recommendation	Rü yíxema tümamücüxü̃ ngechaü̃xẽ , rü tama taguxchigawa̱xe , rü tama tügüguxicatama tarüxĩnü , rü tama tanuxwa̱xe , rü tama nagu tarüxĩnüẽcha ega texé chixexü̃ tümamaã ü̱xgu .
66009009	Description	Rü naxü̃newa nüxü̃́ nayexma ga ṯacü ga wüxi ga fierunaxca̱x ga poxü̃ruü̃rüü̃ ixĩxü̃ . Rü naxpe̱xatügüga rü ñoma muxũchine ya autu ya guerrawa cowaru túgünegarüü̃ nixĩ .
43015022	Sin	— Rü ngẽxguma chi choma tama namaã chanango̱xẽẽgu na ñuxãcü chixri na namaxẽxü̃ , rü tãũ chima nüxü̃ nacua̱xgü ga pecadu na naxügüxü̃ . Natürü ñu̱xma namaã nüxü̃ na chixuxü̃ na ñuxãcü chixri namaxẽxü̃ , rü ngẽmaca̱x i ñu̱xma rü taxuacüma nüxü̃ nixugü na yangearü pecaduã́xü̃ .
51004005	Recommendation	Rü chanaxwa̱xe i meã pemaxẽ nape̱xewa i ngẽma duü̃xü̃gü i tama yaxõgüxü̃ . ¡ Rü ñu̱xma na pexü̃́ natauxchaxü̃ , rü yoxni paxa penaxü̱x i Tupanaãrü puracü ! ¡ Rü tama iperüchomare !
45006006	Faith	Rü nüxü̃ tacua̱x rü yema tórü maxü̃ ga nuxcümaü̃xü̃ rü Cristumaã wüxigu curuchagu nayu na yexma yanaxoxü̃ca̱x ga yema tacüma ga chixexü̃ . Rü ñu̱xma rü tama pecadutüü̃wa tangẽxmagü , rü ngẽmaca̱x marü tama naga taxĩnüẽ .
62003010	Sin	Yíxema chixexü̃ ǘxe rü tümaẽneẽchi aixe , rü tama Tupanaxãcü tixĩ . Rü ngẽmawa nüxü̃ tacua̱x na texé tixĩgüxü̃ ya Tupanaxãcügü rü texé tixĩgüxü̃ ya Chatanáxãcügü .
45008007	Sin	Rü yíxema tümaxü̃ne naxwa̱xexü̃ca̱x daugüxe rü Tupanaãrü uwanü tixĩgü . Rü tama Tupanaga taxĩnüẽchaü̃ erü taxucürüwama naga taxĩnüẽ .
44002026	Faith	Rü yemaca̱x marü chataãẽ rü taãẽxü̃ ga oremaã chidexa . Rü choma nüxü̃ chacua̱x na mexü̃ tá choxü̃ üpetüxü̃ i ngẽxguma chayu̱xgux .
46010020	Sin	Natürü pemaã nüxü̃ chixu rü ngẽxguma ngẽma duü̃xü̃gü i tama Tupanaxü̃ cua̱xgüxü̃ , norü tupananetachicüna̱xãca̱x nadaiãgu i ṯacü rü naxü̃na , rü tama Tupanaca̱x nixĩ i nadaiãxü̃ , natürü ṉg̱oxogüca̱x nixĩ i nadaiãxü̃ . Rü tama chanaxwa̱xe i ṉg̱oxogütanüxü̃xü̃ pegü pixĩgüxẽẽ .
44013001	Description	Rü yema yaxõgüxü̃ ga Aü̃tioquíawa yexmagüxü̃tanüwa rü nayexma ga ñuxre ga yatügü ga Tupanaãrü orearü uruü̃gü , rü ñuxre ga yatügü ga Tupanaãrü orewa ngu̱xẽẽtaegüxü̃ . Rü yematanüwa nayexma ga Bernabé , rü Chimáũ ga Waxwegu ãẽ́gaxü̃ , rü Dúchiu ga Chirenecü̱̃ã̱x , rü Manaẽ́ ga wüxigu ãẽ̱xgacü ga Erodemaã yaexü̃ , rü Chauru .
49005006	Recommendation	¡ Rü tama naga pexĩnüẽ ega texé ṯacü rü ore i ngẽãẽmarexü̃maã pexü̃ womüxẽẽchaü̃gu na penaxüxü̃ca̱x i ngẽma chixexü̃gü ! Erü ngẽma chixexü̃gügagu nixĩ i Tupana tá poraãcü napoxcuexü̃ i ngẽma duü̃xü̃gü i tama naga ĩnüẽxü̃ .
56001011	Sin	Natürü ngẽma duü̃xü̃gü i ngẽmaãcü chixri ngu̱xẽẽtaegüxü̃ , rü chanaxwa̱xe i noxtacüma icuyanangea̱xgüxẽẽ . Erü muxü̃ma i duü̃xü̃güxü̃ nachixexẽẽgü rü ñu̱xmata ñuxre ya ĩpatawachigü rü nanachixexẽẽ i guxü̃ma i duü̃xü̃gü na tama aixcüma Tupanaãxü̃́ yaxõgüãxü̃ca̱x . Rü ngẽma ore i taxuwama mexü̃maã duü̃xü̃güxü̃ nangúexẽẽ na ngẽmaãcü nawomüxẽẽgüãcüma ngĩxü̃ nayauxgüxü̃ca̱x i norü dĩẽru .
43013011	Sin	Rü Ngechuchu nüxü̃ nacua̱x na texé tá bexma cúãcü ínaxuaxü̃xü̃ , rü yemaca̱x ñanagürü nüxü̃ : — Natürü tama guxãma aixcüma tingemata — ñaxü̃ .
43010001	Sin	Rü yexguma ga Ngechuchu rü ñanagürü : — Rü aixcüma pemaã nüxü̃ chixu rü ngẽma yatü i tama carnerupǘxü̃ãrü ĩã̱xwa ixücuxü̃ rü wüxi i ngĩ́ta̱xáxü̃ nixĩ i ngẽma , erü ngextámare nixücu .
61002015	Sin	Rü ngẽma duü̃xü̃gü rü tama nagu naxĩ i ngẽma Tupana nüxü̃́ naxwa̱xexü̃ , rü ngẽmaca̱x inayarütauxe . Rü nagu naxĩ ga yema chixexü̃ ga nagu yaxũxü̃ ga nuxcümaü̃xü̃ ga Tupanaãrü orearü uruü̃ ga Baráü̃ ga Beú nane ga chixexü̃ üxü̃ na yemaãcü dĩẽru ngĩxü̃ nayaxuxü̃ca̱x .
44014005	Violence	Rü yexguma ga yema Yudíugü , rü yema duü̃xü̃gü ga tama Yudíugü ixĩgüxü̃ , rü guma ĩãneãrü ãẽ̱xgacügümaã wüxigu nagu narüxĩnüẽ na Pauruxü̃ rü Bernabéxü̃ yayauxgüxü̃ na nutamaã ínamuxũchigüãxü̃ca̱x .
43021017	Description	Rü norü tomaẽ̱xpü̱xcüna wenama Pedruna naca , rü ñanagürü : — Pa Chimáũ Pa Cuáü̃ Nanex , ¿ aixcümaxü̃chi yiĩxü̃ i choxü̃ cungechaü̃xü̃ ? — ñanagürü . Rü yexguma ga Pedru rü düxwa nangechaü̃ , yerü norü tomaẽ̱xpü̱xcüna Ngechuchu nüxna naca ngoxi aixcüma nüxü̃ nangechaü̃ . Rü ñanagürü ga Pedru : — Pa Corix , cuma nüxü̃ cucua̱x i guxü̃ma . Rü cuma nüxü̃ cucua̱x na aixcümaxü̃chi cuxü̃ changechaü̃xü̃ — ñanagürü . Rü Ngechuchu ñanagürü nüxü̃ : — Ẽcü ¡ nachibüexẽẽ i chorü duü̃xü̃gü !
66021027	Sin	Natürü tagutáma ngẽxma naxücu i ṯacü i Tupanape̱xewa chixexü̃ , rü bai ya texé ya chixexü̃ ǘxe rü e̱xna idorata̱xáxe . Rü yíxema Tupana Nane ga pecaduarü ütanüca̱x yucüarü poperawa ngo̱xégagüxexicatátama tixĩgü ya ngẽxma chocuxe .
66017004	Sin	Rü yema nge rü wüxi ga naxchiru ga dauxracharaxü̃ rü dauxü̃maã ixãxchiru . Rü uirumaã rü nutagü ga mexẽchicümaã ingã̱xãẽ . Rü ngĩxme̱xwa ngĩxü̃́ nayexma ga wüxi ga taza ga uirunaxca̱x . Rü yema taza rü namaã naxããcu ga nagúxüraü̃xü̃ ga yema Tupanape̱xewa chixexü̃ rü nagúxüraü̃xü̃ ga chixexü̃gü ga yema nge üxü̃ .
51003014	Recommendation	Rü guxü̃ãrü yexera mexü̃ nixĩ na pegü pengechaü̃güxü̃ . Erü ngẽxguma aixcüma pegü pengechaü̃gügu rü aixcüma wüxigu tá perüxĩnüẽ , rü meã pegümaã tá pemaxẽ .
43012023	Description	Rü yexguma ga Ngechuchu rü ñanagürü nüxü̃ : — Rü marü nawa nangu tá na chayuxü̃ rü wenaxãrü Chaunatüxü̃tawa tá na chaxũxü̃ i choma i Tupana Nane i duü̃xü̃xü̃ chiĩxü̃ .
45002022	Sin	Rü pema nüxü̃ pixu na tama namexü̃ na naĩ i ngemaã ipexü̃ , ¿ rü tü̱xcüü̃ i pema i ngẽmaãcü pemaxẽxü̃ ? Rü pema na naxchi pexaiexü̃ i togüarü tupanagünetachicüna̱xãgü , ¿ rü tü̱xcüü̃ i naxca̱x pengĩ́ẽxü̃ i norü tupaucagüarü ngẽmaxü̃gü ?
45007008	Sin	Natürü yexguma yema mugü choxü̃ ngu̱xẽẽgu na nachixexü̃ na ṯoguã̱xãrü ngẽmaxü̃ choxü̃́ ngúchaü̃xü̃ , rü yexguma ga pecadu rü nayoxniẽ na yexeraãcü choxü̃́ na nangúchaü̃xẽẽãxü̃ . Rü ngẽmaãcü nüxü̃ tadau rü ngẽxguma chi natau̱xgu i ngẽma mugü , rü tãũ chima nüxü̃ tacua̱xgü na ñuxãcü wüxi i chixexüchixü̃ na yiĩxü̃ i ngẽma pecadu .
44026017	Grace	— Rü cuxna tá chadau i natanüwa i cutanüxü̃gü i Yudíugü rü ngẽma tama Yudíugü ixĩgüxü̃ i ñu̱xma tá natanüwa cuxü̃ chamuxü̃ .
56003003	Sin	Rü name nixĩ i yaxna namaã taxĩnüẽ i ngẽma tama yaxõgüxü̃ , yerü yixema rü ta ga ü̃pa rü chixri tamaxẽ , rü tama Tupanaga taxĩnüẽ . Rü itayarütauxe rü tórü ngúchaü̃ tüxü̃ napora . Rü chixexü̃gu rüxĩnüẽãcüma tamaxẽ rü taxãũxãchiwa̱xegü . Rü togü i duü̃xü̃gü taxchi naxaie , rü yixema rü ta rü yigüchi taxaie ga wüxichigü .
54005021	Recommendation	Rü ñu̱xma Tupanape̱xewa rü tórü Cori ya Ngechuchu ya Cristupe̱xewa rü ngẽma daxũcü̱̃ã̱x i orearü ngeruü̃gü i Tupana nüxü̃ ngechaü̃güxü̃pe̱xewa , rü cuxü̃ chamu na naga cuxĩnüxü̃ i ñaã ore i cumaã nüxü̃ chixuxü̃ . Rü chanaxwa̱xe i ngẽma cumaã nüxü̃ chixuxü̃rüü̃ meã cunaxucu̱xẽ i guxü̃ma i ngẽma yaxõgüxü̃ rü nüẽ́tama ega woo texé tixĩgu .
58010035	Recommendation	Rü ngẽmaca̱x i ñu̱xmax , rü tama name na nüxü̃ perüxoexü̃ na Cristuaxü̃́ peyaxõgüxü̃ woo ṯacü pexü̃ üpetügu . Erü marü nüxü̃ pecua̱x rü Tupana rü aixcümaxü̃chi tá pexna nanaxã i perü ãmare i maxü̃ i taguma gúxü̃ , erü Cristuaxü̃́ peyaxõgü .
46004002	Faith	Rü ngẽxguma texé ṯacü rü puracü tüxü̃ üxẽẽgu , rü tanaxwa̱xe i aixcüma tayanguxẽẽ i ngẽma puracü i tüxna taxãxü̃ na ngẽmaãcü inawéxü̃ca̱x na aixcüma wüxi i duü̃xü̃ i mexü̃ ixĩxü̃ .
44009043	Description	Rü muxü̃ma ga ngunexü̃ Yopegu narüxã̱ũ̱x ga Pedru napatagu ga Chimáũ ga naxcha̱xmüãrü paxẽẽwa puracüxü̃ .
46003016	Grace	¿ Tama e̱xna nüxü̃ pecua̱x i pema rü Tupanapata na pixĩgüxü̃ , rü Tupanaãẽ i Üünexü̃ rü petanüwa na namaxü̃xü̃ ?
58010019	Faith	Rü ngẽmaca̱x i ñu̱xma , Pa Chaueneẽgü , rü taxuca̱xma tü̱xcüü̃ tamuü̃ẽ na Tupana íngẽxmaxü̃wa ichocuxü̃ na namaãxü̃chi idexagüxü̃ca̱x . Rü nuxcümaxü̃chima rü paigüarü ãẽ̱xgacüxicatama yexma naxücu nagu ga guma ĩpata ga naxchirunaxca̱x ga Tupana nawa yexmane . Rü taxucürüwama ngexerüxǘxemare yexma taxücu . Natürü nüma ga Ngechuchu ya Cristu rü marü inayanaxoxẽẽ ga guxü̃ma ga yema ga yexguma curuchagu nayu̱xgu rü nagü inabaãgu na Tupana íngẽxmaxü̃wa tüxü̃ yachocuxẽẽxü̃ca̱x rü namaãxü̃chi idexagüxü̃ca̱x . Rü woo taxucürüwama Tupanana tangaicamagü ga noxrix , natürü nüma ga Cristu rü nayu na tüxü̃ namaxẽxẽẽxü̃ca̱x . Rü nagagu nixĩ i ñu̱xma i Tupanaxü̃tawa ingugüxü̃ .
43008021	Sin	Rü Ngechuchu rü wenaxãrü namaã nüxü̃ nixu , rü ñanagürü : — Choma rü tá pexna chixũ i núma , rü pema rü tá chauxca̱x pedaugü , natürü tá perü pecadugu peyue . Rü ngextá íchaxũxü̃wa rü taxucürüwama ngẽ́ma pexĩ — ñanagürü .
51003012	Recommendation	Rü ñu̱xma ya Tupana rü pexü̃ nangechaü̃ i pema rü pexü̃ nidexechi na noxrü pixĩgüxü̃ca̱x . Rü ngẽmaca̱x name nixĩ i guxü̃guma pexü̃́ nangechaü̃tümüü̃gü i togü , rü namaã pemecümagü , rü tauxchaãcüma nüxna penaxã , rü taguma nape̱xewa pegü íperütagü . Rü ngẽxguma woo ṯacü pemaã naxü̱xgux rü name nixĩ i yaxna namaã pexĩnüẽ .
43012026	Faith	— Rü ngẽxguma texé choxü̃́ puracüchaü̃gu rü name nixĩ i chowe tarüxũ . Rü ngẽma choma tá íchangẽxmaxü̃wa rü ngẽ́ma rü tá ta tangẽxma i tümax . Rü ngẽxguma texé choxü̃́ puracügu rü Chaunatü ya Tupana rü tá tümamaã nataãẽ — ñanagürü .
54003004	Description	Rü tanaxwa̱xe i meãma tümachiü̃maã itacua̱x , rü tümaxãcügü rü meã tümaga naxĩnüẽ , rü tüxü̃ nangechaü̃gü .
52005011	Recommendation	Rü ngẽmaca̱x , Pa Chaueneẽgüx , rü name nixĩ i wüxichigü pegü petaãẽxẽẽgü rü pegü peporaexẽẽ i perü õwa ngẽxgumarüü̃ i ñu̱xma na marü ípenaxügüxü̃ .
62003011	Recommendation	Name nixĩ na yigü ingechaü̃güxü̃ i wüxichigü . Rü yematama ore nixĩ ga noxriarü ügügumama nüxü̃ pexĩnüẽxü̃ .
46007026	Recommendation	Yixema na yaxõgüxü̃ rü ñu̱xma rü poraãcü guxchaxü̃gü tüxü̃́ nangẽxma . Rü ngẽmaca̱x chauxca̱x narümemaẽ i tama nixãma̱x i ngẽma yatügü i ngema̱xgüxü̃ .
43003001	Description	Nayexma ga wüxi ga Parichéu ga Nicodémugu ãẽ́gacü . Rü nüma rü wüxi ga ãẽ̱xgacü ga nüxü̃ nangechaü̃gücü nixĩ ga Yudíugütanüwa .
59002025	Description	Rü yemaãcü ta ngĩmaã nangupetü ga nuxcüma ga Raá . Rü Tupana ngĩmaã nataãẽ yerü mexü̃ ixü ga yexguma meã nayauxãgu ga ngĩpatawa ga yema orearü ngeruü̃gü ga Yudíugü . Rü ngĩgagu namaxẽ ga yema orearü ngeruü̃gü yerü to ga namagu iyamugü ga yexguma norü uwanügü nadaixchaü̃gu . Rü woo ga ngĩma rü chixri na namaxü̃xü̃ ga noxrix , natürü mexü̃ ixü yerü iyaxõ , rü yemaca̱x Tupana ngĩmaã nataãẽ .
54002015	Faith	Rü yemaca̱x Tupana nüxü̃ nixu rü tá poraãcü nüxü̃́ nangu̱x i ngẽma ngexü̃gü i ngẽxguma naxíraxacügügu . Natürü ngĩma i ngecü rü tá inayaxu i maxü̃ i taguma gúxü̃ ega meã ngĩxãcügümaã inacua̱xgu , rü mexü̃gu naxĩnüãcüma yaxõõgu , rü guxü̃guma duü̃xü̃güxü̃ nangechaü̃gu rü meã Tupanape̱xewa namaxẽgu .
44013017	Grace	— Yima tórü Tupana i yixema i Yudíugü , rü tüxü̃ nidexechi ga nuxcümaü̃güxe ga tórü o̱xigü na tüxü̃ nangü̃xẽẽxü̃ca̱x . Rü poraãcü tüxü̃ nimuxẽẽ ga yexguma woo to ga nachiü̃ãne ga Equituanewa tayexmagügu . Rü yemaãcü wüxi ga taxü̃ ga nachiü̃ãne tüxü̃ nixĩgüxẽẽ . Rü ñu̱xũchi yemawena , rü norü poramaã tüxü̃ ínagaxü̃ ga yema naãnewa .
44015008	Grace	— Rü yima Tupana ya guxããẽxü̃ cuácü rü tüxü̃ nüxü̃ nadauxẽẽ na nadeãxü̃ i ngẽma duü̃xü̃gü i tama Yudíugü ixĩgüxü̃ , yerü nüxna nanamu ga Naãẽ i Üünexü̃ yema tüxna namuãxü̃rüü̃ .
59002011	Sin	Erü nümatama ya Tupana ga ñacü : “ ¡ Tãũtáma naĩ i nge i ãtecümaã cungẽãẽ ! ” ñacü , rü ñanagürü ta : “ ¡ Tãũtáma cumáẽta ! ” ñanagürü . Rü ngẽxguma chi tama naĩ i nge i ãtecümaã cungeãẽ̱xgu , natürü cumáẽtagu , rü tama aixcüma meã naga cuxĩnü i ngẽma Tupana tüxü̃ muxü̃ .
43010028	Grace	— Rü choma rü nüxna chanaxã i maxü̃ i taguma gúxü̃ . Rü nümagü rü tagutáma inayarütauxe , rü taxúetáma choxna tanapuxü̃ i cho̱xme̱xwa .
45016020	Grace	Rü ngẽxguma ngẽmaãcü meã pemaxẽgu rü nüma ya Tanatü ya Tupana ya tüxü̃ taãẽxẽẽcü rü tá pexü̃ naporaexẽẽ na aixcüma nüxü̃ perüyexeraxü̃ca̱x i Chataná . Rü chanaxwa̱xe i tórü Cori ya Ngechuchu ya Cristu pemaã inarüxã̱ũ̱x rü pexü̃ narüngü̃xẽẽ .
55003005	Sin	Rü tá nügü nayaxõgüxüchinetaxẽẽ natürü ngẽma norü chixexü̃ i naxügüxü̃wa tá nango̱xoma na tama aixcüma yaxõgüãxü̃ i ngẽma ore i mexü̃ . Rü ngẽma duü̃xü̃gü i ngẽmaãcü maxẽxü̃ , rü tama name i namaã cuxãmücü rü natanügu cuxã .
45012005	Description	Rü ngẽxgumarüü̃ ta i yixema na yaxõgüxü̃ , rü woo na imuxü̃ natürü wüxitama i duü̃xü̃gü tixĩgü , erü Cristuarü duü̃xü̃gü tixĩgü . Rü ngẽmaca̱x i guxãma i yixema rü yigümücügü tixĩgü , erü woetama wüxitama i duü̃xü̃gü tixĩgü .
56003008	Faith	Rü guxü̃ma i ngẽma marü cumaã nüxü̃ chixuxü̃ rü aixcüma nixĩ . Rü ngẽmaca̱x chanaxwa̱xe i guxü̃guma nüxü̃ quixu i ngẽma ore na aixcüma mexü̃ naxügüxü̃ca̱x i ngẽma duü̃xü̃gü i Tupanaãxü̃́ yaxõgüxü̃ . Erü ngẽma ore rü guxü̃wama name i guxãca̱x .
59002023	Faith	Rü yemaãcü ningu ga yema ore ga ümatüxü̃ ga ñaxü̃ : “ Abráü̃ rü Tupanaãxü̃́ nayaxõ rü yemaca̱x Tupana nüxü̃ nixu na mecü yiĩxü̃ yerü nüxü̃́ nayaxõ . Rü nüxü̃ nixu ta na namücü yiĩxü̃ ga Abráü̃ ” .
59002001	Faith	Pa Chaueneẽgüx , pema rü nüxü̃́ peyaxõgü ya tórü Cori ya Ngechuchu ya Cristu ya mexẽchicü . Rü ngẽmaca̱x tama name na chixriãcü penayaxuxü̃ i ñuxre i duü̃xü̃gü rü meã penayaxuxü̃ i togü .
45003013	Sin	Rü tümaã̱x rü wüxi i yuetamaxü̃ i ingenaxü̃rüü̃ nixĩ erü ngẽ́ma ítanaxũxũxẽẽ i nagúxü̃raü̃xü̃ i dexa i chixexü̃ . Rü tümaãrü conümaã rü poraãcü tidorae . Rü ngẽma tümaãrü dexa rü ñoma ãxtapegupütachatarüü̃ nixĩ erü togüxü̃ nachixexẽẽ .
49005028	Recommendation	Rü yema Cristu tüxü̃ na ngechaü̃xü̃rüü̃ , rü wüxichigü ya yatü rü nanaxwa̱xe na nama̱xü̃ nangechaü̃xü̃ ñoma nügüxü̃nexü̃ na nangechaü̃xü̃rüü̃tama . Rü yíxema tümama̱xü̃ ngechaü̃xẽ rü tügütama nixĩ i tangechaü̃xü̃ .
45009030	Faith	¿ Rü ñuxũ ñagüxü̃ i ñu̱xmax ? Rü pemaã nüxü̃ chixu rü ngẽma duü̃xü̃gü i tama Yudíugü ixĩgüxü̃ ga tama Tupanaca̱x daugüxü̃ ga noxrix , rü ngẽmatama duü̃xü̃gü nixĩ i ñu̱xma Tupanape̱xewa imexü̃ yerü nayaxõgü .
54003009	Faith	Rü name nixĩ i meãma nüxü̃ nacua̱xgü i guxü̃ma i Tupanaãrü ore , na nüxü̃ nacua̱xgüxü̃ca̱x na ṯacüca̱x na yaxõgüãxü̃ . Rü nanaxwa̱xe i nügüãẽwatama nüxü̃ nacua̱xgü na norü maxü̃ rü aixcüma yamexü̃ i Tupanape̱xewa .
54006002	Recommendation	Rü ngẽxguma chi wüxi ya duü̃xẽ ya Tupanaãxü̃́ yaxṍxẽ rü wüxi i cori i tümarüü̃ yaxõxü̃maã tacoriã̱xgu , rü tama tanaxwa̱xe i ngẽma na tümaẽneẽ yiĩxü̃ca̱x nüxü̃ tarüxo na nüxü̃ tangechaü̃xü̃ i tümaãrü cori . Natürü tanaxwa̱xe i yexeraãcü meã nüxü̃́ tapuracü erü tümaãrü cori i nüxü̃ tarüngü̃xẽẽxü̃ i tümarüü̃ yaxõxü̃ nixĩ rü tümaẽneẽ i Tupana nüxü̃ ngechaü̃xü̃ nixĩ . Pa Timutéux , chanaxwa̱xe i meãma cunangúexẽẽ i ngẽma ore i cumaã nüxü̃ chixuxü̃ , rü guxü̃ma i yaxõgüxü̃pe̱xewa nüxü̃ quixu .
45003003	Faith	¿ Rü ṯacü tá ngupetüxü̃ i ñu̱xma ega ñuxre i tatanüxü̃ i Yudíugü rü tama meã yanguxẽẽgüãgu i ngẽma Tupana tüxü̃ muxü̃ ? ¿ Rü pexca̱x rü ngẽmaca̱x tãũtáma yanguxẽẽãxü̃ ya Tupana i ngẽma tamaã inaxunetaxü̃ ?
43019034	Violence	Natürü wüxi ga churara rü Ngechuchuxü̃ nacanapacütüxü̃ . Rü yexgumatama ínaya̱xüchi ga nagü rü dexá .
43015012	Recommendation	— Rü choma pexü̃ chamu na pemücügüxü̃ pengechaü̃güxü̃ca̱x , ngẽma choma na pexü̃ changechaü̃xü̃rüü̃ .
45006013	Recommendation	Rü tama name i pecaduna penaxãgü i pexene na ngẽmamaã chixexü̃ pexügüxü̃ca̱x . Rü name nixĩ i Tupanana pegü pexãgü , erü ñoma duü̃xü̃gü i yuexü̃ rü wena maxẽxü̃rüü̃ pixĩgü . Rü ngẽmaca̱x name nixĩ i Tupanana penaxãgü i pexene na ngẽmamaã mexü̃ pexügüxü̃ca̱x .
58010039	Faith	Natürü i yixema rü tama ngẽma duü̃xü̃gü i nüxü̃ rüxoexü̃ i Tupana tá poxcuexü̃rüü̃ tixĩgü . Erü yixema rü ngẽma yaxõgüxü̃tanüxü̃ tixĩgü , rü ngẽmaca̱x tüxü̃́ nangẽxma i maxü̃ i taguma gúxü̃ .
45011026	Grace	Natürü ngẽmawena rü guxü̃táma i Yudíugü rü tá ta nayaxõgü , rü tá nanayauxgü i maxü̃ i taguma gúxü̃ . Erü Tupanaãrü ore i ümatüxü̃wa rü ñanagürü : “ Yima Cristu ya ínanguxü̃xẽẽcü , rü Yudíugütanüwatama ne naxũ . Rü nüma rü tá Yudíugüxü̃ chixexü̃wa ínanguxü̃xẽẽ .
52002015	Violence	Rü yema Yudíugü nixĩ ga tórü Cori ga Ngechuchuxü̃ ima̱xgüxü̃ , yexgumarüü̃ ga norü o̱xigü rü nuxcümaü̃güxü̃ ga Tupanaãrü orearü uruü̃güxü̃ na naḏaixü̃rüü̃ . Rü yema Yudíugü nixĩ ga towe ingẽxü̃tanüxü̃ . Rü Tupanamaã rü guxü̃ i duü̃xü̃gümaã narüxuwanügü .
58010026	Sin	Natürü ngẽxguma chi texé Cristuaxü̃́ yaxõchire̱xgu ga noxrix rü ñu̱xũchi noxtacüma nüxü̃ tarüxoxgu , rü marü nataxuma na ñuxãcü namexẽẽxü̃ i ngẽma tümaãrü pecadu i Tupanape̱xewa .
49002006	Grace	Rü yema na Ngechuchu ya Cristuxü̃ wena namaxẽẽxü̃rüü̃ rü tüxü̃ rü ta namaxẽxẽẽ ga Tupana . Rü yemaãcü nanaxü na yixema rü ta Cristumücügü ixĩgüxü̃ca̱x , rü namaã ãẽ̱xgacügü ixĩgüxü̃ca̱x i daxũguxü̃ i naãnewa .
49004025	Recommendation	Rü ngẽmaca̱x i ñu̱xma na Cristuarü pixĩgüxü̃ rü tama name na pidorata̱a̱xgüxü̃ . Natürü name nixĩ i wüxichigü rü tümamücümaã aixcümaxü̃ tixu . Erü guxãma i yixema rü yigütanüxü̃ i yaxõgüxü̃ tixĩgü .
48002005	Faith	Natürü bai ga írarüwa naga na taxĩnüẽxü̃ ga yema duü̃xü̃gü . Yerü tama tanaxwa̱xegü na texé pexü̃́ naxüchicüüxü̃ i ngẽma ore i mexü̃ i aixcüma ixĩxü̃ i tamaã nüxü̃ ixuxü̃ i ñuxãcü tüxü̃́ na nangẽxmaxü̃ i maxü̃ i taguma gúxü̃ ega Cristuaxü̃́ yaxõgügu .
46014013	Recommendation	Rü ngẽmaca̱x yíxema duü̃xẽ ya taxúema nüxü̃ cuáxü̃ i nagawa idexaxe , rü name nixĩ i Tupanana naxca̱x taca na tüxna naxããxü̃ca̱x i cua̱x na togümaã nüxü̃ tixuxü̃ca̱x na ñuxũ ñaxü̃chiga yiĩxü̃ i ngẽma nüxü̃ tixuxü̃ .
44009001	Violence	Rü yoxni ga Chauru rü daimaã nayaxãxũnechigüama ga yema duü̃xü̃gü ga Cori ga Ngechuchuaxü̃́ yaxõgüxü̃ . Rü yemaca̱x paigüeruxü̃tawa naxũ , rü naxca̱x nüxna naca ga popera ga nüxna ãgaxü̃ na Yudíugüarü ngutaque̱xepataü̃gü ga Damacuwa yexmagünegu yaxücuchigüxü̃ca̱x rü yexma tümaca̱x nadauxü̃ca̱x ga guxema yaxõgüxe ga yatüxe rü ngexegü na Yerucharéü̃wa tüxü̃ nagagüxü̃ca̱x rü yexma tüxü̃ yapoxcuexü̃ca̱x .
43017013	Description	— Rü ñu̱xma rü cuxü̃tawa tá chaxũ . Natürü ñomarüta ñoma i naãnewa changẽxmayane rü nüxü̃ chixu i ñaã curü ore na tümagü rü ta tüxü̃́ nangẽxmaxü̃ca̱x i ngẽma taãẽ i aixcüma ixĩxü̃ i choma choxü̃́ ngẽxmaxü̃ .
60004013	Recommendation	Natürü narümemaẽ nixĩ i petaãẽgüama , erü yema Cristu ngúxü̃ na ingexü̃rüü̃ nixĩ i ngúxü̃ na pingexü̃ i ñu̱xmax na petaãẽgüxü̃ca̱x i ngẽxguma wena núma naxũxgu i nümax .
44011006	Description	— Rü meãma nüxü̃ chadawenü na nüxü̃ chadauxü̃ca̱x na ṯacü yexmaxü̃ ga aixepewa . Rü nüxü̃ chadau ga naxü̃nagü ga ixãgümücüparaxü̃ rü naẽxü̃gü ga idüraexü̃ , rü ãxtapegü rü werigü . Rü yema naxchápenüü̃wa nayexma ta ga ṯacü ga tama ingṍxü̃ , erü taxca̱x i yixema i Yudíugü rü naxãũãchi .
51003008	Recommendation	Natürü i ñu̱xma rü name nixĩ i nüxü̃ perüxoe i guxü̃ma i ngẽma na pegüchi pexaiexü̃ , rü pegümaã penuẽxü̃ , rü chixri pemaxẽxü̃ , rü pegümaã peguxchigagüxü̃ , rü guxü̃ma i ngẽma chixexü̃ i dexa i nüxü̃ pixuxü̃ .
44018003	Description	Rü yexma nape rü naxchirunaxca̱x ga düxenüãrü üwa nügümaã napuracüe yerü woetama yema nixĩ ga norü puracü ga Pauru rü Aquiru rü Prisila .
45006012	Sin	Rü ngẽmaca̱x rü tama name i pecadutüü̃wa pegü pengẽxmagüxẽẽ na pemaã inacuáxü̃ca̱x . Rü tama name i penaxüchica i pecadu na pexeneãrü ngúchaü̃gü i chixexü̃ pexü̃ naxüxẽẽxü̃ca̱x .
53003012	Recommendation	Rü tórü Cori ya Ngechuchu ya Cristuégagu tanamu na meãmare ínapuracüexü̃ca̱x i ngẽma duü̃xü̃gü na nümatama norü õnaca̱x nataxegüxü̃ca̱x .
44007009	Sin	— Rü yema 12 ga Acobu nanegü ga tórü o̱xigü ixĩgüxü̃tanüwa rü wüxi rü Yuche nixĩ ga naẽ́ga . Natürü naẽneẽgü ga guma Yuche rü nixãũxãchie , rü yemaca̱x Equituarü naãnewa ĩxü̃ ga taxetanüxü̃xü̃ Yuchemaã nataxegü na Equituarü naãnewa nagagüãxü̃ca̱x . Natürü Tupana rü Yuchemaã nayexma , rü nüxü̃ narüngü̃xẽẽ na tama pecadu naxüxü̃ca̱x ga yexguma guxchaxü̃wa nayexmagu . Rü nüxna nanaxã ga cua̱x , rü Yuchexü̃ narüngü̃xẽẽ ga meã na nayauxãxü̃ca̱x ga Equituaneãrü ãẽ̱xgacü ga Faraṹ . Rü yemaca̱x ga Faraṹ rü ãẽ̱xgacüxü̃ nayangucuchixẽẽ . Rü nüma ga Yuche nixĩ ga ãẽ̱xgacü ga Faraṹpatawa rü guxü̃ma ga yema nachiü̃ãnewa . Rü Faraṹxĩcatama nixĩ ga Yuchearü yexera na ãẽ̱xgacü yiĩxü̃ ga yema naãnewa .
44011028	Description	Rü natanüwa nayexma ga wüxi ga orearü uruü̃ ga Agabu ga naẽ́ga . Rü nanangutaque̱xexẽẽ ga yema yaxõgüxü̃ ga Aü̃tioquíawa yexmagüxü̃ . Rü yema ngutaque̱xewa rü inachi ga Agabu rü Tupanaãẽ i Üünexü̃ nanamu ga na yadexaxü̃ , rü ñanagürü : — Wüxi i taiya i taxü̃ tá ínangu i guxü̃ i ñaã nachiü̃ãnewa — ñanagürü . Rü aixcüma ínangu ga yema taiya ga yexguma Cáudiu ãẽ̱xgacü ixĩxgu .
44020036	Description	Rü yexguma yema ñaxguwena ga Pauru , rü inacaxã́pü̱xü namaã ga guxü̃ma , rü nayumüxẽ .
48005024	Faith	Rü ngẽma duü̃xü̃gü i aixcüma Ngechuchu ya Cristuarü duü̃xü̃gü ixĩgüxü̃ , rü marü nüxü̃ narüxoe ga yema nuxcümaü̃xü̃ ga norü maxü̃ ga chixexü̃ , rü yema naxü̃neãrü ngúchaü̃gü ga chixexü̃ , rü guxü̃ma ga ṯacü ga to ga ngúchaü̃ ga tama mexü̃ .
59001002	Recommendation	Pa Chaueneẽgü i Yaxõgüxü̃x , name nixĩ na petaãẽgüxü̃ i ngẽxguma nagúxü̃raü̃xü̃ i guxchaxü̃gü pexca̱x ínguxgu .
62001006	Sin	Rü ngẽxguma chi : “ Tanatü ya Tupanamücügü tixĩgü ” , ñagügu , natürü chixri imaxẽgu , rü tidoraemare erü tama aixcüma meã tamaxẽ .
44010011	Description	Rü nüxü̃ nadau ga na yango̱xnaxü̃ ga naãnetüwe , rü yéma ínarüxĩ ga wüxi ga naxchiru ga ñoma wüxi ga taxü̃ ga naxchápenüü̃rüü̃ ixĩxü̃ . Rü norü ãgümücüpe̱xewa naxãtü̱xü rü yemaãcü ínarüc̱ẖüxüe ñu̱xmata ñaxtüanewa nangu .
44002009	Description	— Yixema tixĩgü i Pártiaanecü̱̃ã̱x , rü Médiaanecü̱̃ã̱x , rü Eraṹãnecü̱̃ã̱x , rü Mechopotámiããnecü̱̃ã̱x , rü Yudéaanecü̱̃ã̱x , rü Capadochíaanecü̱̃ã̱x , rü Põtuanecü̱̃ã̱x , rü Áchiaarü naãnecü̱̃ã̱x , rü Piríquiaanecü̱̃ã̱x , rü Paü̃píriaanecü̱̃ã̱x , rü Equituarü naãnecü̱̃ã̱x , rü Díbiaarü naãnecü̱̃ã̱x i Chirenecü̱̃ã̱x . Rü tatanüwa nangẽxma ta i duü̃xü̃gü i Cretaanewa rü Arábiaarü naãnewa ne ĩxü̃ . Rü ñuxre i yixema rü Dumacü̱̃ã̱x i Yudíugü tixĩgü . Rü nuã tatanüwa nangẽxma ta i Dumacü̱̃ã̱x i tama Yudíugü ixĩgüxü̃ natürü tacümagu ĩxü̃ . Rü guxãma rü nüxü̃ taxĩnüẽ na wüxichigü i tagawachigü na yadexagüxü̃ i ñaã ngúexü̃gü . Rü tagawa tamaã nüxü̃ nixugüe i ñuxãcü na namexẽchixü̃ ya Tupana — ñanagürügü .
51001010	Faith	Rü nüxna naxca̱x tacagü na meã tórü Cori naxwa̱xexü̃ãcüma na pemaxẽxü̃ca̱x rü guxü̃guma penaxüxü̃ca̱x i ngẽma nüma nanaxwa̱xexü̃ . Rü nüxna naxca̱x tacagü na pexü̃́ natauxchaxẽẽãxü̃ca̱x na togüxü̃ perüngü̃xẽẽgüxü̃ca̱x rü guxü̃ i ngunexü̃gu yexeraãcü Tupanaxü̃ na pecua̱xgüxü̃ca̱x .
54001018	Recommendation	Pa Chaune , Pa Timutéux , ñaã nixĩ i chorü ore i cumaã nüxü̃ chixuxü̃ . Rü ü̃pa ga yexguma Tupana yadexaxẽẽgu ga ñuxre ga taeneẽgü , rü nüxü̃ nixugügü na cuma rü tá mexü̃ i Tupanaãrü orearü uruü̃ quiĩxü̃ . Rü ñu̱xma chanaxwa̱xe i yemagü nüxü̃ ixuxü̃rüü̃ meã cuyanguxẽẽ i ngẽma puracü i mexü̃ i Tupana nawa cuxü̃ muxü̃ . Rü chanaxwa̱xe na aixcüma cuyaxõxü̃ rü cuãẽwa cumatama nüxü̃ cucuáxü̃ na aixcüma namexü̃ i ngẽma puracü i ícuxüxü̃ . Ñuxre i duü̃xü̃gü rü nüxü̃ nacua̱xgüchire̱x i ṯacü nixĩ i mexü̃ na naxügüãxü̃ , natürü chixexü̃ãma naxügü . Rü ngẽmaca̱x düxwa nüxü̃ narüxoe na Cristuaxü̃́ yaxõgüãxü̃ .
66019001	Faith	Rü yemawena nüxü̃ chaxĩnü ga muxü̃ma ga duü̃xü̃güga ga daxũguxü̃ ga naãnewa tagaãcü ñagüxü̃ : “ ¡ Ngĩxã Tupanaxü̃ ticua̱xüü̃gü ! Erü nüma nixĩ i tüxü̃ namaxẽxẽẽxü̃ . Rü nüma ya tórü Tupana nixĩ i guxü̃ãrü yexera namexẽchixü̃ rü naporaxüchixü̃ .
49002001	Grace	Rü ü̃pa ga pema rü perü pecadugagu rü perü chixexü̃gagu ñoma peyuexü̃rüü̃ pixĩgü .
46010021	Sin	Rü pema na peyaxaxgüxü̃ ya yima binu ya tórü Corixü̃ namaã picua̱xüü̃gücü rü taxucürüwama namaã pexãmücü i ngẽma duü̃xü̃gü i Chatanáwe rüxĩxü̃ . Rü pema na tórü Coriarü mechawa penangṍxü̃ i ngẽma õna i nüxü̃ namaã picua̱xüü̃güxü̃ rü taxucürüwama ngẽma duü̃xü̃gü i Chatanáwe rüxĩxü̃ãrü mechawa peyachibüe .
49005003	Recommendation	Rü ñu̱xma rü Tupanaãrü duü̃xü̃gü pixĩgü . Rü ngẽmaca̱x tama name i naĩ i ngemaã rü e̱xna naĩ ya yatümaã na ipepexü̃ . Rü tama name na pexeneãrü ngúchaü̃we perüxĩxü̃ rü e̱xna pegüna penanugüchaü̃xü̃ i ṯacü i ngẽmaxü̃gü . Rü ngẽmaca̱x name nixĩ i nüxü̃ perüxoe i guxü̃ma i ngẽma chixexü̃gü , rü bai i nachiga na pidexagümarexü̃ .
56001015	Sin	Rü yíxema aixcüma Tupanape̱xewa mexẽ rü guxü̃wama tame . Natürü yíxema tama aixcüma Tupanape̱xewa mexẽ , rü taxucürüwa ṯacü rü nacüma i nagu tixũxü̃maã tügü tamexẽẽ . Rü woo tümaãẽwa nagu tarüxĩnüxü̃wa rü tachixe erü ngẽma nacüma i nagu tixũxü̃maã Tupanape̱xewa tügü tamexẽẽchaü̃ .
44009021	Description	Rü guxü̃ma ga yema nüxü̃ ĩnüẽxü̃ rü poraãcü naḇaixãchiãẽgü , rü ñanagürügü : — ¿ Tama e̱xna ñaã yatü yiĩxü̃ ga Yerucharéü̃wa íyayauxü̃güxü̃ ga guxü̃ma ga duü̃xü̃gü ga Ngechuchuaxü̃́ yaxõgüxü̃ ? ¿ Rü tama e̱xna ñaãtama yiĩxü̃ ga yema núma ũxü̃ na ínayauxü̃ãxü̃ca̱x rü ñu̱xũchi paigüarü ãẽ̱xgacüxü̃tawa nagagüãxü̃ca̱x i duü̃xü̃gü i yaxõgüxü̃ ? — ñanagürügü .
58008006	Description	Natürü nüma ya tórü ngü̃xẽẽruü̃ ya Cristu rü daxũguxü̃ i naãnewa nangẽxma , rü ngẽ́ma aixcümaxü̃chi Tupanape̱xewa taétüwa nachogü . Rü ngẽma Yudíugüarü paigü rü nagu naxĩãma ga yema nuxcümaü̃xü̃ ga uneta ga Moĩché ümatüxü̃ . Natürü nüma ya Tupana rü marü tüxna nanaxã i wüxi i ngexwacaxü̃xü̃ i uneta erü tamaã nüxü̃ nixu na Cristu yiĩxü̃ ya aixcüma tórü ngü̃xẽẽruü̃ ixĩcü . Rü nüma rü nayu na Tupanape̱xewa tüxü̃ yamexẽẽxü̃ca̱x , rü ngẽ́ma Tupanaxü̃tawa nangẽxma i ñu̱xma na taétüwa nachogüxü̃ca̱x . Rü ngẽmaãcü nüxü̃ tadau na Tupanaãrü uneta i ngexwacaxü̃xü̃ rü yema nuxcümaü̃xü̃ ga unetaarü yexera yiĩxü̃ na namexü̃ .
50001021	Faith	Erü chauxca̱x rü Cristuarü ngúchaü̃ na chaxüxü̃ca̱x nixĩ i na chamaxü̃xü̃ . Natürü ngẽxguma chayu̱xgux rü ngẽma rü ta name , erü Cristuxü̃tawa tá changẽxma i ngẽxguma .
50001006	Faith	Rü Tupana rü marü inanaxügü i wüxi i mexü̃ i puracü i perü maxü̃wa . Rü nüxü̃ chacua̱x rü nüma rü guxü̃gutáma nanaxüecha i ngẽma puracü ñu̱xmatáta yanguxẽẽã i ngẽxguma ínanguxgu ya Ngechuchu ya Cristu .
62005020	Faith	Rü nüxü̃ tacua̱x ta na ñoma ga naãnewa nanguxü̃ ga Tupana Nane , rü tüxna nanaxã ga cua̱x na nüxü̃ icua̱xgüxü̃ca̱x ya yima aixcümaxü̃chi Tupana ixĩcü . Rü norü duü̃xü̃gü tixĩgü ya yima aixcümaxü̃chi Tupana ixĩcü , erü Nane ya Ngechuchu ya Cristuarü duü̃xü̃gü tixĩgü . Rü nüma ya Tupana Nane nixĩ i aixcümaxü̃chi Tupana yiĩxü̃ rü tüxna naxããxü̃ i maxü̃ i taguma gúxü̃ .
45012018	Recommendation	¡ Rü naxca̱x pedau na guxü̃ma i duü̃xü̃gümaã meã pemaxẽxü̃ rü namaã na iperüngüxmüxü̃ca̱x i guxü̃guma !
58010023	Faith	Rü tanaxwa̱xe i aixcüma meã Cristuaxü̃́ tayaxõgüecha yerü nagümaã tüxü̃́ inayanaxoxẽẽ ga tórü chixexü̃ . Rü ngẽmaca̱x ítanaṉg̱uxẽẽ na wena taxarü núma naxũxü̃ na Nanatüxü̃tawa tüxü̃ nagagüxü̃ . Rü taguma tanaxwa̱xe na nüxü̃ rüxoexü̃ na yaxõgüxü̃ , rü bai i írarüwa . Erü Tupana ga tamaã ixunetacü na tüxü̃ nangü̃xẽẽxü̃ , rü aixcümaxü̃chi tá nayanguxẽẽ i guxü̃ma ga yema tamaã nüxü̃ yaxuxü̃ .
43014027	Grace	— Rü ñu̱xma na pexna íchixũxü̃ , rü pexna chanaxã i taãẽ . Natürü ngẽma taãẽ i pexna chaxãxü̃ , rü tama ñoma i naãnecü̱̃ã̱x pexna ãxü̃ i taãẽrüü̃ nixĩ . Rü tama chanaxwa̱xe i penaxi̱xãchiãẽgü rü pemuü̃ẽ .
47005006	Faith	Rü ngẽmaca̱x taxuca̱xma taxoegaãẽgü . Erü nüxü̃ tacua̱x rü ñu̱xma ñaã toxonewa tamaxẽyane , rü taxucürüwama tórü Corixü̃tawa tangẽxmagü i daxũguxü̃ i naãnewa .
43012047	Grace	— Natürü ngẽxguma texé nüxü̃ ĩnügu i chorü ore rü tama tayaxõ̱xgu rü tama choma nixĩ i tüxü̃ chapoxcuxü̃ . Erü tama ñoma i naãnewa changu na chanapoxcuexü̃ca̱x i duü̃xü̃gü , natürü núma chaxũ na chanamaxẽxẽẽxü̃ca̱x .
62003012	Sin	Rü tama tanaxwa̱xe na Caĩ́rüü̃ ṉg̱oxo i Chatanáxãcü ixĩgüxü̃ . Yerü nüma rü naẽneẽxü̃ nima̱x . ¿ Rü ṯacüca̱x nixĩ ga yamáãxü̃ ? Nayama̱x yerü yema nüma naxüxü̃ rü tama name , rü yema naẽneẽ üxü̃ rü name .
66016020	Description	Rü guxü̃ma ga capaxũgü rü guxü̃nema ga ma̱xpǘnegü , rü inayarüxogü .
58011012	Description	Rü yemaãcü ga Abráü̃ rü woo marü yaguã̱xü̃chi na yiĩxü̃ , natürü düxwa nüxü̃́ nayexma ga wüxi ga nane , rü gumawa ne naxĩ ga muxü̃ma ga nataagü . Rü ñu̱xma rü ñoma ẽxtagürüü̃ namuxũchi , rü ñoma naxnücü ya taxuacüma yaxugücürüü̃ nixĩgü , yerü yemaãcü Abráü̃maã inaxuneta ga Tupana .
54001017	Faith	Rü ñu̱xma tanaxwa̱xe i guxü̃gutáma nüxü̃ ticua̱xüü̃gü rü tanataxẽẽgü ya yima nüxĩcatama Tupana ixĩcü . Rü woo tama nüxü̃ tadaugü i ñu̱xma natürü guxü̃guma tórü Ãẽ̱xgacü ya Rei nixĩ rü tagutáma nayu . Rü ngẽmaãcü yiĩ .
66014007	Faith	Rü tagaãcü ñanagürü : “ ¡ Nüxü̃ pemuü̃ẽ ya Tupana rü nüxü̃ picua̱xüü̃gü ! Erü marü nawa nangu na guxü̃ma i duü̃xü̃güna nac̱axü̃ . ¡ Rü nüxü̃ picua̱xüü̃gü ya yima naxücü i daxũguxü̃ i naãne rü ñoma i naãne rü taxtü i taxü̃ rü guxü̃ma i natüxacügü ! ” ñanagürü .
44006001	Description	Rü yexgumaü̃cüü rü yexeraãcü nimuchigü ga yema duü̃xü̃gü ga yaxõgüxü̃ . Rü natanüwa nayexmagü ga Yudíugüchire̱x ga Griéguanewa ne ĩxü̃ rü Griégugawa idexagüxü̃ . Rü nayexma ta ga yaxõgüxü̃ ga Yudíugü ga Yerucharéü̃cü̱̃ã̱x ga woetama nagawa idexagüxü̃ . Rü yema yaxõgüxü̃ ga Griégugawa idexagüxü̃ rü nidexagüecha nachigagu ga yema yaxõgüxü̃ ga Yerucharéü̃cü̱̃ã̱xgü ixĩgüxü̃ , rü ñanagürügü : — Totanüwa yutegüxe rü tama meã õna tüxna naxãgüxü̃ i ngẽxguma õna inaxãgüü̱̃xgu i wüxichigü i ngunexü̃gu — ñanagürügü .
60002021	Grace	Rü ngẽma na mexü̃ pexüxü̃gagu ngúxü̃ pingegüxü̃ca̱x nixĩ i Tupana pexü̃ idexechixü̃ . Yerü ga Cristu rü ta pexca̱x ngúxü̃ ninge . Rü yemaãcü pexü̃ nüxü̃ nadauxẽẽ na ñuxãcü nüma nanaxwa̱xexü̃ na naxrüü̃ yaxna namaã pexĩnüẽxü̃ i ngẽma ngúxü̃ .
53003010	Recommendation	Yerü yexguma petanüwa tayexmagügu , rü pemaã nüxü̃ tixu rü yíxema tama puracüchaü̃xẽ , rü noxtacüma ngexrüma nixĩ na tachibüxü̃ .
43003016	Grace	— Rü Tupana rü poraãcü nüxü̃ nangechaü̃ i ñoma i naãnecü̱̃ã̱x i duü̃xü̃gü . Rü yemaca̱x inanamu ga Nane ga nügümaã wüxicacü na guxãma ya texé ya nüxü̃́ yaxõgüxe rü tama itarütauxexü̃ca̱x rü tüxü̃́ nangẽxmaxü̃ca̱x i maxü̃ i taguma gúxü̃ .
44019015	Description	Natürü wüxi ga ngunexü̃gu ga yexguma wüxi ga ṉg̱oxoxü̃ ínata̱xüchigüchaü̃gu , rü yema ṉg̱oxo nanangãxü̃ , rü ñanagürü : — Nüxü̃ chacua̱x ya Ngechuchu , rü nüxü̃ chacua̱x ya Pauru na texé yiĩxü̃ . ¿ Natürü i pema rü texégü pixĩgü ? — ñanagürü .
66019019	Violence	Rü ñu̱xũchi nüxü̃ chadau ga yema nüxĩraü̃xü̃ ga ṉg̱oxo rü guxü̃ma ga nachiü̃ãnegüarü ãẽ̱xgacügü ga norü churaragümaã yéma ngutaque̱xegüxü̃ na nügü naḏaixü̃ca̱x namaã ya yima cowaruétügu ĩxũcü rü norü churaragü .
44027002	Description	Rü nagu tichoü̃ ga wüxi ga wapuru ga buanecümaã ixũxü̃ne ga Adamíchiuwa ne ũxü̃ne ga Áchiaarü ĩãnegüwa ũxchaxü̃ne . Rü towe ta nixüe ga Aritárcu ga Machedóniããnecü̱̃ã̱x ga Techarónicawa ne ũxü̃ .
58013003	Recommendation	Rü name nixĩ i nüxna pecua̱xãchie i ngẽma duü̃xü̃gü i poxcuexü̃ , ñoma pema rü ta naxrüü̃ pepoxcuexü̃rüü̃ . Rü ngẽxgumarüü̃ ta name nixĩ nüxna pecua̱xãchie i ngẽma duü̃xü̃gü i togü ngúxü̃ nüxü̃ ingexẽẽgüxü̃ , erü ngürüãchi tá ta ngẽmaãcü pexü̃ nangupetü .
51003017	Recommendation	Rü guxü̃ma i ngẽma pexüxü̃ rü nüxü̃ pixuxü̃ rü name nixĩ i tórü Cori ya Ngechuchuégagu penaxü . Rü name nixĩ i ngẽmaãcü Ngechuchuégagu Tanatü ya Tupanana moxẽ pexãgü .
48006006	Recommendation	Rü yíxema nayaxuxe i ngu̱xẽẽtae i Tupanaãrü orewa rü tanaxwa̱xe na tümaãrü ngu̱xẽẽruü̃maã taṉg̱auxü̃ i nagúxü̃raü̃xü̃ i tümaãrü ngẽmaxü̃gü .
44007005	Description	— Natürü yexguma rü ta taxuü̃ma ga noxrüxüchi ga naãne nüxna naxã ga Tupana i ñoma i naãnewa , rü bai ga íraxü̃ ga noxrüxüchi ga naãne . Natürü Abráü̃maã inaxuneta ga yixcama tá nüxna na naxããxü̃ ga ñoma i naãne na noxrüxüchi yiĩxü̃ca̱x , rü yixcama marü nayu̱xguwena rü nanegüarü na yiĩxü̃ca̱x . Rü yemaãcü Abráü̃maã inaxuneta ga woo na nangexacüxü̃ ga yexguma .
44007019	Description	— Rü yema ãẽ̱xgacü rü tatanüxü̃xü̃ nawomüxẽẽ rü chixri tümamaã naxüpetü ga guxema nuxcümaü̃güxe ga tórü o̱xigü . Rü tüxü̃ namu na yexwaca buexe ga tümaxãcügüxü̃ ítawogüxü̃ na tayuexü̃ca̱x .
43020003	Description	Rü yexguma ga choma rü Pedru rü Ngechuchuxü̃ íyaxücuchigüxü̃wa taxĩ .
44024016	Faith	Rü ngẽmaca̱x nixĩ i guxü̃guma meã chaugüna chadauxü̃ na chauãẽwatama nüxü̃ chacuáxü̃ca̱x na chamexü̃ i Tupanape̱xewa rü duü̃xü̃güpe̱xewa .
65001013	Description	Rü ñoma yuape i taxü̃ i norü chixixü̃ i ãũãchixü̃ naxãnacüwa yataxü̃rüü̃ nixĩgü , erü poraãcü chixexü̃ naxügü . Rü ñoma woramacurigü ya nu ne naxĩmarecürüü̃ nixĩgü . Natürü Tupana rü marü namaã nanaxuegu na ngẽma waanexü̃chixü̃wa guxü̃gutáma nawogüãxü̃ .
48001012	Description	Yerü tama wüxi ga duü̃xü̃xü̃tawa naxca̱x changu̱x . Natürü Ngechuchu ya Cristutama nixĩ ga choxü̃ nüxü̃ cua̱xẽẽcü .
45007005	Sin	Rü yexguma nuxcümaü̃xü̃ ga tacümawe rüxĩxgu rü poraãcü tanaxü ga taxüneãrü ngúchaü̃gü woo yema mugü tüxna na nachu̱xuxü̃ ga yema . Natürü yexguma nüxü̃ icua̱xgu na nachu̱xuxü̃ ga yema pecadu ga ixüxü̃ , rü yexeraãcü tanaxüxchaü̃ . Rü yemaãcü ga yema tórü pecadugü rü yuwa tüxü̃ nagagü .
54002007	Faith	Rü Tupana choxü̃ naxuneta na norü orearü ngeruü̃ chiĩxü̃ca̱x . Rü choxü̃ namu na chanangúexẽẽxü̃ca̱x i ngẽma duü̃xü̃gü i tama Yudíugü ixĩgüxü̃ na nümagü rü ta yaxõgüãxü̃ca̱x rü nüxü̃ nacua̱xgüxü̃ca̱x i ngẽma ore i aixcüma ixĩxü̃ . Rü ngẽma pemaã nüxü̃ chixuxü̃ , rü aixcüma nixĩ , rü tama pexü̃ chawomüxẽẽ .
62003024	Faith	Rü yíxema naga ĩnüẽxẽ i ngẽma Tupana tüxü̃ muxü̃ , rü aixcüma Tupanaãrü duü̃xü̃gü tixĩgü rü nüma ya Tupana rü aixcüma tümawa namaxü̃ . Rü ñu̱xma rü nüxü̃ tacua̱x na aixcüma Tupanaãrü duü̃xü̃gü ixĩgüxü̃ rü tawa namaxü̃xü̃ , erü Naãẽ i Üünexü̃ ga tüxna namuxü̃ tüxü̃ nüxü̃ nacua̱xẽẽ .
46010024	Recommendation	Rü tama name nixĩ i tóxrütama mexü̃ca̱x tadaugü , natürü name nixĩ i togüarü mexü̃ca̱x na idaugüxü̃ .
45012016	Recommendation	¡ Rü meã pegümaã pemaxẽ i wüxichigü ! ¡ Rü tama pegü picua̱xüü̃gü , natürü name nixĩ i pegü íperüxíragü ! ¡ Rü tama pegügu perüxĩnüẽ na togüarü yexera nüxü̃ cua̱xüchigüxü̃ na pixĩgüxü̃ !
49004031	Recommendation	¡ Rü nüxü̃ perüxoe na nagu perüxĩnüẽẽchaxü̃ ega texé ṯacü rü chixexü̃ pemaã ü̱xgux ! Rü ngẽxgumarüü̃ ta name nixĩ na nüxü̃ perüxoexü̃ na aigu perüxĩnüẽxü̃ , rü e̱xna penuẽxü̃ , rü e̱xna pegü na pengaexü̃ , rü e̱xna peguxchigawa̱xegüxü̃ . Rü ngẽmaãcü name nixĩ na nüxü̃ perüxoexü̃ i guxü̃ma i ngẽma chixexü̃ i dexagü .
51001025	Faith	Rü ñu̱xma ya Tupana rü choxü̃ namu na nüxü̃ charüngü̃xẽẽxü̃ca̱x i guxü̃ma i ngẽma norü duü̃xü̃gü i yaxõgüxü̃ . Rü perü mexü̃ca̱x nixĩ i choxü̃ namuxü̃ na guxü̃wama meã nüxü̃ chixuxü̃ca̱x i norü ore .
66001014	Description	Rü nayae rü nacho̱xochi ñoma ṯacü i cho̱xochixü̃rüü̃ . Rü naxẽtü rü ñoma üxüemarüü̃ niy̱auracüü .
47004015	Grace	Rü guxü̃ma ga yema toxü̃ ngupetüxü̃ rü perü mexü̃ca̱x nixĩ na yexeraãcü yamuẽtanüxü̃ca̱x i ngẽma duü̃xü̃gü i Tupana nüxü̃ rüngü̃xẽẽgüxü̃ . Rü ngẽmaãcü tá düxwa namuxũchi i ngẽma duü̃xü̃gü i moxẽ Tupanana ãgüxü̃ rü nüxü̃ icua̱xüü̃güxü̃ .
43006056	Faith	— Texé ya chaxunemaã ãwemüxẽ rü chaugüwa axexe rü chowa tayaxũ̱x rü choma i tümawa .
43011027	Faith	Rü ngĩma rü ngĩgürügü nüxü̃ : — Ngü̃ , Pa Corix , choma rü chayaxõ na cuma rü Tupana Nane ya Cristu ga ítanaṉg̱uxẽẽcü na quiĩxü̃ — ngĩgürügü .
44002042	Faith	Rü yema yexwacax yaxõgüxü̃ rü guxü̃guma inarüxĩnüẽ ga yema ngúexü̃gü ga Ngechuchu imugüxü̃ãrü ngu̱xẽẽtae . Rü meã nügümaã nangaugü ga norü yemaxü̃gü . Rü guxü̃guma nayumüxẽgüxü̃ rü chibüca̱x nangutaque̱xegüxü̃ .
58001009	Grace	Rü nüxü̃ cungechaü̃ i guxü̃ma i ngẽma nacüma i mexü̃ natürü naxchi cuxai i guxü̃ma i ngẽma nacüma i chixexü̃ . Rü ngẽmaca̱x i choma na Cunatü ya Tupana chiĩxü̃ rü guxãẽ́tüwa cuxü̃ changẽxmaxẽẽ rü guxããrü yexera cuxü̃ chataãẽxẽẽ ” , ñanagürü .
44012002	Violence	Rü norü churaragüxü̃ namu na taramaã Chaü̃tiágu ga Cuáü̃ẽneẽxü̃ yama̱xgüxü̃ca̱x .
55002016	Recommendation	¡ Rü nüxü̃ rüxo i ñoma i naãnecü̱̃ã̱xãrü dexagümare i taxuwama mexü̃ ! Erü ngẽma duü̃xü̃gü i ngẽma dexagümaregu ĩxü̃ , rü guxü̃guma yexeraãcü chixexü̃gu nayi .
62003015	Sin	Rü yíxema tümaẽneẽchi aixe rü wüxi i máẽtaxü̃rüü̃ tixĩ . Rü pema nüxü̃ pecua̱xgü i wüxi i máẽtaxü̃ rü nüxü̃́ nataxuma i norü maxü̃ i taguma gúxü̃ .
43021015	Faith	Rü yexguma chibüewa tingugüguwena rü Ngechuchu rü Chimáũ ga Pedruna naca , rü ñanagürü : — Pa Chimáũ Pa Cuáü̃ Nanex , ¿ aixcüma choxü̃ cungechaü̃xü̃ i ñaã cumücügüxü̃ na cungechaü̃xü̃ãrü yexera ? — ñanagürü . Rü Pedru nanangãxü̃ , rü ñanagürü : — Ngü̃ , Pa Corix , cuma nüxü̃ cucua̱x na cuxü̃ changechaü̃xü̃ — ñanagürü . Rü Ngechuchu rü ñanagürü nüxü̃ : — ¡ Nachibüexẽẽ i chorü duü̃xü̃gü ! — ñanagürü .
46012008	Grace	Rü Tupana rü Naãẽ i Üünexü̃xü̃ namu na nüma tüxna naxããxü̃ca̱x i cua̱x na tümáxẽ rü nüxü̃ tacuáxü̃ca̱x na meã ṯoguã̱xü̃ taxucu̱xẽxü̃ca̱x . Rü ngẽmatama Naãẽ i Üünexü̃ ṯoguã̱xna nanaxã i cua̱x na meã nüxü̃ tacuáxü̃ca̱x na ñuxãcü meã tangúexẽẽtaexü̃ .
44007013	Description	— Rü yixcama marü nagu̱xgu ga yema nabü rü wenaxãrü Equituanewa naxĩ nawa ga nabü . Rü yexguma wenaxãrü yéma naxĩxgu ga naẽneẽgü , rü nügü nixu ga Yuche namaã . Rü yexguma nüxü̃ nacua̱x ga Faraṹ ga ngextácü̱̃ã̱x na yiĩxü̃ ga Yuche .
60003010	Recommendation	Erü Tupanaãrü ore i ümatüxü̃wa rü ñanagürü : “ Ngẽxguma texé taãẽãcüma maxchaü̃gu , rü name nixĩ i nüxna tadau ya tümaãrü conü na tama chixexü̃ i oremaã yadeaxü̃ca̱x . Rü ngẽxgumarüü̃ ta name nixĩ i nüxna tadau i tümaã̱x na tama doraxü̃ yaxuxü̃ca̱x .
44004032	Description	Rü namu ga yema yaxõgüxü̃ . Rü guxü̃ma rü wüxigu narüxĩnüẽ . Rü taxuü̃ma nagu narüxĩnü ga noxrüxicatama na yiĩxü̃ ga norü yemaxü̃gü , natürü guxü̃ma ga namücügümaã nangau .
46015003	Grace	Rü noxri pexü̃ changúexẽẽ ga yema ngu̱xẽẽtae ga chomatama togü ga chomücügüxü̃tawa chayaxuxü̃ . Rü pexü̃ changúexẽẽ na Cristu rü tórü pecaduca̱x nayuxü̃ , ngẽma Tupanaãrü ore i ümatüxü̃wa nüxü̃ ixuxü̃rüü̃ .
66018024	Violence	Yerü guma ĩãnecü̱̃ã̱x ga duü̃xü̃gü nixĩ ga naḏaixü̃ rü inabaxẽẽgüxü̃ ga nagü ga Tupanaãrü orearü uruü̃gü rü yema duü̃xü̃gü ga Tupanaãrü ixĩgüxü̃ rü guxü̃ma ga duü̃xü̃gü ga ñoma ga naãnegu Tupanaarü oregagu naḏaixü̃ .
44013048	Faith	Rü yexguma yema orexü̃ naxĩnüẽgu ga yema duü̃xü̃gü ga tama Yudíugü ixĩgüxü̃ , rü nataãẽgü rü ñanagürügü : — Rü namexẽchi nixĩ i ñaã Cori ya Tupanaãrü ore — ñanagürügü . Rü nayaxõgü ga guxü̃ma ga yema duü̃xü̃gü ga Tupana marü nüxü̃ unetaxü̃ na nayauxgüãxü̃ca̱x i maxü̃ i taguma gúxü̃ .
66022020	Description	Rü yima nüxü̃ ixucü i ñaã ore , rü ñanagürü : “ Ngẽmáãcü , paxa tá íchangu ” , ñanagürü . Rü ngẽmaãcü yiĩ . Rü choma i Cuáü̃ rü ñacharügü : “ ¡ Nuã naxũ Pa Cori ya Ngechuchu ! ” ñacharügü .
50004009	Recommendation	Rü chanaxwa̱xe i aixcüma penaxü i ngẽma pexü̃ changúexẽẽxü̃ , rü ngẽma pexü̃ namaã chixucu̱xẽgüxü̃ , rü ngẽma chauxü̃tawa nüxü̃ pexĩnüẽxü̃ , rü ngẽma chauxü̃tawa nüxü̃ pedauxü̃ na chanaxüxü̃ . Rü ngẽxguma ngẽmaãcü pemaxẽgu rü pemaã tá inarüxã̱ũ̱x ya Tupana ya tamaã irüngüxmücü rü tüxü̃ taãẽxẽẽcü .
53003015	Recommendation	¡ Natürü tãũtáma namaã perüxuwanü ! Rü name nixĩ i ñoma peeneẽxü̃ pexucu̱xẽxü̃ãcüma meã tüxü̃ pexucu̱xẽmare .
51002008	Recommendation	¡ Rü naxca̱x pexuãẽgü i ngẽma duü̃xü̃gü i pexü̃ womüxẽẽgüchaü̃xü̃ ! Rü tama name i nüxü̃́ iperüxĩnüẽ i ngẽma norü ore i tama aixcüma ixĩxü̃ rü taxuwama mexü̃ . Erü ngẽma duü̃xü̃gü rü pexü̃ nangúexẽẽchaü̃ na nagu pexĩxü̃ca̱x i ngẽma nacümagü ga nuxcümaü̃güxü̃ ga duü̃xü̃gü nagu ĩxü̃ . Rü ñoma i naãneãrü ngu̱xẽẽtae nixĩ i inaxĩnüẽxü̃ . Natürü tama aixcüma Cristuchiga nixĩ i ngẽma pexü̃ nangúexẽẽxü̃ . Rü name nixĩ i nüxna pixĩgachi i guxü̃ma i ngẽma ngu̱xẽẽtaeruü̃gü i chixexü̃gü rü Cristuwe perüxĩ . Erü Cristu rü Tupanaxü̃chi nixĩ rü guxü̃ma i Tupanaãrü pora rü Cristuwa nangẽxma .
50003014	Faith	Rü ngẽmaca̱x i ñu̱xma rü naxca̱x chadau na aixcüma Cristuca̱x chamaxü̃xü̃ ñu̱xmatáta Tupanaxü̃tawa changu . Erü chanayauxchaü̃ i ngẽma ãmare i nüma daxũguxü̃ i naãnewa naxca̱x taxca̱x nangemaxü̃ i yixema na Ngechuchu ya Cristuarü duü̃xü̃gü ixĩgüxü̃ .
56002014	Faith	Rü nüma ga Ngechuchu rü taxca̱x nayu na tüxü̃ ínanguxü̃xẽẽxü̃ca̱x nawa i guxü̃ma i chixexü̃ , rü tüxü̃ yamexẽẽgüxü̃ca̱x na aixcüma norü duü̃xü̃gü i mexü̃ ixĩgüxü̃ca̱x rü aixcüma naxca̱x idaugüxü̃ca̱x na guxü̃guma mexü̃ ixügüxü̃ca̱x .
43005024	Faith	— Aixcüma pemaã nüxü̃ chixu rü yíxema texé ya choxü̃́ irüxĩnüxẽ i chorü ore , rü nüxü̃́ yaxṍxẽ ya yima Chaunatü ya núma choxü̃ mucü , rü tüxü̃́ nangẽxma i maxü̃ i taguma gúxü̃ . Rü Chaunatü rü tãũtáma tümamaã nanaxuegu na tapoxcuxü̃ erü marü nawa ítanguxuchi na tayuxü̃ , rü tüxü̃́ nangẽxma i maxü̃ i taguma gúxü̃ .
66021015	Description	Rü yema orearü ngeruü̃ ga chomaã idexaxü̃ , rü nüxü̃́ nayexma ga wüxi ga norü ngugüxü̃ ga uirumena̱xãnaxca̱x na yemamaã nangugüãxü̃ca̱x ga guma ĩãne , rü norü ĩã̱xgü , rü norü poxeguxü̃gü .
50003019	Sin	Natürü ngẽma duü̃xü̃gü rü tá düxwa inayarüxo . Rü ngẽma naxü̃neãrü ngúchaü̃ nixĩ i norü tupana ixĩxü̃ . Rü woo nüxü̃ nacua̱xchire̱x na wüxi i ãne na yiĩxü̃ i ngẽma chixexü̃ natürü namaã nataãẽgüama . Rü ñoma i naãneãrü ngẽmaxü̃guxicatama narüxĩnüẽ .
54003006	Sin	Rü yíxema yaxõgüxü̃ãrü ãẽ̱xgacü ixĩxẽ rü tama tanaxwa̱xe na ngexwacax yaxṍxẽ na tiĩxü̃ , erü ñuxguacü rü ngẽmaca̱x tügü ticua̱xüü̃ . Rü ngẽmagagu düxwa nagu tangu i ngẽma poxcu i Chatanáxü̃ namaã napoxcuxü̃ ya Tupana .
65001003	Recommendation	Pa Chaueneẽgü ya Pexü̃ Changechaü̃güxex , noxri rü poraãcü choxü̃́ nangúchaü̃ na pexca̱x chanaxümatüxü̃ nachiga i ngẽma maxü̃ i taguma gúxü̃ i tüxü̃́ ngẽxmaxü̃ . Natürü ñu̱xma na petanügu nachocuxü̃ i ñuxre i duü̃xü̃gü i íyatoxẽẽgüchaü̃xü̃ i Tupanaãrü ore , rü ngẽmaca̱x chanaxwa̱xe na pexca̱x chanaxümatüxü̃ na pexü̃ chaxucu̱xẽxü̃ca̱x rü ípenapoxü̃xü̃ca̱x i ngẽma ore i aixcüma ixĩxü̃ ga nuxcüma wüxicanatama Tupana norü duü̃xü̃güna ãxü̃ .
44004002	Description	Rü Pedru rü Cuáü̃maã nanuẽ ga paigü yerü duü̃xü̃güxü̃ nangúexẽẽ ga na marü wena namaxü̃xü̃ ga Ngechuchu , rü naxrüü̃ tá ta wena namaxẽxü̃ i guxü̃ma i duü̃xü̃gü i marü yuexü̃ .
66018005	Sin	Erü ngẽma ĩãnecü̱̃ã̱xãrü pecadugü , rü nügüétüwa narünucue , rü düxwa marü daxũguxü̃ i naãnewa nangu . Rü ñu̱xma ya Tupana rü nüxna nacua̱xãchi i ngẽma chixexü̃ i naxügüxü̃ , rü ngẽmaca̱x tá yima ĩãnexü̃ napoxcu .
43004046	Description	Rü ga Ngechuchu rü tomaã nataegu naxca̱x ga guma ĩãne ga Caná ga Gariréaanewa yexmane . Rü guma ĩãnewa nixĩ ga binuxü̃ nanguxuchixẽẽãxü̃ ga dexá . Rü ĩãne ga Capernáũwa nayexma ga wüxi ga tacü ga ãẽ̱xgacü , rü niḏaawe ga wüxi ga nane .
45012011	Recommendation	Rü tama name i cuxo ega ṯacü rü puracü cuxü̃ namu̱xgu ya tórü Cori . Natürü name nixĩ i curü ngúchaü̃maã cunaxü i norü puracü .
60001008	Faith	Pema rü Ngechuchu ya Cristuxü̃ pengechaü̃gü woo taguma nüxü̃ na pedaugüxü̃ . Rü ñu̱xma rü ta woo tama nüxü̃ pedaugü , natürü nüxü̃́ peyaxõgü , rü poraãcü petaãẽgü . Rü ngẽma perü taãẽmaã rü taxuacüma nüxü̃ pixuéga na ñuxãcü petaãẽgüxüchixü̃ , erü marü penayauxgü i perü maxü̃ i taguma gúxü̃ . Rü ngẽmaca̱x nixĩ i nüxü̃́ peyaxõgüxü̃ .
62004013	Grace	Rü nüma rü marü tüxna nanamu ga Naãẽ i Üünexü̃ . Rü ngẽmawa nüxü̃ tacua̱x na aixcüma norü duü̃xü̃gü ixĩgüxü̃ rü nüma rü tawa na namaxü̃xü̃ .
43019029	Description	Rü yéma iyexma ga wüxi ga tü̃xü̃xãcü ga binu ga marü üxchiücümaã ããcuxcü . Rü wüxi ga tüa̱xmü guma binumaã niwaixẽẽgü , rü wüxi ga dexnemena̱xãwa nayana̱ĩ̱x . Rü yemamaã naã̱xgu nanawe̱xgü .
51001013	Grace	Yerü nüma ga Tupana rü marü Chatanáme̱xẽwa tüxü̃ ínanguxü̃xẽẽ rü Nane ya nüxü̃ nangechaü̃cüme̱xẽwa tüxü̃ nangẽxmagüxẽẽ .
45016017	Recommendation	Pa Chaueneẽgüx , pexü̃ chaca̱a̱xü̃ na pegüna pedaugüxü̃ca̱x nüxna i ngẽma duü̃xü̃gü i pexü̃ itoyechaü̃xü̃ rü chixexü̃gu pexü̃ yixẽẽgüchaü̃xü̃ . Erü ngẽma duü̃xü̃güarü ngu̱xẽẽtae rü tama namaã nawüxigu i ngẽma ngu̱xẽẽtae ga noxri peyauxgüxü̃ ga yexguma noxri peyaxõgügu . Rü name nixĩ i noxtacüma nüxna pixĩgachi i ngẽma duü̃xü̃gü rü tama natanügu pexãgü .
45012007	Recommendation	Rü ngẽxguma tüxna naxããgu i tórü cua̱x na togüxü̃ rüngü̃xẽẽgüxü̃ca̱x , rü name nixĩ i meãma tanaxü i ngẽma . Rü ngẽxguma texéna naxããgu i tümaãrü cua̱x na togüxü̃ tangúexẽẽxü̃ca̱x , rü name nixĩ i meãma tanaxü i ngẽma .
43016023	Faith	— Rü ngẽxguma ínanguxgu tá i ngẽma ngunexü̃ na yanguxü̃ i ñaã pemaã nüxü̃ chixuxü̃ , rü taxuca̱xtáma ṯacüca̱x choxna pecagü erü aixcüma Chaunatü tá nixĩ ya pexna naxãcü i guxü̃ma i ṯacü i chauégagu nüxna naxca̱x pec̱axü̃ .
66021019	Description	Rü guma nutagü ga itacü ga norü poxeguxü̃para ixĩgücü , rü nagúxü̃raü̃cü ga nuta ga imexẽchicümaã nanga̱xãẽ . Rü guma nüxĩraü̃cü ga napara rü nuta ga yaspemaã nanga̱xãẽ . Rü guma norü taxre ga napara rü nuta ga safirumaã nanga̱xãẽ . Rü guma norü tomaẽ̱xpü̱x ga napara rü nuta ga ágatamaã nanga̱xãẽ . Rü guma norü ãgümücü ga napara rü nuta ga esmerádamaã nanga̱xãẽ .
59004017	Sin	Yíxema nüxü̃ cuáxe na ñuxãcü Tupanape̱xewa meã tamaxü̃xü̃ , natürü tama naxǘxe , rü pecadu taxü .
66019005	Faith	Rü ñu̱xũchi yema tochicaxü̃xü̃tawa inanaxũ ga wüxi ga naga ga ñaxü̃ : “ Name nixĩ i tórü Tupanaxü̃ picua̱xüü̃gü i guxãma i pemax Pa Buxü̃gü rü Pa Yaxü̃güx i norü duü̃xü̃gü na pixĩgüxü̃ rü nüxü̃ na pemuü̃ẽxü̃ ” , ñaxü̃ .
47005002	Faith	Rü ngẽmaca̱x i ñu̱xma i ñaã toxonemaã tamaxẽyane , rü tama aixcüma tataãẽgü . Erü tanaxwa̱xe na paxa toxü̃́ nangẽxmaxü̃ i ngẽma toxone i daxũguxü̃ i naãnewa ngẽxmaxü̃ .
48006004	Recommendation	Rü ngẽmaca̱x i wüxichigü , rü name nixĩ i tügüarü maxü̃tama tangugü . Rü ngẽxguma namexgu i tümaãrü maxü̃ , rü tügümaã tátama tataãẽ , rü nataxuma i tü̱xcüü̃ togüarü maxü̃wa tügü tangugüarü maxü̃ã̱x .
46007036	Recommendation	Rü ngẽxguma texé nagu rüxĩnügu na tümaxãcü rü marü na napaxü̃ , rü tümaca̱x rü marü namexgu na naxãtexü̃ , rü marü name i ngĩxü̃ taxüte ega aixcüma tümaca̱x rü ngẽmaãcü namemaẽgu . Rü ngẽma na naxãtexü̃ i tümaxãcü rü tama pecadu nixĩ .
43016002	Violence	— Rü ngutaque̱xepataü̃güwa tá pexü̃ ínawoxü̃ . Rü aixcüma tá nawa nangu na texé pexü̃ ḏaixü̃ rü tá nagu tarüxĩnüxü̃ na ngẽmaãcü mexü̃ Tupanaca̱x taxüxü̃ .
66015001	Description	Rü ñu̱xũchi ga daxũguxü̃ ga naãnewa rü nüxü̃ chadau ga wüxi ga to ga taxü̃ ga cua̱xruü̃ ga namaã iḇaixãchixü̃ . Rü nayexma ga 7 ga orearü ngeruü̃gü ga daxũcü̱̃ã̱x ga nüxü̃́ yexmagüxü̃ ga 7 ga poxcuruü̃ . Rü yema nixĩ ga Tupanaãrü poxcu ga nawa iyacuáxü̃ ga na nanuxü̃ .
43018023	Description	Rü Ngechuchu nanangãxü̃ rü ñanagürü : — Rü ngẽxguma ṯacü rü chixexü̃xü̃ chixuxgu , ¡ rü nüxü̃ ixu na ñuxãcü chixri na chidexaxü̃ ! Natürü ega chorü ore rü aixcüma yixĩgu , rü ¿ tü̱xcüü̃ i choxü̃ quidagüxü̃ i ñu̱xmax ? — ñanagürü .
50004003	Recommendation	Rü cumax , Pa Chomücü ya Mecü i Wüxigu Tupanaãrü Puracüwa Chomaã Puracücüx , rü cuxna naxca̱x chaca na nüxü̃ curüngü̃xẽẽxü̃ca̱x i ngẽma taxre i taeya̱xgü , erü nümagü rü wüxigu chomaã rü Cremetemaã rü ngẽma togü i chomücügü i Tupanaãrü poperawa marü ngo̱xégagüxü̃maã napuracüe i Tupanaãrü orearü uwa .
66016006	Sin	Yerü nümagü rü nanadai ga yema curü duü̃xü̃gü rü curü orearü uruü̃gü , rü inanaba ga nagü . Rü ñu̱xma i cuma rü wüxi i mexü̃ nixĩ i cuxüxü̃ na ngẽma dexá nagüxü̃ cunaca̱xichixẽẽxü̃ na nawa naxaxegüxü̃ca̱x . Yerü yema nixĩ ga yema nanaxwa̱xegüxü̃ rü yemaca̱x nixĩ ga curü duü̃xü̃güxü̃ naḏaixü̃ ” , ñaxü̃ .
45006002	Sin	Rü dücax , tama ngẽmaãcü nixĩ . Erü ñu̱xma pecaduchaxwa rü ñoma iyuexü̃rüü̃ tixĩgü , erü marü tama naga taxĩnüẽ . Rü ngẽmaca̱x tama name i yeü̃cürü pecadu taxügüecha .
66017011	Violence	Rü ngẽma ṉg̱oxo ga nuxcümaxü̃chi maxchiréxü̃ rü ñu̱xma rü marü yuxü̃ , rü ngẽma nixĩ i norü 8 i ngẽma ãẽ̱xgacügü . Rü nüma rü ngẽma 7 tanüxü̃ nixĩ . Natürü i nüma rü ngẽma nachica i guxü̃gutáma nagu napoxcuxü̃wa naxũ .
48004030	Recommendation	¿ Natürü ñuxũ ñaxü̃ i Tupanaãrü ore i ümatüxü̃wa ? Rü dücax , ngẽmawa Abráü̃maã nüxü̃ nixu ga na ngĩxü̃ ínatáxü̃ca̱x ga naxü̃taxü̃ ngĩnemaã , yerü taxucürüwama yema ngĩnemaã nayayauxye ga norü yemaxü̃ ga nama̱xwaxü̃chixü̃cü ga naneãrü tá ixĩxü̃ .
54006009	Sin	Natürü ngẽma duü̃xü̃gü i dĩẽruã̱xgüchaü̃xü̃ , rü tama yaxna namaã naxĩnüẽ i ngẽxguma ngẽma dĩẽruarü ngúchaü̃ nüxü̃ poragu . Rü ngẽmaca̱x nagu nayi i muxü̃ma i ngúchaü̃gü i taxuwama mexü̃ i chixexü̃wa nagagüxü̃ , rü ngẽmaca̱x düxwa i ngẽma duü̃xü̃gü rü poraãcü nachixe rü norü guxü̃maãma inayarütauxe .
66017016	Violence	Rü ngẽma 10 i naxchatacu̱xre i nüxü̃ cudauxü̃ i nüxü̃́ ngẽxmaxü̃ i ngẽma ṉg̱oxo , rü tá ngẽma nge i ngẽãẽxü̃chicüchi naxaie . Rü tá ngẽma ngena nanapuxü̃ i guxü̃ma i ṯacü i ngĩxü̃́ ngẽxmaxü̃ , rü ngẽmaãcü ngexchiruãcüma tá ngẽxma irüxã̱ũ̱x . Rü tá ngĩxü̃ nangõ̱xgü , rü üxüwa tá ngĩxü̃ nigugü .
46008003	Faith	Natürü ngẽxguma texé aixcüma Tupanaxü̃ ngechaü̃gu , rü Tupana rü tüxü̃ nacua̱x ya yíxema .
45003009	Sin	¿ Rü ñuxãcü nixĩ i ñu̱xmax ? ¿ Pexca̱x rü yixema i Yudíugü rü togü i duü̃xü̃güarü yexera Tupanape̱xewa imexü̃ ? Pemaã nüxü̃ chixu rü tama ngẽmaãcü nixĩ . Erü guxü̃ma i duü̃xü̃gü i Yudíugü ixĩgüxü̃ rü guxü̃ma i duü̃xü̃gü i tama Yudíugü ixĩgüxü̃ , rü pecadutüü̃watama nangẽxmagü .
44007041	Sin	— Rü yexguma nanaxügü ga wüxi ga wocaxacüchicüna̱xã norü tupanaxü̃ . Rü ñu̱xũchi naxca̱x nanadai ga ñuxre ga carnerugü na yemamaã nüxü̃ yacua̱xüü̃güxü̃ca̱x . Rü wüxi ga peta naxca̱x naxügü ga yema wocaxacüchicüna̱xã ga nümatama naxügüxü̃ .
66009020	Sin	Natürü ga yema togü ga duü̃xü̃gü ga tama yema poxcuruü̃gümaã yuexü̃ , rü tama nüxü̃ narüxoe ga yema chixexü̃gü ga naxügüxü̃ . Rü tama nüxü̃ narüxoe na nüxü̃ yacua̱xüü̃güxü̃ ga ṉg̱oxogü rü norü tupananetachicüna̱xãgü ga uirunaxca̱x rü dĩẽrumünaxca̱x rü cobrenaxca̱x rü nutagünaxca̱x rü naĩnaxca̱x . Rü yemaãcü nüxü̃ nicua̱xüü̃güama ga yema norü tupananetachicüna̱xãgü ga ngearü maxü̃ã́xü̃ rü tama nüxü̃ dauxü̃ rü tama nüxü̃ ĩnüxü̃ rü tama ixũxü̃ .
47005011	Faith	Rü ngẽmaca̱x Tupanaãrü orearü uwa tapuracüe rü tayaxucu̱xẽgü i duü̃xü̃gü na yaxõgüãxü̃ca̱x . Erü toma rü aixcüma torü Corixü̃ tamuü̃ẽ . Rü Tupana toxü̃ nacua̱x na ñuxãcü yiĩxü̃ i tórü maxü̃ , rü chierüna pema rü chi ta toxü̃ pecua̱xgux .
49002003	Sin	Rü guxãma ga yixema rü yemaãcü chixri tamaxẽ ga ü̃pa . Rü tanaxü ga tóxrütama ngúchaü̃ , rü nagu taxĩ ga yema taxüne naxwa̱xexü̃ rü yema taãẽ naxwa̱xexü̃ . Rü yemagagu yema togü ga duü̃xü̃gü ga chixexü̃ ügüxü̃rüü̃ nawa taxügü i ngẽma poxcu i ãũcümaxü̃chixü̃ i Tupana mexẽẽxü̃ .
44002040	Recommendation	Rü yema oremaã rü muxü̃ma ga to ga oremaã nayaxucu̱xẽgü ga Pedru , rü ñanagürü : — ¡ Nüxna pixĩgachi i ngẽma duü̃xü̃gü i chixexü̃ ügüxü̃ na pema rü ta tama chixexü̃ pexügüxü̃ca̱x ! — ñanagürü .
45008013	Faith	Erü ngẽxguma chi pexeneãrü ngúchaü̃ pexü̱xgu rü tá ipeyarütauxe . Natürü ngẽxguma Tupanaãẽ i Üünexü̃ãrü ngü̃xẽẽmaã ipeyanaxoxẽẽgu i ngẽma pexene üxchaü̃xü̃ , rü aixcüma tá pexü̃́ nangẽxma i maxü̃ i taguma gúxü̃ .
45010011	Faith	Rü Tupanaãrü ore i ümatüxü̃wa rü ñanagürü : “ Rü guxãma ya texé ya Ngechuchuaxü̃́ yaxṍxẽ , rü tá nüxü̃ tadau na ñuxãcü Cristu aixcüma yanguxẽẽxü̃ i ngẽma tamaã inaxunetaxü̃ , rü tãũtáma ãũxãchi tüxna naxã ” , ñanagürü .
45001008	Faith	Rü ñu̱xma rü Ngechuchu ya Cristuégagu Tupanana moxẽ chaxã pexca̱x , erü guxü̃wama i guxü̃ i naãnewa rü duü̃xü̃gü nüxü̃ nixugügü na aixcüma Cristuaxü̃́ peyaxõgüxü̃ rü Tupanaca̱x pemaxẽxü̃ .
52001004	Faith	Pa Chaueneẽgüx , Tupana pexü̃ nangechaü̃ , rü nüxü̃ tacua̱x rü nümatama nixĩ i pexü̃ yadexechixü̃ .
60004008	Recommendation	Rü guxü̃ãrü yexera i ngẽma pexü̃́ chanaxwa̱xexü̃ nixĩ na aixcüma pegü pengechaü̃güxü̃ i wüxichigü . Erü ngẽxguma aixcüma yigü ingechaü̃gügu rü ngẽmaãcü inayarüxo i muxü̃ma i pecadugü .
44027001	Description	Rü yema ãẽ̱xgacügü rü düxwa nagu narüxĩnüẽ na norü ãẽ̱xgacü ga Chécharu ga Itáriaanewa yexmacüxü̃tawa na toxü̃ namugüxü̃ . Rü norü churaragüarü capitáü̃na nanamu ga Pauru namaã ga ñuxre ga togü ga poxcuexü̃ na Chécharuxü̃tawa nagagüãxü̃ca̱x . Rü guma capitáü̃ rü Yúriu nixĩ ga naẽ́ga , rü norü churaragütücumü rü Chécharuarü Dauruü̃gü nixĩ ga naẽ́ga .
66015003	Faith	Rü nagu tawiyaegü ga Moĩché ga Tupanaãrü duü̃xü̃ ixĩcüarü wiyae . Rü yexgumarüü̃ ta nagu tawiyaegü ga yema wiyae ga guma Tupana Nane ga pecaduarü ütanüca̱x yucüarü ixĩxü̃ ga ñaxü̃ : “ Pa Torü Cori ya Tupana ya Guxü̃ãrü Yexera Poracüx , nataxüchi rü namexẽchi i guxü̃ma i ngẽma cuxüxü̃ . Rü cuma rü guxü̃gutáma guxü̃ma i nachiü̃ãnegüarü ãẽ̱xgacü quixĩ . Rü cuma rü aixcüma meãma namaã icucua̱x rü taguma quidora .
60002002	Faith	Rü ngẽxguma chi aixcüma nüxü̃ picua̱xãchitanügu na ñuxãcü namecümaxü̃chixü̃ ya tórü Cori , rü ñoma wüxi i õxchana i ngexwacax buxü̃ i naẽgünenixü̃ nüxü̃́ ngúchaü̃xü̃rüü̃ penaxwa̱xe i poraãcü pexü̃́ nangúchaü̃ i norü ore na ngẽmawa peporaexü̃ca̱x rü meã peyaexü̃ca̱x i perü õwa na ngẽmaãcü guxü̃wama namexü̃ca̱x i perü maxü̃ i taguma gúxü̃ .
66014013	Faith	Rü ñu̱xũchi nüxü̃ chaxĩnü ga wüxi ga naga ga daxũguxü̃ ga naãnewa inaxũxü̃ ga ñaxü̃ choxü̃ : “ ¡ Naxümatü i ñaã ore i tá cumaã nüxü̃ chixuxü̃ ! Rü ñu̱xmaü̃cüü tá tataãẽgü ya yíxema tórü Coriaxü̃́ meã yaxõgüãcüma yuexe . Erü Tupanaãẽ i Üünexü̃ rü ñanagürü : ‘ Ngü̃ , ngẽmáãcü tá tataãẽgü ya yíxema , erü tá itarüngü̃ẽ nüxna i tümaãrü puracügü . Rü ngẽma mexü̃ i taxügüxü̃ rü tümamaã wüxigu daxũguxü̃ i naãnewa tá naxũ ’ ” , ñanagürü .
59001027	Faith	Natürü ngẽma nacüma i Tanatü ya Tupanape̱xewa aixcüma üünexü̃ , rü ngẽma nixĩ na nüxü̃ tarüngü̃xẽẽxü̃ i tacutagü rü yutegüxü̃ rü tügüna tadauxü̃ na tama ñoma i naãneãrü chixexü̃gu taxücuxü̃ .
51002004	Recommendation	Rü pemaã nüxü̃ chixu i ngẽma ore erü tama chanaxwa̱xe na texé pexü̃ womüxẽẽgüxü̃ namaã i ṯacü rü ore i chixexü̃wa pexü̃ gagüxü̃ .
66005013	Description	Rü nüxü̃ chaxĩnü ta ga naga ga guxü̃ma ga yema Tupana üxü̃ i daxũguxü̃ i naãnewa rü ñoma i naãnewa rü naãnetüü̃wa rü taxtü i taxü̃wa ngẽxmagüxü̃ ga ñagüxü̃ : “ Name nixĩ na guxü̃gutáma guxãma nüxü̃ icua̱xüü̃güxü̃ rü nüxü̃ ngechaü̃güxü̃ rü nataxẽẽgüxü̃ ya yima pecaduarü ütanüca̱x yucü rü yima ngẽma tochicaxü̃wa rütocü , erü nümagü nixĩ i guxü̃guma ãẽ̱xgacügü yixĩgüxü̃ ” , ñanagürügü .
66008008	Description	Rü yema norü taxre ga Tupanaãrü orearü ngeruü̃ rü nayacue ga norü corneta . Rü ñu̱xũchi wüxi ga ṯacü ga taxüchixü̃ ga nama̱xpǘneraü̃xü̃ ga iy̱auxraxü̃ , rü yexma taxtü ga taxü̃gu nanaña . Rü wüxi ga yema norü tomaẽ̱xpü̱xarü üye ga taxtü rü nagüxü̃ nananguxuchi .
44007058	Violence	Rü ínanagaxüchigü ga ĩãnewa , rü nutagümaã ínanamuxũchigü . Rü yéma nayexma ga wüxi ga ngextü̱xüxü̃ ga Chaurugu ãẽ́gaxü̃ . Rü yemaxü̃ nanawotanü ga norü gáuxü̃chirugü ga ínacu̱xuchigüxü̃ ga yema duü̃xü̃gü ga Etébaü̃xü̃ ima̱xgüxü̃ .
45015011	Faith	Rü toxnamana , rü ñanagürü ta : “ Pa Duü̃xü̃gü i Tama Yudíugü Ixĩgüxü̃x , rü name nixĩ i nüxü̃ picua̱xüü̃gü ya tórü Cori . Rü Pa Guxü̃ma i Nachiü̃ãnecü̱̃ã̱x i Duü̃xü̃güx , rü name nixĩ i penataxẽẽ ” , ñanagürü .
45011036	Faith	Erü guxü̃ma i ṯacü ingẽxmaxü̃ rü Tupanaxü̃tawa ne naxĩ . Rü nüma nixĩ ga naxüãxü̃ ga guxü̃ma na noxrü yiĩxü̃ca̱x . Rü name nixĩ i guxü̃guma nüxü̃ ticua̱xüü̃gü rü tanataxẽẽ . Rü ngẽmaãcü yiĩ .
43001029	Faith	Rü moxü̃ãcü ga Cuáü̃ rü Ngechuchuxü̃ nadau ga naxca̱x na yaxũxü̃ . Rü ñanagürü ga Cuáü̃ : — ¡ Rü dücax ! Daa nixĩ ya yima Tupana núma namucü na nayuxü̃ca̱x na ñoma i naãnecü̱̃ã̱x i duü̃xü̃güarü pecaduxü̃ iyanaxoxẽẽxü̃ca̱x .
58011031	Description	Natürü yema nge ga Yericúcü̱̃ã̱x ga Raá , rü woo chixri imaxü̃ ga noxrix , natürü yexguma yéma nangugügu ga yema taxre ga Yudíugü ga bexma ngugütaewa yéma ĩxü̃ , rü ngĩma iyixĩ ga nüxü̃ nangü̃xẽẽxü̃ . Rü yemaca̱x tama yema togü ga Yericúcü̱̃ã̱x ga tama Tupanaga ĩnüẽxü̃rüü̃ iyu , yerü Tupanaãxü̃́ iyaxõ .
43010010	Grace	Ngẽma ngĩ́ta̱xáxü̃ rü núma naxũ na yangĩ́xü̃ca̱x rü namáẽtaxü̃ca̱x rü nachixexẽẽãxü̃ca̱x . Rü ngẽmaca̱xicatama núma naxũ . Natürü i choma rü núma chaxũ na chanamaxẽxẽẽxü̃ca̱x i duü̃xü̃gü rü na aixcüma nüxü̃́ nangẽxmaxü̃ca̱x i maxü̃ i taguma gúxü̃ .
50003020	Faith	Natürü i yixema rü daxũguxü̃ i naãnewa tüxü̃́ nangẽxma i tachica . Rü ítanaṉg̱uxẽẽ na daxũguxü̃ i naãnewa taxca̱x ne naxũxü̃ ya tórü Cori ya Ngechuchu ya Cristu ya tórü Maxẽxẽẽruü̃ .
45015007	Recommendation	Rü ngẽmaca̱x , yema Cristu pexü̃ na dexü̃rüü̃ rü name nixĩ i wüxichigü meã pegü peyaxu na ngẽmaãcü Tupanaxü̃ yacua̱xüü̃güxü̃ca̱x i duü̃xü̃gü .
44021024	Recommendation	¡ Ngẽ́ma tupauca ya taxü̃newa nagagü , rü wüxigu namaã yanguxẽẽ i ngẽma tacüma ga Moĩché tüxna ãxü̃ , rü Tupanape̱xewa pegü peyamexẽẽgü ! ¡ Rü nüxü̃́ naxütanü i ñuxregu nüxü̃́ naxãtanü na yadüpü̱xüerugüxü̃ca̱x i ngẽma yatügü na ngẽmaãcü yanguxẽẽgüãxü̃ca̱x i norü unetagü ! Rü ngẽmawa rü guxü̃ma i ngẽma Yudíugü rü tá nüxü̃ nacua̱xgü na aixcüma cuma rü ta naga cuxĩnüxü̃xü̃ i ngẽma mugü ga Moĩché ümatüxü̃ rü tama aixcüma na yiĩxü̃ ga yema ore ga cuchiga ga nüxü̃ yaxugüexü̃ .
45004012	Faith	Rü ngẽxgumarüü̃ ta ya Abráü̃ rü tümanatü nixĩ ya guxãma ya yíxema íwiecha̱xmüpe̱xechiraü̃güxe rü Abráü̃rüü̃ yaxõgüxe . Natürü tama ngẽma na tügü ítawiecha̱xmüpe̱xechiraü̃güxü̃ca̱x nixĩ i tümanatü yiĩxü̃ . Natürü tümanatü nixĩ erü tayaxõgü yexgumarüü̃ ga na yaxõõxü̃ ga nüma ga tanatü ga Abráü̃ naxü̃pa ga na ínawiecha̱xmüpe̱xechiraü̃xü̃ .
44001026	Description	Rü wüxi ga dĩẽru ga cua̱xruü̃ ngĩxü̃ nañanagügü na yemawa nüxü̃ nacua̱xgüxü̃ca̱x ga ngẽxü̃rüüxü̃ ga yema taxre tá na ixücuxü̃ . Rü Matíagu nangu na yangucuchixü̃ca̱x . Rü yexgumatama rü yema 11 ga duü̃xü̃gü ga Ngechuchu imugüxü̃tanügu naxã ga Matía .
45004007	Grace	Rü nüma ga Dabí rü ñanagürü : “ Rü tataãẽgü ya yíxema duü̃xẽgü ya Tupana tümaãrü chixexü̃güxü̃ ngechaü̃xẽ rü tümaãrü pecadugüxü̃ iyanangümaxẽ .
66011004	Description	Rü ngẽma taxre i orearü uruü̃gü nixĩ i norü cua̱xruü̃ i ngẽma taxre i nanetü i oríbu rü ngẽma taxre i weraarü üruü̃gü i tórü Cori ya ñoma i naãneãrü yora ixĩcüpe̱xewa ngẽxmagüxü̃ .
59004009	Recommendation	¡ Pegümaã pengechaü̃gü rü pexauxe erü pipecaduã̱x ! Rü texé ya ñoma i naãneãrü taãẽwa cugüxe , rü name nixĩ i tügümaã taxauxe . Rü texé ya tümacüma i chixexü̃maã taãxẽ́xẽ , rü name nixĩ i Tupanape̱xewa tügümaã tangechaü̃ .
64001011	Recommendation	Pa Chaueneẽ i Cuxü̃ Changechaü̃xẽx , ¡ Tãxṹ i nüxü̃ cuyadauxü̃xü̃ i ngẽma togü i chixexü̃ ügüxü̃ ! Natürü name nixĩ i nüxü̃ cuyadauxü̃ i ngẽma mexü̃ ügüxü̃ . Erü yíxema guxü̃guma mexü̃ ǘxe rü Tupanaxãcü tixĩ . Natürü yíxema chixexü̃ üechaxe rü tama Tupanaxü̃ tacua̱x .
45004011	Faith	Rü Tupana nayaxuxguwena nixĩ ga ínawiecha̱xmüpe̱xechiraü̃xü̃ ga Abráü̃ . Rü yema nixĩ ga norü cua̱xruü̃ ga nawa nüxü̃ nacuáxü̃ na aixcüma Tupana marü nayaxuxü̃ rü nüxü̃ nadauxü̃ na namexü̃ yerü nüxü̃́ nayaxõ . Rü ngẽmaca̱x i ñu̱xma ya Abráü̃ rü tümanatü yiĩxü̃ ya guxãma ya yíxema yaxõgüxe woo tama ítawiecha̱xmüpe̱xechiraü̃gügu . Rü ngẽmaãcü ya Tupana rü tüxü̃ nayaxu ya guxãma ya yíxema yaxõgüxe , rü tüxü̃ nadau na timexü̃ erü tayaxõgü .
45006007	Grace	Erü yíxema yúxe rü marü tama pecadutüü̃wa tangẽxma na yeü̃cürü pecadu taxüechaxü̃ca̱x .
47004010	Faith	Rü guxü̃wama i ngextá ítaxĩxü̃wa rü ãũcümaxü̃wa tangẽxmagü , yexgumarüü̃ ga Ngechuchu na ãũcümaxü̃wa nayexmaxü̃rüü̃ . Natürü ngẽmaãcü toxü̃ naxüpetü na duü̃xü̃gü nüxü̃ daugüxü̃ca̱x na ñuxãcü towa namaxü̃xü̃ ya Ngechuchu .
50002021	Sin	Erü guxü̃ma i togü rü naxca̱x nadaugü i noxrütama ngúchaü̃gü , rü tama aixcüma nagu narüxĩnüẽ i ngẽma Ngechuchu ya Cristuarü ngúchaü̃ .
58011011	Faith	Rü yexgumarüü̃tama iyixĩ ga Abráü̃ nama̱x ga Chara . Rü woo ga na taguma naxãxãcüchiréxü̃ yerü marü iyaxüchi , natürü ixãxãcü yerü iyaxõõma na Tupana rü aixcüma tá yanguxẽẽãxü̃ ga yema norü uneta ga tá na naxãxãcüxü̃ .
43006039	Grace	— Rü ngẽma norü ngúchaü̃ ya Chaunatü ya Tupana ga núma choxü̃ mucü nixĩ i na taxúexü̃ma na ichayarütauxẽẽxü̃ ya yíxema choxna tüxü̃ namugüxe . Erü nüma ya Chaunatü nanaxwa̱xe i tüxü̃ na chamaxẽxẽẽxü̃ i naãneãrü gu̱xgu .
46008006	Faith	Natürü yixema nüxü̃ tacua̱x na nangẽxmaxü̃ i wüxitama ya Tupana , rü yima nixĩ ya Tanatü ixĩcü . Rü nüma ya Tanatü nixĩ i naxüãxü̃ i guxü̃ma i ṯacü i ngẽxmaxü̃ , rü naxca̱x nixĩ i imaxẽxü̃ i yixemax . Rü ngẽxgumarüü̃ ta nangẽxma i wüxitama ya tórü Cori ya Ngechuchu ya Cristu . Rü yimagagu nixĩ na nangẽxmaxü̃ i guxü̃ma , rü yimagagu nixĩ i tüxü̃́ nangẽxmaxü̃ i maxü̃ .
52003006	Description	Natürü ñu̱xma na ínanguxü̃ i Timutéu na petanüwa ne naxũxü̃ , rü mexü̃ i ore i pechiga ngẽ́ma ne nange . Rü tomaã nüxü̃ nixu na ñuxãcü meã peyaxõgüxü̃ , rü ñuxãcü guxãma meã pegü pengechaü̃güxü̃ . Rü tomaã nüxü̃ nixu ta na ñuxãcü guxü̃guma toxü̃ pengechaü̃güãcüma togu perüxĩnüẽxü̃ , rü ñuxãcü poraãcü penaxwa̱xegü na wena toxü̃ na pedaugüxü̃ i ngẽma poraãcü pexü̃ tadaugüchaü̃xü̃rüü̃ .
60005004	Grace	Rü ngẽxguma wena núma naxũxgu ya tórü Dauruü̃xü̃chi ya Cristu , rü pema rü tá penayauxgü i wüxi i perü ãmare i nga̱xcueruü̃ i mexẽchixü̃ i taguma ṉg̱auxü̃ .
47003012	Faith	Rü toma aixcüma nüxü̃ tacua̱x na guxü̃gutáma yiĩxü̃ i ngẽma Tupanaãrü uneta i ngexwacaxü̃xü̃ i mexẽchixü̃ , rü ngẽmaca̱x tama cúãcüma duü̃xü̃gümaã nüxü̃ tixu .
61002012	Sin	Rü ngẽma ngu̱xẽẽruü̃güneta , rü ñoma naẽxü̃gürüü̃ nixĩgü , rü naẽxü̃gürüü̃ taxuü̃ma nacua̱xgü . Rü ngẽma naxü̃negü naxwa̱xexü̃ nixĩ i naxügüxü̃ . Rü nabue na ñoma naẽxü̃gü i yayauxgüxü̃ rü naḏaixü̃rüü̃ yixĩgüxü̃ca̱x . Rü chixri nachiga nidexagü i ngẽma tama nüxü̃ nacua̱xgüxü̃ . Natürü ngẽma chixexü̃ i naxügüxü̃gagu tá inayarütauxe , rü ngẽmaãcü ngúxü̃ tá ningegü nagagu i ngẽma ngúxü̃ i ṯoguã̱xü̃ yangexẽẽgüxü̃ . Rü nümagü rü namaã nataãẽgü i ngẽma chixexü̃ i ngunecütama naxügüxü̃ . Rü ngẽxguma pemaã nachibüegu , rü wüxi i chixexüchixü̃ rü ãnexü̃chi nixĩgü erü ngẽ́ma rü ta nanaxügü i norü chixexü̃gü i namaã pexü̃ nawomüxẽẽgüchaü̃xü̃ .
43012006	Sin	Natürü ga Yuda rü tama aixcüma nagu narüxĩnü ga yema ngearü dĩẽruã̱xgüxü̃ . Natürü yema ñanagürü yerü nüma rü wüxi ga ngĩ́ta̱xáxü̃ nixĩ . Rü naxme̱xwa nayexma ga yema choca ga dĩẽru ngĩxü̃ nagu taxügüxü̃ ga guxãma ga toma ga Ngechuchuarü ngúexü̃gü . Rü Yuda rü ñuxguacü rü noxrüxü̃tama ngĩxne nangĩ̱xĩxü̃ .
62004016	Faith	Rü yixema nüxü̃ tacua̱xgü rü tayaxõgü na Tupana rü poraãcü tüxü̃ nangechaü̃xü̃ , erü nüma nixĩ i aixcüma guxãxü̃ nangechaü̃xü̃ . Rü yíxema aixcüma tümaẽneẽxü̃ ngechaü̃xẽ , rü Tupanaãrü duü̃xü̃ tixĩ , rü nüma ya Tupana rü aixcüma tümawa namaxü̃ .
44011019	Description	Rü yexguma Etébaü̃xü̃ yama̱xgüguwena , rü norü uwanügü poraãcü nawe ningẽxü̃tanü ga yema yaxõgüxü̃ . Rü yemaca̱x nügü nawoone . Rü Peníchiawa , rü Chiprewa rü Aü̃tioquíawa nabuxmü . Rü yéma nüxü̃ nixugüe ga ore ga mexü̃ ga Ngechuchuchiga . Natürü Yudíugümaãxĩcatama nüxü̃ nixugüe ga yema ore rü tama ga togümaã .
54006006	Faith	Rü aixcüma nixĩ i Tupanaãrü orewa nüxü̃ iyarüṉg̱auxü̃ i taxü̃ma i mexü̃ , natürü ngẽma mexü̃ rü tümaca̱xicatama nixĩ ya yíxema namaã taãẽgüxe i ngẽma marü tüxü̃́ ngẽxmaxü̃ .
66013007	Violence	Rü yema dragṍũ ga Chataná rü yema ṉg̱oxoxü̃ naporaxẽẽ na Tupanaãrü duü̃xü̃gümaã nügü naḏaixü̃ca̱x ñu̱xmatáta tüxü̃ nayexera . Rü ãẽ̱xgacüxü̃ nayaxĩxẽẽ na namaã inacuáxü̃ca̱x ga nagúxü̃raü̃xü̃ ga duü̃xü̃gü ga guxü̃ma ga nachiü̃ãnecü̱̃ã̱x ga nagúxü̃raü̃xü̃ ga nagawa idexagüxü̃ .
60002020	Faith	Natürü ¿ ṯacüwa pexü̃́ namexü̃ ega yaxna namaã pexĩnüẽgu i ngẽxguma wüxi i perü chixexü̃ca̱x pepoxcuegu ? Natürü ngẽxguma ṯacü rü mexü̃ i pexüxü̃gagu ngúxü̃ pingegügu rü yaxna namaã pexĩnüẽgu , rü ngẽma waxi nixĩ i Tupanape̱xewa mexü̃ .
58009015	Grace	Rü ñu̱xma na tórü pecaduca̱x nayuxü̃ ga Ngechuchu ya Cristu , rü nüma nixĩ i tórü ngü̃xẽẽruü̃ i Tupanape̱xewa , ngẽma Tupanaãrü uneta i ngexwacaxü̃xü̃ nüxü̃ ixuxü̃rüü̃ . Rü ñu̱xma i yixema i Tupana tüxü̃ idexechixe , rü tüxü̃́ nangẽxma i maxü̃ i taguma gúxü̃ ega yima Naneãxü̃́ yaxõgügu . Rü ngẽxgumarüü̃ ta i guxü̃ma i Tupanaãrü duü̃xü̃gü ga nuxcüma yaxõgüxü̃ , rü nüxü̃́ nangẽxma i maxü̃ i taguma gúxü̃ yerü Cristu nayu na norü pecaduna ínanguxü̃xẽẽãxü̃ca̱x .
45006001	Sin	Rü ñu̱xma na Tupanaãxü̃́ ingechaü̃tümüü̃güxü̃ , ¿ rü ñuxãcü tá imaxẽxü̃ i ñu̱xmax ? ¿ Rü pexca̱x rü namexü̃ na pecadu ixügüechaxü̃ na yexeraãcü Tupanaãxü̃́ ingechaü̃tümüü̃güxü̃ca̱x ?
49005004	Recommendation	Rü tama name i ṯacü rü ore i ãũãchixü̃xü̃ pixu , rü bai i ṯacü rü ngeãẽxü̃mare pixu , rü bai i texéxü̃ pecugücüraxü̃ . Erü ngẽma ore i chixexü̃gü rü taxuwama name . Rü narümemaẽ nixĩ i Tupanana moxẽ pexãgü .
66006008	Violence	Rü ichadawenü rü nüxü̃ chadau ga wüxi ga cowaru ga dexexü̃ . Rü yema naẽ́tüwa rütoxü̃ rü Yu nixĩ ga naẽ́ga . Rü yema naweama ne ũxü̃ , rü Yuexü̃chica nixĩ ga naẽ́ga . Rü yema taxre nanayauxgü ga pora na ñoma ga naãnewa rü wüxi ga yema norü ãgümücütücumü ga duü̃xü̃gümaã inacua̱xgüxü̃ca̱x na daimaã rü taiyamaã rü ḏaaweanemaã rü ṉg̱oxo idüraexü̃maã nayuexẽẽãxü̃ca̱x .
45004016	Faith	Rü yexguma Tupana Abráü̃maã ixunetagu na nüxü̃ tá nangü̃xẽẽxü̃ , rü Abráü̃ãrü õgagu nixĩ ga namaã inaxunetaxü̃ . Rü ngẽmaca̱x i guxãma i yixema na Abráü̃rüü̃ yaxõgüxü̃ rü taxca̱x ta nixĩ ga yema Tupanaãrü uneta ga Abráü̃maã nüxü̃ yaxuxü̃ . Rü ngẽmawa nüxü̃ tacua̱x rü tama yíxema mugü auregüxeca̱xicatama nixĩ i ngẽma Tupanaãrü uneta , natürü guxãma ya yíxema Abráü̃rüü̃ Tupanaãxü̃́ yaxõgüxeca̱x ta nixĩ . Rü ñu̱xma rü guxãma i yixema na Abráü̃rüü̃ meã yaxõgüxü̃ rü Abráü̃xãcügü tixĩgü rü nüma rü tanatü nixĩ i Tupanape̱xewa yerü nüxĩra nayaxõ .
44028018	Description	Rü yexguma marü choxna nacagüegu ga Dumacü̱̃ã̱xgü , rü choxü̃ ninge̱xgüchaü̃ , yerü taxuü̃ma ga ṯacü ga chixexü̃ chowa nadaugü na choxü̃ yama̱xgüxü̃ca̱x .
45009016	Grace	Rü ngẽmaãcü tama ngẽma tümatama tanaxwa̱xexü̃gagu rü e̱xna ngẽma taxüxü̃gagu nixĩ i Tupana tüxü̃ yaxuxü̃ ya texé . Natürü tüxü̃ nayaxu erü nüxü̃́ tangechaü̃tümüü̃ .
46010008	Sin	Rü tama name i yixema rü naĩ i ngemaã itape yexgumarüü̃ ga ñuxre ga nümagü naxügüxü̃rüü̃ . Rü yemaca̱x wüxitama ga ngunexü̃gu rü nayue ga 23,000 .
45007023	Sin	Natürü ñaã chaxune i ñoma i naãnecü̱̃ã̱x ixĩxü̃wa , rü nangẽxma i ṯacü i tama naxüxchaü̃xü̃ i ngẽma chauãẽ naxwa̱xexü̃ . Rü ngẽma pecadu i chowa ngẽxmaxü̃ nixĩ i chomaã icuáxü̃ rü chixexü̃ choxü̃ üxẽẽxü̃ .
58006001	Faith	Rü ngẽmaca̱x name nixĩ i yexeraãcü tingúeetanü na aixcüma meã nüxü̃ icuáxü̃ca̱x i Cristuchiga . Rü tanaxwa̱xe na nüxü̃ ichopetüxü̃ ga yema ore ga nawa inaxügüxü̃ na Cristuchigaxü̃ icuáxü̃ . Rü tãũtáma yeü̃cürü yema ore ga nawa inaxügüxü̃chiga tidexagüecha . Rü taxuca̱xma tü̱xcüü̃ wena pemaã nüxü̃ tixu na nüxü̃ perüxoexü̃ca̱x na nagu pexĩxü̃ i ngẽma mugü ga Moĩché ümatüxü̃ i tama tüxü̃ maxẽxẽẽxü̃ . Rü ngẽxgumarüü̃ ta taxuca̱xma tü̱xcüü̃ wena pemaã nüxü̃ tixu i nachiga na ñuxãcü Tupanaãxü̃́ yaxõgüxü̃ .
46016011	Recommendation	Rü ngẽmaca̱x tama chanaxwa̱xe i texé petanüwa nüxü̃ taxoe . Natürü chanaxwa̱xe i nüxü̃ perüngü̃xẽẽ na taãẽãcüma nuã naxũxü̃ na choxü̃ íyadauxü̃ca̱x . Erü poraãcü íchanaṉg̱uxẽẽ na nuã nanguxü̃ca̱x namaã i ngẽma togü i taeneẽgü .
59002014	Faith	Pa Chaueneẽgüx , ¿ Ṯacüwa namexü̃ ega wüxie : “ Choma rü Tupanaãxü̃́ chayaxõ ” , ñagügu , natürü tama mexü̃ taxü̱xgu ? ¿ Pexca̱x rü Tupana tá tüxü̃ maxẽẽxü̃ ega ngẽmaãcü tayaxõ̱xgux ?
43007025	Description	Rü ñuxre ga yema duü̃xü̃gü ga Yerucharéü̃gu ãchiü̃güxü̃ rü nügüna nacagüe , rü ñanagürügü : — ¿ Taux e̱xna daa yiĩxü̃ ya yima yatü ya ãẽ̱xgacügü naxca̱x daugücü na yama̱xgüchaü̃ãxü̃ca̱x ?
43020022	Faith	Rü yexguma rü toétü “ cue ” ñanagürü ga Ngechuchu . Rü ñu̱xũchi ñanagürü toxü̃ : — ¡ Penayauxgü i Tupanaãẽ i Üünexü̃ !
45010003	Sin	Rü woo Tupana ñoma ga naãnewa nanamu ga Cristu na gumagagu Tupanape̱xewa yamexü̃ca̱x i duü̃xü̃gü , natürü nümagü i Yudíugü rü tama nüxü̃ nacua̱xgüchaü̃ i ngẽma . Rü nügütama nimexẽẽgüchaü̃ , rü ngẽmaca̱x nagu naxĩãma i ngẽma mugü ga Moĩché ümatüxü̃ rü tama Cristuaxü̃́ nayaxõgüchaü̃ na nagagu Tupanape̱xewa yamexü̃ca̱x .
62005010	Faith	Rü yíxema nüxü̃́ yaxṍxẽ ya Tupana Nane rü nüxü̃ tacua̱x na aixcüma yiĩxü̃ i ngẽma ore i Tupana nüxü̃ ixuxü̃ i Nanechiga . Natürü yíxema tama Tupanaãxü̃́ yaxṍxẽ rü dorata̱a̱x nüxü̃ tawogü ya Tupana erü tama tayaxõ i ngẽma ore i Tupana nüxü̃ ixuxü̃ i Nanechiga .
43014012	Faith	— Aixcüma pemaã nüxü̃ chixu rü yíxema choxü̃́ yaxṍxẽ rü tá tanaxü i guxü̃ma i choma chaxüxü̃ . Rü ngẽma chaxüxü̃ãrü yexera tá taxü , erü choma rü tá Chaunatüxü̃tawa chaxũ .
56002009	Recommendation	¡ Rü meãma yaxucu̱xẽgü i ngẽma duü̃xü̃gü i coriã̱xgüxü̃ ! ¡ Rü namaã nüxü̃ ixu na guxü̃guma meã norü coriga naxĩnüẽxü̃ca̱x , rü norü corimaã namecümagüxü̃ca̱x , rü taguma norü corixü̃ nachoxü̃gagüxü̃ca̱x !
58012015	Recommendation	¡ Rü pegüna pedaugü na taxúema nüxü̃ oxü̃ca̱x i ngẽma ngü̃xẽẽ i Tupana tüxü̃ nangechaü̃ãcüma tüxna ãxü̃ ! Erü tama tanaxwa̱xe na texé petanüwa Cristuchi aixü̃ rü ngẽmaãcü togüxü̃ chixexü̃maã taxucu̱xẽxü̃ na Cristuna tixũgachixü̃ca̱x .
54003007	Recommendation	Rü tanaxwa̱xe i a̱i̱xrüxü̃ i ngẽma duü̃xü̃gü i tama yaxõgüxü̃ rü tüxü̃ nangechaü̃gü na taxúema chixri tümachiga idexagüxü̃ca̱x rü tama Chataná chixexü̃gu tüxü̃ na nguxẽẽxü̃ca̱x .
49004007	Grace	Natürü wüxichigü i yixema rü tanayaxu i ngẽma nacüma rü ngẽma cua̱x i Cristu tüxna ãmarechaü̃xü̃ na naxügüxü̃ca̱x i norü puracü .
66016003	Description	Rü yema norü taxre ga orearü ngeruü̃ , rü taxü̃ ga taxtüétügu nayabaãcu ga norü taza . Rü nagüxü̃ nananguxuchi ga dexá , rü ñoma wüxi i duü̃xü̃ i texé imáxü̃gürüü̃ nixĩ ga dexá . Rü guxü̃ma ga ṯacü ga taxtüwa maxẽxü̃ rü nayue .
49006006	Recommendation	Rü tama name ega perü corigü pexü̃ dawenüguxicatama meã nüxü̃́ pepuracüe na ngẽmaãcü pemaã nataãẽxü̃ca̱x . Natürü ñu̱xma na Cristuarü duü̃xü̃gü pixĩgüxü̃ , rü name nixĩ i guxü̃ma i perü ngúchaü̃maã penaxü i ngẽma Tupana pexü̃́ naxwa̱xexü̃ .
60003016	Recommendation	Natürü name nixĩ i nüxü̃ pengechaü̃ãcüma penangãxü̃ rü tama pegügu perüxĩnüẽãcüma na norü yexera pixĩgüxü̃ . Rü name nixĩ i meã pemaxẽ na taxuca̱xma pexoegaãẽxü̃ca̱x . Rü ngẽxguma ngẽmaãcü pemaxẽgu rü tá naxãneẽ i ngẽma duü̃xü̃gü i chixri pechiga idexagüxü̃ na ñuxãcü Cristuca̱x pemaxẽxü̃ .
43006040	Faith	— Choma nixĩ i Tupana Nane chiĩxü̃ . Rü ngẽma norü ngúchaü̃ ya Chaunatü ya Tupana ga núma choxü̃ mucü nixĩ na tüxü̃́ nangẽxmaxü̃ i maxü̃ i taguma gúxü̃ ya guxãma ya texé ya choxü̃ daugüxe rü choxü̃́ yaxõgüxe . Erü choma tá nixĩ i tüxü̃ ícharüdagüxẽẽxü̃ i naãneãrü gu̱xgu — ñanagürü .
44012023	Violence	Rü Erode rü yema duü̃xü̃güarü oremaã nataãẽ , rü tama Tupanaxü̃ nicua̱xüü̃chaü̃ ga ñuxãcü Tupana nüxü̃ narüngü̃xẽẽxü̃ . Rü yemaca̱x wüxi ga Tupanaãrü orearü ngeruü̃ ga daxũcü̱̃ã̱x rü yexgumatama Erodexü̃ niḏaawexẽẽ . Rü õxmigü nanangõ̱x , rü yemamaã nayu .
47001003	Grace	Rü toma rü nüxü̃ ticua̱xüü̃gü ya Tupana ya Nanatü ya tórü Cori ya Ngechuchu ya Cristu . Erü nüma nixĩ ya Tanatü ya nüxü̃́ ingechaü̃tümüü̃gücü rü tórü Tupana ya guxü̃guma tüxü̃ taãẽxẽẽcü .
54001006	Sin	Natürü ñuxre i duü̃xü̃gü rü marü nüxna nixĩgachi i Tupanaãrü ore na nawe naxĩxü̃ca̱x i ngẽma ore i taxuwama mexü̃ i nuẽwa nagagümarexü̃ .
45001016	Faith	Rü taxuca̱xma naxca̱x chaxãne i ngẽma ore i mexü̃ . Erü ngẽma ore rü napora , rü ngẽmamaã nixĩ i napuracüxü̃ ya Tupana na guxãma ya yixema Cristuaxü̃́ yaxõgüxe rü tüxü̃́ nangẽxmaxü̃ca̱x i maxü̃ i taguma gúxü̃ . Rü ngẽma maxü̃ , rü Yudíugüca̱xirachire̱x nixĩ , natürü i ñu̱xma rü guxü̃ma i ngẽma tama Yudíugü ixĩgüxü̃ca̱x rü ta nixĩ .
46003011	Description	Rü ñaã puracü rü Ngechuchu ya Cristuwa nixĩ ga inaxügüxü̃ , rü ngẽmaca̱x taxucürüwama texé tayangucuchixẽẽ i to i tüxü̃ maxẽxẽẽxü̃ .
49005033	Recommendation	Natürü ngẽma ore rü pechiga ta nixĩ . Rü ngẽmaca̱x i wüxichigü i pema i yatügü rü name nixĩ i pema̱xü̃ na pengechaü̃xü̃ ngẽma pegütama na pengechaü̃xü̃rüü̃ . Rü ngẽxgumarüü̃ ta i pema i ngexü̃gü rü penaxwa̱xe i petega pexĩnüẽ .
51002013	Grace	Rü ü̃pa ga pema rü tama aixcüma pexü̃́ nayexma ga maxü̃ i taguma gúxü̃ yerü pepecaduã̱xgü rü pexeneãrü ngúchaü̃ pexügü . Natürü i ñu̱xma rü Cristuxü̃ namaxẽẽxü̃rüü̃ pexü̃ namaxẽxẽẽ ya Tupana erü Cristuarü duü̃xü̃gü pixĩgü . Rü Tupana rü marü Cristugagu tüxü̃́ nüxü̃ nangechaü̃ i guxü̃ma i tórü pecadugü .
54004014	Recommendation	Rü ngẽmaca̱x name nixĩ i aixcüma namaã cupuracü i ngẽma cua̱x ga Tupana cuxna ãxü̃ ga yexguma norü puracüca̱x cuxü̃ naxunetagu rü yema yaxõgüxü̃ãrü ãẽ̱xgacügü cuxü̃ yangõgüãcüma cumaã nüxü̃ yaxuxgu na cuxna naxããxü̃ ga yema cua̱x .
66021001	Description	Rü yemawena nüxü̃ chadau na nayexwacaxü̃xü̃ ga ñoma ga naãne rü guxü̃ma ga ṯacü ga daxũwa yexmagüxü̃ . Yerü yema nüxĩra yexmagüxü̃ rü marü nangupetü , rü yema taxü̃ ga taxtü rü marü nataxuma .
52005016	Recommendation	Rü name nixĩ i guxü̃guma petaãẽgü .
66009006	Description	Rü ngẽma ngunexü̃gügu rü duü̃xü̃gü tá naxca̱x nadaugü na nayuexü̃ , natürü tãũtáma nayue . Rü woo nanaxwa̱xegüxüchi na nayuexü̃ , natürü taxucürüwatáma nayue .
52004014	Faith	Erü yixema na yaxõgüxü̃ na nayuxü̃ rü wena namaxü̃xü̃ ga Ngechuchu , rü ngẽxgumarüü̃ ta tayaxõgü na Tupana tá ínadagüxẽẽxü̃ i guxü̃ma i ngẽma Ngechuchuaxü̃́ yaxõgüãcüma yuexü̃ , rü wüxigu tá Ngechuchumaã nügüxü̃tawa nanagagü .
62004015	Faith	Rü yíxema yaxṍxẽ rü nüxü̃ ixuchigaxe na Tupana Nane yiĩxü̃ ya Ngechuchu , rü aixcüma Tupanaãrü duü̃xü̃ tixĩ , rü Tupana rü tümawa namaxü̃ .
49004022	Recommendation	Rü ngẽmaca̱x name nixĩ i nüxü̃ perüxoe i ngẽma nuxcümaü̃xü̃ i pecümagü ga ü̃pa nagu pexĩxü̃ . Yerü yema nuxcümaü̃xü̃ ga perü maxü̃ rü nachixexüchi . Rü pexü̃ napora rü pexü̃ nawomüxẽẽgü na nagu pexĩxü̃ca̱x ga yema pexeneãrü ngúchaü̃gü i tama mexü̃ . Natürü i ñu̱xma rü name nixĩ i nüxü̃ perüxoe i guxü̃ma i ngẽma .
43010009	Grace	Choma nixĩ i ĩã̱x . Rü texé ya chowa ixücuxe rü tá tamaxü̃ . Rü meãma tá tüxü̃ naxüpetü ngẽxgumarüü̃ i wüxi i carneru i naxpǘxü̃gu ücuxü̃ rü íxũxũxü̃xü̃ rü nüxü̃ iyaṉg̱aucü ya mecü ya maxẽ .
58011037	Violence	Rü ñuxre ga nümagü rü togü nutamaã ínanamuxũchigü rü yemaãcü nanadai . Rü ñuxre ga nümagü rü togü nayaw̱ãĩxyegü rü nayue . Rü ñuxre ga nümagü rü togü ngúxü̃ nüxü̃ ningexẽẽgü na Tupanaxü̃ ínata̱xgüxü̃ca̱x . Rü ñuxre ga nümagü rü togü taramaã nanadai . Rü ñuxre ga nümagü rü nu ne nanaxĩmare rü carnerucha̱xmüü̃ rü chibucha̱xmüü̃maãmare nixãxchiru . Rü taxuü̃ma nüxü̃́ nayexma , rü nachixeãẽgü yerü norü uwanügü rü chixri namaã nachopetü .
62002029	Faith	Pema nüxü̃ pecua̱x na Cristu rü aixcüma mecü yiĩxü̃ . Rü ngẽxgumarüü̃ ta name nixĩ na nüxü̃ pecuáxü̃ na guxü̃ma i duü̃xü̃gü i mexü̃ ügüxü̃ rü Tupanaxãcügü na yixĩgüxü̃ .
44013047	Grace	— Yerü yemaãcü toxü̃ namu ga Cori , rü ñanagürü : “ Duü̃xü̃gü i tama Yudíugü ixĩgüxü̃ãrü ngóonexẽẽruü̃ marü cuxü̃ chixĩxẽẽ , na guxü̃wama i ñoma i naãnewa cunangexü̃ca̱x i chorü ore i maxẽxẽẽruü̃ ” , ñanagürü .
47004002	Faith	Rü yemaca̱x nüxü̃ tarüxoe ga guxü̃ma ga ṯacü ga chixexü̃ i ãne tüxna ãxü̃ i cúãcü üxü̃ . Rü tama tanawomüxẽẽãcüma nixĩ i namaã nüxü̃ tixuxü̃ i ore rü tama tanaxüchicüü i ngẽma ore . Natürü ngẽma ore i aixcüma ixĩxü̃xĩcatama nixĩ i nüxü̃ tixuxü̃ . Rü ngẽmaãcü Tupanape̱xewa tamaxẽ rü duü̃xü̃güpe̱xewa togü itawe̱x na nüxü̃ nacua̱xgüxü̃ca̱x na ñuxãcü tixĩgüxü̃ i tomax .
44002033	Description	— Rü Tupana rü daxũguxü̃ ga naãnewa nanaga na norü tügünecüwawa yanatoxü̃ca̱x . Rü Tanatü ya Tupana rü marü nüxna nanamu ga Naãẽ i Üünexü̃ ga nuxcüma nüxü̃ yaxuxü̃ rü tá nuã na namuãxü̃ . Rü ñu̱xma ya yima Ngechuchu rü núma totanüwa nanamu i ngẽma Naãẽ i Üünexü̃ . Rü ngẽma Naãẽ nuã üxü̃ nixĩ i ñu̱xma nüxü̃ pedauxü̃ rü nüxü̃ pexĩnüẽxü̃ .
51003010	Recommendation	Rü ñu̱xma rü marü penayaxu i ngexwacaxü̃xü̃ i perü maxü̃ rü ngexwacaxü̃xü̃ i duü̃xü̃gü pixĩgü . Rü guxü̃ i ngunexü̃gu rü Tupana pexü̃ ningexwacaxü̃xẽẽchigü na yexeraãcü pimexü̃ca̱x naxrüü̃ rü yexeraãcü nüxü̃ na pecua̱xgüxü̃ca̱x ya Tanatü ya Tupana ya maxü̃ tüxna ãcü .
43011004	Faith	Rü yexguma yema orexü̃ naxĩnügu ga Ngechuchu , rü ñanagürü : — Ngẽma ḏaawe rü tãũtáma yumaã inayacua̱x . Natürü niḏaawe na duü̃xü̃gü nüxü̃ nadaugüxü̃ca̱x na ñuxãcü naporaxü̃ ya Tupana rü ñuxãcü choma i Nane rü ta na chaporaxü̃ — ñanagürü .
45001017	Faith	Rü ngẽma norü orewa nixĩ i tamaã nüxü̃ yaxuxü̃ ya Tupana na tórü õgaguxicatama yiĩxü̃ na nape̱xewa imexü̃ . Erü norü ore i ümatüxü̃wa rü ñanagürü : “ Rü yíxema tümaãrü õgagu Tupanape̱xewa mexẽ , rü tá tüxü̃́ nangẽxma i maxü̃ i taguma gúxü̃ ” , ñanagürü .
43019017	Description	Rü ínaxũxü̃ ga Ngechuchu , rü norü curucha ngĩxü̃ ininge . Rü yéma nanagagü nawa ga wüxi ga nachica ga “ Duü̃xẽẽruchina̱xãgu ” ãẽ́gaxü̃ . Rü yema rü Górguta nixĩ ga naẽ́ga ga togawa .
45012006	Faith	Rü wüxichigü i yixema , rü Tupana tüxna nanaxã i tórü cua̱x i nüma nanaxwa̱xexü̃ na tüxü̃́ nangẽxmaxü̃ . Rü tanaxwa̱xe i meãma nagu taxĩ i ngẽma cua̱x i Tupana tüxna ãxü̃ . Rü ngẽxguma tüxna naxããgu i tórü cua̱x na norü orearü uruü̃ ixĩgüxü̃ca̱x , rü name nixĩ i ngẽma õ i tüxü̃́ ngẽxmaxü̃maã tanaxü i ngẽma puracü .
66004007	Description	Rü wüxi ga yema daxũcü̱̃ã̱x ga maxẽxü̃ rü nanaxairaxü̃ . Rü yema to rü nanawocaraxü̃ . Rü yema norü tomaẽ̱xpü̱x rü nanaduü̃xü̃chiweraxü̃ . Rü yema norü ãgümücü rü nanaxĩyü i gonagüxü̃raxü̃ .
49005015	Recommendation	Rü ngẽmaca̱x name nixĩ i pexuãẽgü rü meã pemaxẽ . Rü tama name i ngẽma duü̃xü̃gü i tama Tupanaãrü orexü̃ cua̱xgüxü̃rüü̃ãcüma na pemaxẽxü̃ , natürü penaxwa̱xe na duü̃xü̃gü i meã Tupanaga ĩnüẽxü̃rüü̃ meã na pemaxẽxü̃ .
45010012	Grace	Rü Tupanape̱xewa rü guxü̃ma i duü̃xü̃gü rü nawüxigu . Rü woo Yudíugü yixĩgu rü e̱xna woo tama Yudíugü yixĩgu , natürü Tupanape̱xewa rü nawüxigu i guxü̃ma i duü̃xü̃gü . Erü nüma ya tórü Cori , rü guxããrü Cori nixĩ . Rü nüma rü aixcüma tüxü̃ namaxẽxẽẽ ya guxãma ya texé ya nüxna c̱axe na tüxü̃ namaxẽxẽẽxü̃ca̱x .
45010004	Faith	Natürü nüma ga Cristu rü nayanguxẽẽ ga yema mugü rü yemaãcü inayanaxoxẽẽ na tama tamaã inacuáxü̃ca̱x i ngẽma mugü . Rü yemaãcü nanaxü ga Cristu na guxü̃ma i duü̃xü̃gü i nüxü̃́ yaxõgüxü̃ rü aixcüma Tupanape̱xewa yamexü̃ca̱x .
50004006	Recommendation	¡ Rü taxuca̱xma penaxi̱xãchiãẽgü ! Natürü ngẽxguma woo ṯacü pexü̃ üpetügu rü guxü̃guma name nixĩ na Tupanamaã nüxü̃ pixuxü̃ i perü yumüxẽwa . ¡ Rü naxca̱x ípeca i norü ngü̃xẽẽ i ngẽxguma ṯacü pexü̃́ guxchaxgu , rü moxẽ nüxna pexãgü ! ¡ Rü ngẽmaãcü Tupanamaã nüxü̃ pixu i guxü̃ma i ngẽma nüxna naxca̱x pecagüchaü̃xü̃ !
46010006	Faith	Rü guxü̃ma ga yema tórü o̱xigüxü̃ ngupetüxü̃ , rü yemaãcü nüxü̃ nangupetü na tórü cua̱xruü̃ yiĩxü̃ca̱x , na tama naxrüü̃ ṯacü rü chixexü̃ca̱xama idaugüxü̃ca̱x .
66009002	Description	Rü nayawãxna ga yema ãxmaxü̃ ga taguma iyacuáxü̃ . Rü yéma inayagoema ga caxixü̃ ñoma wüxi i taxü̃ i u̱xearü caxixü̃rüü̃ . Rü yema caxixü̃ rü nanaxẽẽmaxẽẽ ga üa̱xcü .
52004006	Recommendation	Rü tama name i texé ngĩmaã tamaxü̃ i tümaẽneẽ ya yaxõcü nama̱x . Erü yexgumarüü̃ ga marü pemaã nüxü̃ tixuxü̃rüü̃ , rü Tupana tá poraãcü tüxü̃ napoxcu ya guxãma ya yíxema ngẽmaãcü maxẽxẽ .
47005017	Faith	Rü ngẽxguma texé Cristuaxü̃́ yaxõ̱xgu , rü ngexwacaxü̃xü̃ i duü̃xü̃ tixĩ . Rü nuxcümaü̃xü̃ ga tümacüma rü marü tüxna inayarüxo , rü ngexwacaxü̃xü̃ i maxü̃ tüxü̃́ nangẽxma .
43005020	Faith	— Chaunatü ya Tupana rü choxü̃ nangechaü̃ , rü ngẽmaca̱x choxü̃ nüxü̃ nadauxẽẽ i guxü̃ma i ṯacü i nüma naxüxü̃ . Rü ngẽma ñu̱xma choxü̃ nüxü̃ nadauxẽẽxü̃ãrü yexera tá choxü̃ nüxü̃ nadauxẽẽ i yixcüra . Rü ngẽxguma i pema ega ngẽmaxü̃ pedaugügu , rü tá peḇaixãchiãẽgü namaã .
49004028	Recommendation	Rü ngẽxguma texé petanüwa ngĩ́ta̱a̱xgu ga ü̃pa , rü name nixĩ i nüxü̃ tarüxo i ngẽma . Rü name nixĩ i tümame̱xẽmaã meã tapuracü na ngẽmaãcü tüxü̃́ nangẽxmaxü̃ca̱x i tümaãrü ngẽmaxü̃ na ṯoguã̱x ya tüxü̃́ nataxúemaã taṉg̱auxü̃ca̱x .
57001022	Recommendation	Rü ngẽxgumarüü̃ ta chanaxwa̱xe na chauxca̱x cunamexẽẽxü̃ i wüxi i nachica i ngextá tá nawa changuxü̃ . Erü íchanaṉg̱uxẽẽ na Tupana tá nangãxü̃xü̃ i perü yumüxẽgü , rü tá choxü̃ nangü̃xẽẽxü̃ na pexü̃ íchayadauxü̃ca̱x .
58013009	Recommendation	Rü tama name i peyaxõgü i ngẽma ngu̱xẽẽtaegü i tama toma pexü̃ namaã tangúexẽẽxü̃ i tama Tupanaãrü ixĩgüxü̃ . Rü nuxcüma rü nagu taxĩ ga yema mugü ga Moĩché ümatüxü̃ ga tüxna nachu̱xuxü̃ na ṯacü ixüxü̃ rü ṯacü ingṍxü̃ . Natürü yema mugü rü taguma tüxü̃ naporaexẽẽ ga na Tupanaca̱x imaxẽxü̃ . Rü ngẽmaca̱x tanaxwa̱xe na Tupana ya tüxü̃ ngechaü̃cüwa na nayaxuxü̃ i tórü pora na aixcüma naxca̱x imaxẽxü̃ca̱x .
52005012	Recommendation	Pa Chaueneẽgüx , pexü̃ taca̱a̱xü̃gü na nüxü̃ pengechaü̃güxü̃ca̱x i ngẽma taeneẽgü i petanüwa puracüexü̃ rü pemaã icua̱xgüxü̃ rü pexü̃ ngúexẽẽxü̃ i Cori ya Ngechuchuarü ore .
43009022	Description	Rü yema ñatarügügü ga nanatü rü naẽ , yerü tamuü̃ẽ . Yerü ga Yudíugüarü ãẽ̱xgacügü rü marü nügümaã nanamexẽẽgü na tüxü̃ ínata̱xüchigüxü̃ca̱x ga ngutaque̱xepataü̃wa ga texé ga Ngechuchuaxü̃́ yaxṍxẽ na Cristu yiĩxü̃ .
50003003	Faith	Natürü yíxema aixcüma Tupanape̱xewa imexẽ , rü yixema tixĩgü . Rü Tupanaxü̃ ticua̱xüü̃gü i Naãẽ i Üünexü̃ãrü ngü̃xẽẽmaã . Rü tataãẽgü erü Ngechuchu ya Cristuarü duü̃xü̃gü tixĩgü . Rü tama tayaxõgü na ngẽma yigü íiwiecha̱xmüpe̱xechiraü̃xü̃ca̱x Tupanape̱xewa imexü̃ .
62003023	Faith	Rü nüma tüxü̃ namu na Nane ya Ngechuchu ya Cristuaxü̃́ yaxõgüxü̃ rü yigü ingechaü̃güxü̃ , yema nüma tüxü̃ namuxü̃ãcü .
66013011	Description	Rü yemawena nüxü̃ chadau ga wüxi ga to ga ṉg̱oxo ga taxrechatacu̱xrexü̃ ga waixü̃müãnewa íxũxũxü̃ . Rü yema naxchatacu̱xre rü ñoma carneruchatacu̱xrerüü̃ nixĩ . Natürü ga naga rü wüxi ga dragṍũ ga taxüchixü̃garüü̃ nixĩ ga na natagaxü̃ .
46014020	Recommendation	Pa Chaueneẽgüx , tama name nixĩ i buxü̃gürüü̃ pixĩgü i ngẽma nagu perüxĩnüẽxü̃wa . Rü name nixĩ i wüxi i buxü̃ i ngexwacax íraxü̃rüü̃ tama chixexü̃ pexü , natürü ngẽma nagu perüxĩnüẽxü̃wa rü penaxwa̱xe i duü̃xü̃ i marü yaxü̃rüü̃ nagu perüxĩnüẽ .
59005013	Recommendation	Rü ngẽxguma wüxie i petanüwa naxi̱xãchiãẽgu , rü name nixĩ na tayumüxẽxü̃ . Rü ngẽxguma wüxie taãẽgu , rü name nixĩ na tawiyaexü̃ rü Tupanaxü̃ ticua̱xüü̃xü̃ .
58012012	Recommendation	Rü ngẽmaca̱x i ñu̱xma na ngúxü̃ pingegüxü̃ rü pipaexü̃ na Tupanawe perüxĩxü̃ , rü name nixĩ i pegü peporaexẽẽãma na noxrirüü̃tama meã peyaxõgüxü̃ca̱x .
60001017	Recommendation	Rü pema na “ Pa Tonatüx ” ñapegüxü̃ nüxü̃ ya Tupana , rü ñu̱xma na ñoma i naãnewa pemaxẽxü̃ rü name nixĩ i guxü̃guma nüxü̃ pemuü̃ẽ . Erü nüma rü aixcümaxü̃chi nanangugü i wüxichigü i duü̃xü̃güarü maxü̃ na ñuxãcü yiĩxü̃ . Rü tüxü̃ napoxcu ya guxãma ya texé ya chixexü̃ ügüxe , rü nüẽ́tama nixĩ ega woo texé tixĩgu , erü nape̱xewa rü nawüxigumare i guxü̃ma i duü̃xü̃gü .
58010036	Recommendation	Rü ngẽma guxchaxü̃gü i pexü̃ ngupetüxü̃ , rü name nixĩ i yaxna namaã pexĩnüẽ na penaxüxü̃ca̱x i Tupanaãrü ngúchaü̃ rü penayaxuxü̃ca̱x i ngẽma ãmare i pemaã inaxunetaxü̃ .
58011001	Faith	Rü ñu̱xma rü tórü õgagu nixĩ i nüxü̃ icuáxü̃ na aixcüma tá nayauxgüxü̃ i guxü̃ma i ngẽma irüṉg̱uxẽẽgüxü̃ ga Tupana tamaã ixunetaxü̃ . Rü ngẽma tórü õgagu nixĩ i nüxü̃ icuáxü̃ na aixcüma Tupana tá yanguxẽẽxü̃ i ngẽma norü uneta i ñu̱xma tauta nüxü̃ idauxü̃ .
49004017	Recommendation	Rü ñu̱xma rü Cristuégagu pexü̃ chaxucu̱xẽ na tama nagu pexĩxü̃ i ngẽma chixexü̃ ga noxri nagu pexĩxü̃ ga yexguma tauta Cristuaxü̃́ peyaxõgügu . Rü tama name i nagu pexĩ i nacümagü i ngẽma duü̃xü̃gü i tama Tupanaxü̃ cua̱xgüxü̃ i naẽchitamare maxẽxü̃ .
51002016	Recommendation	Rü ñu̱xma rü taxuca̱xma tü̱xcüü̃ pexü̃ nixu i ngẽma Yudíugü ega woo tama naxrüü̃ penaxü̱xgux . Nümagü rü ñuxre i õnagüxicatama nangõ̱xgü , rü ñuxre i axeü̃xĩcatama nixaxgü , rü ñuxre i petaarü ngunexü̃gü naxauregü na ngẽmaãcü Tupanaxü̃ yacua̱xüü̃güxü̃ca̱x . Rü nangẽxma i norü peta i gucü ya taunecügu Tupanaca̱x naxauregüxü̃ rü togü i petagü i gucü ya tauemacügu naxauregüxü̃ . Rü nüxü̃́ nangẽxma i nacümagü na ñuxãcü ngü̃xchigaarü ngunexü̃gü naxauregüxü̃ .
66007015	Faith	Rü ngẽmaca̱x nixĩ i Tupanaãrü tochicaxü̃pe̱xewa tangẽxmagüechaxü̃ rü ngunecü rü chütacü rü Tupana íngẽxmaxü̃wa nüxü̃́ tapuracüexü̃ . Rü nümatama ya Tupana ya tochicaxü̃wa rütocü rü tüxna nadau .
44020010	Description	Rü ínarüxĩ ga Pauru , rü nayanawüxüchi ga guma ngextü̱xücü , rü duü̃xü̃güxü̃ ñanagürü : — ¡ Tãxṹ i peḇaixãchiexü̃ , erü namaxü̃ nixĩ ! — ñanagürü .
55002010	Faith	Rü ngẽmaca̱x yaxna namaã chaxĩnü i ngẽma ngúxü̃ i chingexü̃ naxca̱x i ngẽma duü̃xü̃gü i Tupana idexechixü̃ . Erü chanaxwa̱xe i nümagü rü ta Ngechuchu ya Cristuaxü̃́ nayaxõgü , rü ngẽmaãcü na nayauxgüãxü̃ca̱x i maxü̃ i mexü̃ i taguma gúxü̃ .
60005014	Recommendation	Rü chanaxwa̱xe i wüxichigü i pema rü pegü pengechaü̃güãcüma pegü perümoxẽgü . Rü ngẽxgumarüü̃ ta chanaxwa̱xe na aixcüma petaãẽgüxü̃ i guxãma i pema na Ngechuchu ya Cristuarü duü̃xü̃gü pixĩgüxü̃ . Rü ngẽmaãcü yiĩ .
49005021	Recommendation	Rü ñu̱xma na Cristume̱xẽwa pengẽxmagüxü̃ , rü name nixĩ i pegüga pexĩnüẽ i wüxichigü , erü Cristuxü̃ pengechaü̃gü rü naga pexĩnüẽ .
61003017	Recommendation	Rü ngẽmaca̱x , Pa Chaueneẽgü ya Pexü̃ Changechaü̃güxex , rü ñu̱xma na nüxü̃ pecuáxü̃ i ṯacü tá na ngupetüxü̃ , rü name nixĩ i pexuãẽgü na tama pexü̃ nawomüxẽẽgüxü̃ca̱x i ngẽma chixexü̃ i duü̃xü̃gü rü tama nüxü̃ perüxoexü̃ca̱x na meã peyaxõgüxü̃ .
51003018	Recommendation	Pa Ngexü̃gü i Ãtegüxü̃x , rü name nixĩ i petega pexĩnüẽ . Erü woetama ngẽma nixĩ i mexü̃ na penaxüxü̃ erü tórü Cori ya Cristuarü duü̃xü̃gü pixĩgü .
54005020	Recommendation	Natürü ngẽma yaxõgüxü̃ãrü ãẽ̱xgacügü i aixcüma pecadugu maxẽxü̃ , rü name nixĩ i guxü̃ i yaxõgüxü̃pe̱xewa cunaxucu̱xẽ , na guxü̃ma i ngẽma togü i yaxõgüxü̃ãrü ãẽ̱xgacügü rü ta namuü̃ẽxü̃ca̱x na naxügüãxü̃ i ṯacü rü chixexü̃ .
45014013	Recommendation	Rü ngẽmaca̱x nixĩ , Pa Chaueneẽgüx , i tama namexü̃ na tamücügüxü̃ ixuechaü̃ . Natürü narümemaẽ nixĩ i nüxü̃ perüxoe i guxü̃ma i ṯacü i peeneẽgüxü̃ pecadugu yixẽẽxü̃ rü e̱xna norü õxü̃ chixexẽẽxü̃ .
45002010	Grace	Natürü ngẽma duü̃xü̃gü i mexü̃ ügüxü̃ , rü Tupana tá namaã nataãẽ , rü tá nanatachigaxẽẽ , rü tá nanataãẽxẽẽ . Rü ngẽma Yudíugü i mexü̃ ügüxü̃ca̱xira tá nixĩ i ngẽma . Rü ngẽxgumarüü̃ i guxü̃ma i togü i duü̃xü̃gü i mexü̃ ügüxü̃ca̱x rü tá ta nixĩ .
58011034	Violence	Rü yexguma norü uwanügü üxüxetüwa yawocuxgu , rü taxuü̃ma nüxü̃ naxüpetü rü tama nixae , yerü Tupanaãxü̃́ nayaxõgü rü nüma rü nüxna nadau . Rü yexguma togü taramaã nadaixchaü̃gu , rü Tupana nüxü̃ narüngü̃xẽẽ na taxuü̃ma nüxü̃ üpetüxü̃ca̱x . Rü yexguma naturaegu rü norü uwanügü nadaixchaü̃gu , rü Tupana nanaporaexẽẽ . Rü yexguma to ga nachiü̃ãneãrü churaragümaã nügü nadaixgu , rü yema togü ga churaragüxü̃ narüyexeragü .
48006017	Faith	Rü ñu̱xmawena rü tama chanaxwa̱xe na texé ṯacü rü guxchaxü̃gü choxna ãxü̃ . Erü choma rü aixcüma tórü Cori ya Ngechuchuarü duü̃xü̃ chixĩ . Rü ngẽma chorü o̱xrigüchica i chowa ngẽxmagüxü̃wa nüxü̃ pecua̱x na aixcüma yiĩxü̃ i ngẽma .
66018021	Violence	Rü ñu̱xũchi wüxi ga Tupanaãrü orearü ngeruü̃ ga daxũcü̱̃ã̱x rü nanangenagü ga wüxi ga nuta ga taxüchicü ga ñoma ṯacüarü caruü̃rüü̃ ixĩcü . Rü yema orearü ngeruü̃ rü taxtü ga taxü̃gu nanaña ga guma nuta ga taxüchicü , rü ñanagürü : “ Ngẽxgumarüü̃ tá quixĩ na icuyarüxoxü̃ Pa Ĩãne ya taxü̃ne ya Babiróniã na tagutáma texé wena cuxü̃ nadauxü̃ .
65001020	Faith	Natürü pemax , Pa Chaueneẽgü ya Pexü̃ Changechaü̃güxex , ¡ rü pegü perüngü̃xẽẽ̱x na guxü̃guma yexeraãcü nagu pexĩxü̃ rü peyaxõgüxü̃ i ngẽma ore i üünexü̃ i marü peyauxgüxü̃ ! ¡ Rü guxü̃guma Tupanaãẽ i Üünexü̃ãrü ngü̃xẽẽmaã peyumüxẽgü !
45012002	Recommendation	Rü tama name i ñoma i naãnecü̱̃ã̱x i duü̃xü̃gücümagu pexĩ . Natürü name nixĩ i Tupanana pegü pexãgü na nüma pexü̃ naxüchicüüxü̃ca̱x rü ngexwacaxü̃xü̃ i peãẽ pexü̃́ ngẽxmaxü̃ca̱x rü ngẽmaãcü naxca̱xicatama pemaxẽxü̃ca̱x . Rü ngẽmaãcü tá nüxü̃ pecua̱x i ṯacü nixĩ i Tupana pexü̃́ naxwa̱xexü̃ na penaxüxü̃ , rü ṯacü nixĩ i aixcüma mexü̃ i nape̱xewa , rü ṯacü nixĩ i namaã nataãẽxü̃ .
46015009	Sin	Rü choma rü guxü̃ma i ngẽma togü i Tupana imugüxü̃tüü̃wa chaxü . Rü tãũ chima name na Tupana imuxü̃maã choxü̃ naxugüxü̃ i duü̃xü̃gü , yerü nawe chingẽchigü ga Tupanaãrü duü̃xü̃gü rü poraãcü chixexü̃ namaã chaxü .
62002015	Recommendation	¡ Tãxṹ i pexü̃́ nangúchaü̃xü̃ i ñoma i naãne rü norü ngẽmaxü̃gü ! Ngẽxguma chi texéaxü̃́ nangúchaü̃gu i ñoma i naãne rü tama Tanatü ya Tupanaxü̃ tangechaü̃ .
45002001	Sin	Rü ngẽmaca̱x , Pa Duü̃xü̃x , rü woo texé quixĩgu rü taxuacüma Tupanape̱xewa cugüétüwa cuchogü , ega togüxü̃ quixuechagu . Erü ngẽxguma togüxü̃ quixuechagu na nachixexü̃ rü cugütama cupoxcu , erü cuma na cumücüxü̃ quixuechaxü̃ rü cuma rü ta cunaxü i ngẽma chixexü̃ i cumücüxü̃ naxca̱x quixuechaxü̃ .
48002009	Description	Rü yemaca̱x ga Chaü̃tiágu rü Pedru rü Cuáü̃ ga yaxõgüxü̃ãrü ãẽ̱xgacügü , rü nüxü̃ nicua̱xãchigü na choxü̃ naxunetaxü̃ ga Tupana na chanaxüxü̃ca̱x i ngẽma puracü . Rü yemaca̱x ga yema ãẽ̱xgacügü , rü tome̱x niyauxãchigü ga choma rü Bernabé na toxü̃ nüxü̃ nadauxẽẽgüxü̃ca̱x na aixcüma namücügü tixĩgüxü̃ i ngẽma puracüwa . Rü nümagü rü ta norü me nixĩ na ngẽma duü̃xü̃gü i tama Yudíugü ixĩgüxü̃tanüwa na tanaxüxü̃ i Tupanaãrü puracü rü nümagü i Yudíugütanüwa .
43019023	Description	Rü curuchawa marü Ngechuchuxü̃ yapotagüguwena ga churaragü , rü nanade ga Ngechuchuchiru . Rü yema ãgümücü ga churaragü rü nügümaã nayatoye ga naxchiru . Rü nanayauxgü ta ga norü gáuxü̃chiru ga máxü̃ . Natürü taxuwama narünga̱i̱xte , yerü woetama yemaãcü naxü .
45002021	Sin	Rü dücax , Pa Chaueneẽgü i Yudíugüx , pema na togüxü̃ pengúexẽẽxü̃ , ¿ rü tü̱xcüü̃ tama pegütama pengúexẽẽ ? Pema nüxü̃ pixu na tama namexü̃ na ingĩ́xü̃ , ¿ rü tü̱xcüü̃ i pema ipengĩ́ẽxü̃ ?
46006019	Faith	¿ Tama e̱xna nüxü̃ pecua̱x i pexene rü Tupanaãẽ i Üünexü̃pata na yiĩxü̃ ? Rü pegu nixĩ i naxãchiü̃xü̃ i ngẽma Naãẽ i Üünexü̃ i Tupana pexna muxü̃ . Rü ngẽmaca̱x i pema rü tama pegüarü yoratama pixĩgü .
47005014	Grace	Rü Cristu ya poraãcü toxü̃ ngechaü̃cü nixĩ ya ñu̱xma tomaã icuácü , erü tayaxõ na nüma rü guxããrü pecaduca̱x nayuxü̃ na yexma yanaxoxü̃ca̱x ga guxããrü chixexü̃gü .
58003001	Faith	Rü ñu̱xma Pa Chaueneẽgü ya Tupanape̱xewa Üünegüxe , rü pexü̃ nixĩ ya Tupana iyadexechixü̃ na norü duü̃xü̃gü pixĩgüxü̃ca̱x . Rü ngẽmaca̱x name nixĩ i aixcüma meã nagu perüxĩnüẽ ya Ngechuchu ya Cristu ya Tupana núma namucü . Rü nüma ya Ngechuchu nixĩ i tórü chogüruü̃ i Tupanape̱xewa tüxü̃ ixüünexẽẽcü . Rü yimaãxü̃́ nixĩ i yaxõgüxü̃ .
44020035	Recommendation	Rü guxü̃guma meã pexü̃ changúexẽẽ na ngẽmaãcü pepuracüexü̃ na nüxü̃ perüngü̃xẽẽxü̃ca̱x i ngẽma duü̃xü̃gü i nüxü̃́ nataxuxü̃ . Rü name nixĩ na nüxna pecua̱xãchiexü̃ i Cori ya Ngechuchuarü ore ga nümatama ñaxü̃ : “ Rü narümemaẽ nixĩ i pema na toguena penaxãxü̃ rü tama i tüma pexna tanaxãxü̃ ” , ñaxü̃ .
58013004	Recommendation	Rü ngẽma yatügü i ãmaxü̃ rü name nixĩ i meã naxma̱xmaã namaxẽ rü tüxü̃ nangechaü̃gü . Rü ngẽxgumarüü̃ ta i ngexü̃gü , rü name nixĩ i meã natemaã namaxẽ rü nüxü̃ nangechaü̃gü . Erü Tupana rü aixcüma tá nüxna naca rü tá nanapoxcue i ngẽma duü̃xü̃gü i naĩ i ngemaã rü e̱xna naĩ ya yatümaã ipexü̃ . Rü ngẽxgumarüü̃ tá ta tüxü̃ napoxcue ya guxãma ya yíxema ngema̱xãcüma rü ngeteãcüma tügümaã maxẽmarexe .
43020005	Description	Rü ichayarüm̱axãchi na nagu chidaucuchixü̃ca̱x . Rü nüxü̃ chadau ga naxchiru ga namaã yanáĩxpüxü̃güãxü̃ ga yexma na naxüxü̃ . Natürü tama aixepegu chaxücu .
66016018	Description	Rü niba̱i̱xbe̱xane , rü poraãcü nicuxcuane , rü niduruane . Rü poraãcü naxĩã̱xãchiane . Rü noxri Tupana duü̃xü̃güxü̃ ü̱xgumama rü taguma nayexma ga wüxi ga ĩã̱xãchiane ga yemarüü̃ poraxü̃ .
66019010	Faith	Rü choma rü yema orearü ngeruü̃pe̱xegu chacaxã́pü̱xü na nüxü̃ chicua̱xüü̃xü̃ca̱x . Natürü ga nüma rü ñanagürü choxü̃ : “ ¡ Tãxṹ i ngẽma cuxüxü̃ ! Erü choma rü ta Tupanaãrü duü̃xü̃ chixĩ , ngẽxgumarüü̃ i cuma rü cueneẽgü i Ngechuchuarü ore i aixcüma ixĩxü̃ ixõgüechaxü̃rüü̃ ta chixĩ . Rü name nixĩ i Tupanaxü̃ quicua̱xüü̃ ” , ñanagürü . Erü ngẽma ore i Ngechuchuchiga ixĩxü̃ , rü yematama ore nixĩ ga Tupanaãrü orearü uruü̃gü nüxü̃ ixugüexü̃ ga yexguma Tupanaãẽ i Üünexü̃ nawa ideaxgu .
46002010	Grace	Rü ngẽma Tupana mexẽẽxü̃ naxca̱x i ngẽma duü̃xü̃gü i nüxü̃ ngechaü̃güxü̃ , rü ñu̱xma rü tüxü̃ nüxü̃ nacua̱xẽẽ i ngẽma , yerü núma nanamu ga Naãẽ i Üünexü̃ na taxca̱x nango̱xẽẽãxü̃ca̱x . Rü ngẽma Naãẽ i Üünexü̃ rü guxü̃xü̃ma nacua̱x , rü a̱i̱xrüxü̃ i ngẽma Tupanaxĩcatama nüxü̃ cuáxü̃ rü ta nüxü̃ nacua̱x .
50002029	Recommendation	Rü chanaxwa̱xe i tórü Coriégagu petaãẽgüãcüma meã penayaxu erü peeneẽ nixĩ . Rü name nixĩ i nüxü̃ pengechaü̃gü i guxü̃ma i ngẽma duü̃xü̃gü i Epaporudíturüü̃ ixĩgüxü̃ .
51003020	Recommendation	Pa Buxü̃güx , rü name nixĩ i guxü̃wama penatü rü peega pexĩnüẽ , erü ngẽma nixĩ i namaã nataãẽxü̃ ya tórü Cori .
47001012	Faith	Nangẽxma i ṯacü i toxü̃ taãẽxẽẽxü̃ . Rü ngẽma nixĩ na toõẽwa nüxü̃ tacuáxü̃ na ñoma i naãnewa rü aixcüma Tupana naxwa̱xexü̃ãcüma meã tamaxẽxü̃ . Rü pepe̱xewa nixĩ ga guxü̃ãrü yexera yemaãcü tamaxẽxü̃ . Natürü tama togagu nixĩ ga yema , yerü Tupana ya tomaã mecümacü nixĩ ga toxü̃ rüngü̃xẽẽcü na yemaãcü pepe̱xewa tamaxẽxü̃ca̱x .
43014021	Faith	— Yíxema texé ya nüxü̃ cuáxe rü naga ĩnüxẽ i chorü mugü , rü tanango̱xẽẽ na aixcüma choxü̃ tangechaü̃xü̃ . Rü Chaunatü tá tüxü̃ nangechaü̃ ya yíxema choxü̃ ngechaü̃xẽ , rü choma rü tá ta tüxü̃ changechaü̃ . Rü tüxü̃ tá chaugü chawe̱x — ñanagürü ga Ngechuchu .
51002023	Sin	Rü guxü̃ma i ngẽma pexü̃ namuxü̃ rü pexca̱x namexcüraxü̃ erü pexü̃ naxucu̱xẽgü na ṯacü pexauregüxü̃ca̱x , rü tama pegü picua̱xüü̃güxü̃ca̱x , rü meã pexenemaã ipecua̱xgüxü̃ca̱x . Natürü guxü̃ma i ngẽma mugü rü tama aixcüma pexü̃ narüngü̃xẽẽ na nüxü̃ perüxoexü̃ca̱x i pexeneãrü ngúchaü̃gü .
64001006	Recommendation	Rü nümagü rü nuã nangugü , rü torü ngutaque̱xepataü̃wa nüxü̃ nixugüe na ñuxãcü nüxü̃ cungechaü̃xü̃ rü namaã cumecümaxü̃ . Rü chanaxwa̱xe i nüxü̃ curüngü̃xẽẽ i ngẽma taeneẽgü i ngẽxguma wena cuxü̃tawa nangugügu . Rü ngẽxguma cuxna íyaxĩxgu rü ¡ nüxna naxã i ṯacü i nüxü̃́ taxuxü̃ i norü namawaü̃ ! Erü Tupanaãrü me nixĩ na ngẽmaãcü nüxü̃ rüngü̃xẽẽxü̃ i norü orearü uruü̃gü .
55002023	Recommendation	Rü tama name i icurüxĩnü i ngẽma dexagü i taxuwama mexü̃ . Erü ngẽma dexagügagu rü düxwa nügüchi naxaie i duü̃xü̃gü .
47003018	Faith	Rü ngẽmaca̱x guxãma i yixema na Cristuaxü̃́ yaxõgüxü̃ rü ñoma wüxi i woruarüü̃ tawa nangóchipeta na ñuxãcü namexẽchixü̃ ya tórü Cori erü nataxuma i ṯacü i tüxü̃ idüxüxü̃ naxchaxwa . Rü nüma ya tórü Cori i Naãẽ i Üünexü̃ ixĩcü , rü guxü̃guma yexeraãcü tüxü̃ nimexẽẽchigü na naxrüü̃ aixcüma imexü̃ca̱x .
58009014	Grace	Natürü nagü ya Cristu rü yema naxü̃nagügüarü yexera name erü tórü maxü̃ namexẽẽ na aixcüma Tupanape̱xewa imexü̃ca̱x . Rü Cristu rü woo Tupana Nane na yiĩxü̃ rü na nataxuxü̃ ga norü chixexü̃ , natürü Tupanana nügü naxã rü tórü pecaduca̱x nayu yerü Naãẽ i Üünexü̃ nanaporaxẽẽ . Rü yemaãcü curuchagu nanabaxẽẽ ga nagü . Rü ñu̱xma ya yima nagü rü ningu na tüxü̃ namexẽẽxü̃ca̱x i Tupanape̱xewa . Rü ngẽmaca̱x taxuca̱xma tanaxwa̱xe na nagu ixĩxü̃ ga yema mugü ga Moĩché ümatüxü̃ ga tama tüxna naxãxü̃ i maxü̃ i taguma gúxü̃ . Rü ñu̱xma na Cristugagu Tupanape̱xewa imexü̃ , rü nüma ya Cristu rü tüxü̃ narüngü̃xẽẽ na naxüxü̃ca̱x i ngẽma Tupana ya maxü̃cü tüxü̃́ naxwa̱xexü̃ .
44011017	Grace	— Rü pema nüxü̃ pecua̱x na ñuxãcü Tupana tüxna nanguxẽẽxü̃ ga Naãẽ i Üünexü̃ i yixema na Cori ya Ngechuchu ya Cristuaxü̃́ yaxõgüxü̃ . Rü ñu̱xma na taxrüü̃ Tupana yema duü̃xü̃güna nanguxẽẽxü̃ ga Naãẽ i Üünexü̃ , ¿ rü ñuxũcürüwa i choma i nüxü̃ chaxoxü̃ na naga chaxĩnüxü̃ ya Tupana ? — ñanagürü ga Pedru .
49004030	Faith	¡ Rü pexuãẽgü na tama penangechaü̃xẽẽxü̃ca̱x i Tupanaãẽ i Üünexü̃ ! Erü ngẽma Naãẽ i Üünexü̃ nixĩ i Tupana pexna muxü̃ na nüxü̃ pecuáxü̃ca̱x na aixcüma norü duü̃xü̃gü pixĩgüxü̃ ñu̱xmatáta ngẽma ngunexü̃ i nagu pexca̱x núma naxũxü̃ ya Cristu .
66003003	Recommendation	¡ Rü nüxna nacua̱xãchi ga yema ngu̱xẽẽtae ga mexü̃ ga noxri nüxü̃ cuxĩnüxü̃ rü cuyaxuxü̃ , rü nagu ixũ ! ¡ Rü nüxü̃ rüxo i ngẽma chixexü̃ i cuxüxü̃ ! Natürü ngẽxguma tama nüxü̃ curüxoxgu i curü chixexü̃ , rü ñoma wüxi i ngĩ́ta̱xáxü̃ i ngürüãchi ínguxü̃rüü̃ tá cuxü̃tawa chaxũ . Rü tãũtáma nüxü̃ cucua̱x na ñuxguacü yiĩxü̃ .
62003007	Recommendation	Pa Chauxacügüx , ¡ tãxṹ i naga pexĩnüẽxü̃ i ngẽma duü̃xü̃gü i pexü̃ iyarütauxexẽẽchaü̃xü̃ ! Yíxema mexü̃ ǘxe rü aixcüma mecü tixĩ , ngẽxgumarüü̃ ya Cristu na aixcüma mecü yiĩxü̃rüü̃ .
62004001	Recommendation	Pa Chaueneẽgü ya Pexü̃ Changechaü̃güxex , ¡ Tãxṹ i nüxü̃́ peyaxõgüxü̃ i guxü̃ma i orearü uruü̃gü i nügü ixugügüxü̃ na aixcüma Tupanaãrü orearü uruü̃gü yixĩgüxü̃ ! Natürü name nixĩ i penangugü i norü ore na nüxü̃ pecuáxü̃ca̱x ngoxita aixcüma Tupanaãẽ yiĩxü̃ i nawa idexaxü̃ rü e̱xna tama . Erü ñoma i naãnewa rü guxü̃wama nangẽxma i muxü̃ma i idorata̱a̱xgüxü̃ i nügü ixugüxü̃ na Tupanaãrü orearü uruü̃gü yixĩgüxü̃ .
44013038	Grace	— Rü ñu̱xmax , Pa Chaueneẽgüx , rü chanaxwa̱xe i nüxü̃ pecua̱x rü yimatama Ngechuchugagu Tupana tüxü̃́ nüxü̃ nangechaü̃ i tórü pecadugü ngẽxgumarüü̃ i pemaã nüxü̃ tixuxü̃rüü̃ .
50003001	Recommendation	Rü ñu̱xma Pa Chaueneẽgüx , rü chanaxwa̱xe i petaãẽgü erü tórü Coriarü duü̃xü̃gü pixĩgü . Rü yema ore ga noxri pexca̱x chaxümatüxü̃ rü tama choxü̃́ nawa̱xtümüü̃ na wena pexca̱x chanaxümatüxü̃ erü aixcüma pexü̃́ name i ngẽma ore .
46011034	Recommendation	Rü ngẽxguma chi texé taiya̱xgu , rü name nixĩ i tümapatawatama tachibü na tama Tupana pexü̃ poxcuexü̃ca̱x naxca̱x na chixexü̃ pexüexü̃ i perü ngutaque̱xegüwa . Rü ngẽma to i guxchaxü̃gü i pexü̃́ ngẽxmaxü̃ , rü choma tá chanamexẽẽ i ngẽxguma petanüwa chaxũxgu .
43018031	Description	Rü yexguma ga Piratu rü ñanagürü nüxü̃ : — ¡ Ẽcü perü ãẽ̱xgacügüxü̃tawa penaga , rü perü mugü pemaã nüxü̃ ixuxü̃ãcüma penapoxcux ! — ñanagürü . Natürü ga yema Yudíugü rü Piratuxü̃ nangãxü̃gü , rü ñanagürügü : — Natürü pema i Dumacü̱̃ã̱xgü rü marü toxna penachu̱xu na texéxü̃ tima̱xgüxü̃ tümaãrü chixexü̃ca̱x — ñanagürügü .
46012031	Faith	¡ Rü naxca̱x peda̱u̱x na Tupanaxü̃tawa penayaxuxü̃ca̱x i ngẽma cua̱x i rümemaẽxü̃ ! Natürü i ñu̱xma rü tá pexü̃ changúexẽẽ i ṯacü nixĩ i guxü̃ma i ngẽma pemaã nüxü̃ chixuxü̃ãrü yexera rümemaẽxü̃ .
58007026	Description	Rü ngẽmaãcü ya Ngechuchu , rü nüxĩcatama nixĩ i pai ya tórü ngü̃xẽẽruü̃ yiĩxü̃ i Tupanape̱xewa . Erü nüma rü aixcüma naxüüne , rü nataxuma i chixexü̃ i nawa , rü nangearü pecaduã̱x yerü taguma taxrüü̃ pecadu naxü . Rü ñu̱xma rü guxü̃ẽ́tüwa nangẽxma i daxũguxü̃ i naãnewa i Tupana íngẽxmaxü̃wa .
50004013	Faith	Rü Cristu nixĩ ya choxü̃ poraxẽẽcü , rü ngẽmaca̱x chomaã nanguxü̃ na chanaxüxü̃ i guxü̃ma i ngẽma Tupana naxwa̱xexü̃ na chanaxüxü̃ .
52004003	Recommendation	Rü Tupana nanaxwa̱xe na aixcüma namexü̃ i perü maxü̃ rü naxca̱xicatama na pemaxẽxü̃ . Rü tama name i chixrimare pemaxẽ i nape̱xewa , rü to i ngexü̃maãmare pengẽãẽgümare .
51004002	Recommendation	¡ Rü guxü̃guma peyumüxẽgü , rü pexuãẽgü na tama ngextamare naxĩnüxü̃ca̱x i peãẽ i ngẽxguma peyumüxẽgügu ! ¡ Rü Tupanana moxẽ pexãgü !
44007029	Description	— Rü yexguma yemaxü̃ naxĩnügu ga Moĩché , rü niña ga yema naãnewa . Rü Madiáü̃ãnewa naxũ . Rü yema nachiü̃ãne ga tama noxrü ixĩxü̃gu nayaxãchiü̃ . Rü yexma naxãma̱x rü nabu ga taxre ga nanegü .
46011007	Description	Natürü yatügü rü tama name na nügü natüerugüxü̃ . Yerü ga Tupana rü nügüraü̃ãcü nanaxü ga yatü rü Tupanachipeta nixĩ . Rü yima yatüwa nixĩ i nangóxü̃ na ñuxãcü namexẽchixü̃ ya Tupana . Rü ngẽma ngecüwa nixĩ i nangóxü̃ na ñuxãcü namexü̃ ya yatü .
51003015	Faith	Rü name nixĩ na pemaã inacuáxü̃ i ngẽma taãẽ i Cristu pexna ãxü̃ na ngẽmaãcü aixcüma pegü pengechaü̃güxü̃ca̱x . Yerü yemaca̱x nixĩ ga Tupana pexü̃ idexechixü̃ na wüxitama i duü̃xü̃gü pixĩgüxü̃ca̱x rü meã wüxigu perüxĩnüẽxü̃ca̱x . Rü name nixĩ i moxẽ nüxna pexãgü ya Tupana .
58002010	Grace	Yerü ga Tupana rü nanaxwa̱xe na guxü̃ma i naxãcügü nüxü̃́ nangẽxmaxü̃ca̱x i nachica i mexü̃ i naxü̃tawa . Rü yemaca̱x ñoma ga naãnewa nanamu ga Ngechuchu ya Cristu na ngúxü̃ yangexü̃ca̱x rü taxca̱x nayuxü̃ca̱x na aixcümaxü̃chi tüxü̃́ nangẽxmaxü̃ca̱x i maxü̃ i taguma gúxü̃ . Rü name nixĩ na yemaãcü naxüãxü̃ ga Tupana yerü nümatama nixĩ ga naxüãxü̃ ga guxü̃ma rü name̱xwa nangẽxma na nüma nanaxwa̱xexü̃ãcüma namaã inacuáxü̃ca̱x .
59004001	Sin	¿ Tü̱xcüü̃ pegümaã penuẽ rü pegü pedai ? Pegümaã penuẽ erü pexü̃́ nangẽxma i ngẽma perü ngúchaü̃gü i chixexü̃gü .
46005001	Sin	Rü duü̃xü̃gü nüxü̃ nixugügü rü wüxi i yatü i petanüwa rü naẽrücümaãtama naxãma̱x . Rü ngẽma nixĩ i pecadu i poraãcü chixexüchixü̃ , erü woo ngẽma duü̃xü̃gü i tama yaxõgüxü̃tanüwa rü tama ngẽmaãcü nangupetü .
46010013	Faith	Rü nataxuma i ṯacü rü ngúchaü̃ i chixexü̃ i taxucürüwama namaã peporaexü̃ . Rü Tupana ya aixcüma yanguxẽẽcü i ngẽma tamaã inaxunetaxü̃ , rü tá pexü̃ narüngü̃xẽẽ na tama pexü̃ naporamaẽxü̃ca̱x i ngẽma ngúchaü̃gü . Erü ngẽxguma pexca̱x ínanguxgu i ngẽma ngúchaü̃gü , rü Tupana tá pexü̃ naporaexẽẽ na naxchaxwa pixĩgachixü̃ca̱x na tama pexü̃ naporamaẽxü̃ca̱x .
44020029	Violence	Choma nüxü̃ chacua̱x rü ngẽxguma íchixũxgu , rü chowena tá pexca̱x nuã naxĩ i togü i duü̃xü̃gü . Rü tá nanachixexẽẽchaü̃ i ngẽma yaxõgüxü̃ ñoma airugü i idüraexü̃ i carnerugüxü̃ ngĩãchixẽẽxü̃rüü̃ .
53001004	Faith	Rü ngẽmaca̱x tomatama taãẽãcüma pechigaxü̃ tixu natanüwachigü i ngẽma duü̃xü̃gü i Tupanaãxü̃́ yaxõgüxü̃ . Rü namaã nüxü̃ tixu na ñuxãcü meã peyaxõgüxü̃ , rü ñuxãcü namaã peporaexü̃ i guxü̃ma i ngẽma guxchaxü̃gü rü ngúxü̃gü i pexü̃ ngupetüxü̃ .
62004012	Faith	Taguma texé Tupanaxü̃ tadau . Natürü ngẽxguma aixcüma yigü ingechaü̃gügu , rü Tupana rü tawa namaxü̃ rü norü ngechaü̃ rü aixcümaxü̃chi tórü maxü̃wa nango̱x .
48001001	Description	Pa Toeneẽgü i Yaxõgüxü̃ i Gárataaneãrü Ĩãnegüwa Ngẽxmagüxü̃x , choma i Pauru rü namaã i guxü̃ma i taeneẽgü i nuã chauxü̃tawa ngẽxmagüxü̃ nixĩ i pexca̱x tanaxümatüxü̃ i ñaã popera . Rü choxü̃ nixĩ ga namugüxü̃ ga Ngechuchu ya Cristu rü Tanatü ya Tupana . Rü aixcüma tama duü̃xü̃gü nixĩ ga choxü̃ mugüxü̃ rü e̱xna choxü̃ unetagüxü̃ na chanaxüxü̃ca̱x i ñaã Tupanaãrü puracü . Natürü nümatama ga Ngechuchu ya Cristu rü Tanatü ya Tupana ga Ngechuchuxü̃ írüdaxẽẽcü nixĩ ga choxü̃ namugüxü̃ .
58012003	Recommendation	Rü name nixĩ i penangugü rü nagu perüxĩnüẽ na ñuxãcü ga Ngechuchu rü yaxna namaã naxĩnüxü̃ ga yema ngúxü̃ ga nüxü̃ yangexẽẽgüxü̃ ga yema duü̃xü̃gü ga pecaduã̱xgüxü̃ . Rü nüma ga Ngechuchu rü yemaãcü yema ngúxü̃maã yaxna naxĩnü na pema rü tama nüxü̃ perüc̱ẖauxü̃ca̱x rü tama nüxü̃ perüxoexü̃ca̱x na nüxü̃́ peyaxõgüxü̃ .
45006005	Faith	Rü ñu̱xma na Cristumaã wüxigu nayuxü̃ ga tacüma ga nuxcümaü̃xü̃ , rü nüxü̃ tacua̱x na aixcüma Cristumaã tüxü̃́ nangẽxmaxü̃ i maxü̃ i ngexwacaxü̃xü̃ .
45015010	Recommendation	Rü toxnamana i Tupanaãrü ore i ümatüxü̃wa rü ñanagürü : “ Pa Duü̃xü̃gü i Tama Yudíugü Ixĩgüxü̃ , rü name nixĩ i pema rü wüxigu chorü duü̃xü̃gü i Yudíugümaã petaãẽgü ” , ñanagürü .
54004001	Sin	Tupanaãẽ i Üünexü̃ rü nüxü̃ nixu rü ngẽxguma yangaicagu na nagúxchaü̃xü̃ i naãne rü nümaxü̃ i duü̃xü̃gü rü tá nüxü̃ narüxoe na yaxõgüãxü̃ i Tupanaãrü ore i mexü̃ . Rü tá nawe narüxĩ i duü̃xü̃gü i doramare i orexü̃ ixugüxü̃ i Chatanáãrü ngu̱xẽẽtae nangúexẽẽxü̃ .
56003001	Recommendation	Rü ngẽma yaxõgüxü̃ i duü̃xü̃gü rü name nixĩ i nüxna nüxü̃ cucua̱xãchixẽẽ na meã naga naxĩnüẽxü̃ca̱x i nachiü̃ãneãrü ãẽ̱xgacügü rü guxü̃ma i togü i ãẽ̱xgacügü . ¡ Rü yaxucu̱xẽgü na ínamemaregüxü̃ca̱x na naxügüãxü̃ca̱x i guxü̃ma i mexü̃ i puracügü !
61003005	Sin	Natürü ngẽma duü̃xü̃gü i ngẽmaãcü idexagüxü̃ rü tama nüxü̃ nacua̱xgüchaü̃ ga yema ngupetüxü̃ ga yexguma Tupana ñoma ga naãnewa namuãgu ga guma mucü ga tacü ga iyanaxoxẽẽcü ga guxü̃ma ga ṯacü ga ñoma ga naãnewa yexmaxü̃ . Rü nuxcümaxü̃chima naxü̃pa ga guma mucü rü woetama nayexma ga ñoma ga naãne rü guxü̃ma i daxũwa nüxü̃ idauxü̃ ga Tupana ngo̱xẽẽxü̃ ga yexguma namuãgu na nangóxü̃ca̱x . Rü yemaãcü dexáchiüwa nango̱x ga ñoma ga naãne rü dexáarü ngãxü̃tüchiüwa nayexma , yerü yemaãcü nanamu ga Tupana .
60003018	Grace	Yerü nümatama ga Cristu rü ngúxü̃ ninge , rü wüxicanatama guxããrü pecaduca̱x nayu . Rü woo na mecü yiĩxü̃ rü taxca̱x nayu i yixema i chixexü̃ i duü̃xü̃gü ixĩgüxü̃ . Rü yemaãcü nanaxü na Tupanaxü̃tawa tüxü̃ nagagüxü̃ca̱x . Rü woo nayu ga naxü̃ne , natürü ga naãẽ rü tama nayu .
61002021	Sin	Erü ngẽxguma chi nüxü̃ tacua̱xgüguwena nüxü̃ tarüxoegu i ngẽma ore i mexü̃ ga noxri tayauxgüxü̃ , rü narümemaẽ chi nixĩ ga noxtacüma tãũ chima nüxü̃ na tacua̱xgüxü̃ i ngẽma maxü̃ i aixcüma mexü̃ .
53003006	Recommendation	Pa Chaueneẽgüx , tórü Cori ya Ngechuchu ya Cristuégagu pexü̃ tamu na tama namaã pixãmücügüxü̃ca̱x i ṯacü i taeneẽ i tama puracüchaü̃xü̃ rü tama ngẽma pexü̃ tangúexẽẽãcüma maxü̃xü̃ .
45005012	Sin	Rü wüxitama ga yatü ga Adáü̃gagu nixĩ ga ñoma ga naãnewa nangóxü̃ ga pecadu . Rü pecadugagu nixĩ ga inaxügüxü̃ na nayuexü̃ ga duü̃xü̃gü . Rü yemaãcü guxü̃ma ga duü̃xü̃güwa naxüe na nayuexü̃ , yerü guxü̃ma nipecaduã̱x .
58011033	Faith	Rü yema na yaxõgüãxü̃ca̱x nixĩ ga Tupana nüxü̃ rüngü̃xẽẽxü̃ . Rü yemaãcü to ga nachiü̃ãnegüarü ãẽ̱xgacügüxü̃ narüporamaẽgü , rü meãma norü duü̃xü̃gümaã inacua̱xgü rü aixcüma nanayauxgü ga yema Tupana namaã ixunetaxü̃ . Rü yemaca̱x ga yexguma woo aitanügu yata̱xcuchigüãgu , rü taxuü̃ma namaã naxü ga aigü yerü Tupana nüxna nadau .
47004009	Faith	Rü woo togü towe ingẽxü̃tanügu , natürü ya Tupana rü taguma toxü̃ ínawogü . Rü woo duü̃xü̃gü toxü̃ napíexẽẽgu , natürü tama ngẽxma tayacua̱xẽẽ i ñaã puracü .
59004004	Sin	Pa Duü̃xü̃gü i Chixri Maxẽxü̃x , ¿ Tama e̱xna nüxü̃ pecua̱x rü ngẽxguma ñoma i naãnexü̃ pengechaü̃gu rü Tupanamaã perüxuwanüxü̃ ? Erü texé ya ñoma i naãnexü̃ ngechaü̃xẽ rü Tupanamaã tarüxuwanü .
44016006	Description	Rü Áchiaanewa naxĩxchaü̃ na yéma nüxü̃ yaxugüxü̃ca̱x ga ore i mexü̃ . Natürü Tupanaãẽ i Üünexü̃ rü nüxna nanachu̱xu ga yema . Rü yemaca̱x Piríquiaanewa rü Gárataanewaama nachopetü .
45010006	Faith	Natürü ñu̱xma rü Tupanape̱xewa time ega Cristuaxü̃́ yaxõgügu . Rü ngẽmaca̱x taxuca̱xma i cuãẽwa rü ñacurügü : “ ¿ Texé tá daxũguxü̃ i naãnewa taxũ na Cristuca̱x tayac̱axü̃ na nuã naxũxü̃ca̱x rü tüxü̃ yanangü̃xẽẽxü̃ca̱x na imexü̃ca̱x i Tupanape̱xewa ? ” ñacurügü .
66016002	Violence	Rü yéma naxũ ga wüxi ga Tupanaãrü orearü ngeruü̃ , rü naãneẽ́tügu nayabaãcu ga norü taza . Rü guxü̃ma ga duü̃xü̃gü ga yema ṉg̱oxoégamaã ixãẽ́gaxü̃ rü yema ṉg̱oxochicüna̱xãxü̃ icua̱xüü̃güxü̃ , rü nawa inayarügogü ga taixna ga ngu̱xuchixü̃ ga taguma ixẽxü̃ .
66005008	Description	Rü yexguma nayauxãgu ga yema popera , rü yema ãgümücü ga daxũcü̱̃ã̱x ga maxẽxü̃ rü yema 24 ga ãẽ̱xgacügü rü inacaxgüã́pü̱xü nape̱xegu ga guma pecaduarü ütanüca̱x yucü . Rü wüxichigü ga yema ãẽ̱xgacügü rü nüxü̃́ nayexma ga wüxi ga norü paxetaruü̃ ga arpa . Rü yexgumarüü̃ ta nüxü̃́ nayexma ga tazagü ga nangaxwegüraü̃xü̃ ga uirunaxca̱x ga pumarate̱xemaã ixããcuxü̃ . Rü yema pumarate̱xe rü nayixichi ga yexguma yaxaxgu . Rü yema pumaragü , rü ngẽma nixĩ i Tupanaãrü duü̃xü̃güarü yumüxẽgüarü cua̱xruü̃gü .
62005001	Faith	Ngechuchu rü Tupana Nane ya Cristu nixĩ . Rü guxãma ya yíxema nüxü̃́ yaxṍxẽ , rü Tupanaxãcü tixĩgü . Rü yíxema Tanatü ya Tupanaxü̃ ngechaü̃xẽ , rü nüxü̃ tangechaü̃ ta i guxü̃ma i naxãcügü .
48005026	Recommendation	Rü tama name i yigü ítarüta rü togümaã tanuãẽ , rü bai na ṯacüca̱x ixãũxãchixü̃ .
54005001	Recommendation	Taguma name i cunanga i wüxi i yatü i cuxü̃ rüyamaẽxü̃ . Rü narümemaẽ nixĩ i meãma cunaxucu̱xẽ ñoma cunatürüü̃ . Rü ngẽma ngextü̱xücügü rü name nixĩ i meãma namaã quidexa ñoma cueneẽgüxüchirüü̃ .
60002012	Recommendation	Rü name nixĩ i meã pemaxẽ nape̱xewa i ngẽma duü̃xü̃gü i tama Tupanaxü̃ cua̱xgüxü̃ . Rü ngẽxguma woo poraãcü chixri pechiga yadexagügu i nümagü , rü tá nüxü̃ nadaugü na ñuxãcü mexü̃ pexügüxü̃ , rü tá Tupanaxü̃ nicua̱xüü̃gü i ngẽxguma Cristu wena núma ũxgu .
50003006	Sin	Rü yema na meã chayanguxẽẽchaü̃xü̃ca̱x ga yema mugü ga Moĩché ümatüxü̃ , rü yemaca̱x nawe chingẽchigü ga yema duü̃xü̃gü ga Ngechuchuaxü̃́ yaxõgüxü̃ . Rü yema na aixcüma meã chanaxaurexü̃ca̱x ga yema mugü ga Moĩché ümatüxü̃ , rü yemaca̱x rü taxucürüwama texé chauchigaxü̃ tixu ga tama na chaxaurexü̃ .
43004052	Description	Rü yexguma rü norü duü̃xü̃güna naca , rü ñanagürü nüxü̃ : — ¿ Ṯacü rü ngoragu inaxügüxü̃ na naxca̱x yataanexü̃ ? — ñanagürü . Rü yema norü duü̃xü̃gü nanangãxü̃ rü ñanagürügü : — Ĩne tocuchiguwena nixĩ ga nüxü̃ nangupetüxü̃ ga na yaxaxünexü̃ — ñanagürügü .
43019031	Violence	Natürü ga yema Yudíugüarü ãẽ̱xgacügü rü tama nanaxwa̱xegü ga curuchagüwa na nayexmagüxü̃ ga yema naxü̃negü . Yerü moxü̃ãcü rü ngü̃xchigaarü ngunexü̃ nixĩ . Rü yema Yudíugüca̱x rü yema nixĩ ga guxü̃ ga ngü̃xchigaarü ngunexü̃ãrü yexera ga üünexü̃ , yerü norü peta ga Üpetüchigaarü ügü nixĩ . Rü yemaca̱x Piratuna naxca̱x nacagü na churaragü yéma namugüxü̃ca̱x na yapoyeparagüãxü̃ca̱x na paxa nayuexü̃ca̱x ga yema curuchawa ipotagüxü̃ , rü paxa na nadeãxü̃ca̱x ga curuchawa naxü̃pa ga ngü̃xchigaarü ngunexü̃ .
43019012	Description	Rü yemawena rü Piratu nagu narüxĩnü ga ñuxãcü Ngechuchuxü̃ na ínanguxuchixẽẽẽ́gaxü̃ . Natürü yema Yudíugü rü poraãcü aita naxüe , rü ñanagürügü : — Ngẽxguma tá ícunanguxuchixẽẽ̱xgu rü tama curü ãẽ̱xgacü ya tacü ya Dumacü̱̃ã̱x ya Chécharuxü̃ cungechaü̃ . Erü ngexerǘxe ya ãẽ̱xgacü ya tacüxü̃ tügü ingucuchixẽẽ́xẽ , rü Dumacü̱̃ã̱x ya ãẽ̱xgacü ya tacü ya Chécharuarü uwanü tixĩ — ñanagürügü .
43014001	Faith	— ¡ Tãxṹ i penaxi̱xãchiãẽgüxü̃ i pemax ! ¡ Tupanaãxü̃́ peyaxõgü rü choxü̃́ rü ta peyaxõgü !
50001028	Faith	Rü ngẽmaca̱x penaxwa̱xe i tama texéxü̃ pemuü̃ẽãcüma nüxü̃ pixugüama i ngẽma ore . Rü ngẽma na tama nüxü̃ pemuü̃ẽxü̃ rü ngẽma rü wüxi i cua̱xruü̃ tá nixĩ nüxü̃́ i perü uwanügü . Rü ngẽmawa tá nüxü̃ nacua̱xgü na poxcuwa tá naxĩxü̃ i nümagü natürü pema rü tá maxü̃wa na pexĩxü̃ . Rü Tupana tá nixĩ ya pexü̃ rüngü̃xẽẽcü na tama nüxü̃ pemuü̃ẽxü̃ca̱x i ngẽma perü uwanügü .
43015016	Grace	— Pema rü tama pexira chauxca̱x pedaugü , natürü chaxira nixĩ ga pexca̱x chadauxü̃ rü pexü̃ chamuxü̃ na aixcüma chauxca̱x pemaxẽxü̃ca̱x rü chauxü̃tawa penagagüxü̃ca̱x i muxü̃ma i duü̃xü̃gü na guxü̃guma choxü̃́ yaxõgüãxü̃ca̱x . Rü Chaunatü ya Tupana tá pexna nanaxã i guxü̃ma i ṯacü i chauégagu nüxna naxca̱x pec̱axü̃ .
58011004	Faith	Rü guma nuxcümaü̃cü ga Abé rü Tupanaãxü̃́ nayaxõ . Rü yemaca̱x Tupanaga naxĩnü rü nüxna nanaxã ga wüxi ga naxü̃na ga Tupanaca̱x yamáxü̃ . Natürü ga naẽneẽ ga Caĩ́ rü tama Tupanaga naxĩnü rü tama nüxna nanaxã ga yema ãmare ga Tupana nüxü̃́ naxwa̱xexü̃ . Rü yemaca̱x ga Tupana rü woo tama Caĩ́maã nataãẽ , natürü Abémaã nataãẽ rü nüxü̃ nixu na mecü yiĩxü̃ yerü nayaxõ rü naga naxĩnü . Rü ngẽmaca̱x i ñu̱xmax na woo nayuxü̃ ga Abé , natürü wüxi i tórü cua̱xruü̃ nixĩ . Erü nawa nixĩ i nüxü̃ icuáxü̃ na Tupana naxwa̱xexü̃ na yaxõgüxü̃ rü naga ixĩnüẽxü̃ .
46004001	Recommendation	Rü ngẽmaca̱x tanaxwa̱xe i tomaã nagu perüxĩnüẽ na Cristuarü puracütanüxü̃mare na tixĩgüxü̃ . Rü nüma nixĩ i toxü̃ namuxü̃ na pexü̃ tangúexẽẽxü̃ca̱x ga yema ore ga noxri Tupanaxĩcatama nüxü̃ cuáxü̃ .
66006013	Description	Rü woramacurigü rü ẽxtagü rü daxũwa narüyi rü ñoma ga naãnegu nayi . Rü ñoma ori̱x i doxüxü̃ma buanecü ya tacü rüyixẽẽxü̃rüü̃ nixĩ .
46010014	Recommendation	Rü ngẽmaca̱x , Pa Chaueneẽgü ya Pexü̃ Changechaü̃güxe , ¡ rü nüxna pixĩgachi i guxü̃ma i tupananetachicüna̱xãgü na tama nüxü̃ picua̱xüü̃güxü̃ca̱x !
45012021	Recommendation	Rü ngẽxguma togü chixexü̃ cumaã ü̱xgux , rü name nixĩ i cuxuãẽ na tama chixexü̃gu cunguxü̃ca̱x . Rü name nixĩ na mexü̃ cuxüxü̃ namaã i ngẽma duü̃xü̃ . Rü ngẽmaãcü tá icuyanaxoxẽẽ i ngẽma chixexü̃ i cumaã naxüxchaü̃xü̃ .
55002014	Recommendation	Rü ngẽma yaxõgüxü̃ i cuxü̃tawa ngẽxmagüxü̃ , rü name nixĩ i Tupanaẽ́gagu nüxna nüxü̃ cucua̱xãchixẽẽ na tama nuxcümaü̃güxü̃ i ore i taxuwama mexü̃ca̱x nügümaã na yaporagatanücüüxü̃ca̱x . Erü ngẽma rü wüxi i chixexü̃ nixĩ , rü nanachixeãẽxẽẽ i ngẽma duü̃xü̃gü i nüxü̃ ĩnüẽxü̃ .
59004008	Recommendation	¡ Tupanana pengaicamagü ! Rü nüma rü tá ta pexna nangaicama . Rü pemax , Pa Pecaduã̱xgüxü̃x , ¡ nüxü̃ perüxoe i pecüma i chixexü̃ ! Rü pemax , i Tupanawe rüxĩxchaü̃xẽ natürü ñoma i naãnewe rü ta rüxĩxchaü̃xẽ , ¡ penamexẽẽ̱x i perü maxü̃ na Tupanaca̱xicatama pemaxẽxü̃ca̱x !
59002009	Sin	Natürü ngẽxguma meã penayau̱xgu i wüxi i yatü i mexchiruxü̃ rü chixri penayau̱xgu i ngẽma w̱exachiruxü̃ , rü pecadu pexü . Rü Tupanape̱xewa pechixexü̃gu erü tama naga pexĩnüẽ i ngẽma pexü̃ namuxü̃ .
52004007	Grace	Erü Tupana tüxü̃ nidexechi na meã naxca̱x imaxẽxü̃ca̱x rü tama chixri na imaxẽxü̃ca̱x .
45001018	Sin	Rü nüxü̃ tadaugü na Tupana daxũguxü̃ i naãnewa ne namuxü̃ i norü poxcu i ãũcümaxü̃ naxca̱x i guxü̃ma i ngẽma duü̃xü̃gü i tama naga ĩnüẽxü̃ rü chixexü̃ ügüxü̃ rü ngẽma norü chixexü̃maã togüaxü̃́ naguxchaxẽẽgüxü̃ na tama nüxü̃ nacua̱xgüxü̃ca̱x i ngẽma ore i aixcüma ixĩxü̃ .
62004007	Faith	Pa Chaueneẽgü ya Pexü̃ Changechaü̃güxex , name nixĩ na yigü ingechaü̃güxü̃ , erü Tupana nixĩ ya tüxü̃ ngúexẽẽcü na yigü ingechaü̃güxü̃ . Rü guxãma ya yíxema tümaẽneẽxü̃ ngechaü̃xẽ rü Tupanaxãcü tixĩgü rü Tupanaxü̃ tacua̱x .
62002009	Sin	Rü ngẽxguma chi wüxie : “ Choma rü ngẽma ngóonexü̃wa changẽxma ” , ñagügu , natürü tümaẽneẽchi taxaixgu , rü ẽãnexü̃watama tangẽxma .
60004014	Grace	Rü ngẽxguma Cristuaxü̃́ na peyaxõgüxü̃gagu texé pemaã guxchigagu , rü wüxi i perü taãẽ nixĩ i ngẽma . Erü ngẽmaãcü nüxü̃ pecua̱x na Tupanaãẽ i Üünexü̃ rü pewa na nangẽxmaxü̃ .
44021019	Grace	Rü nüxü̃ narümoxẽ ga Pauru , rü ñu̱xũchi meãma namaã nüxü̃ nixu ga guxü̃ma ga yema Tupana üxü̃ ga yexguma yema tama Yudíugü ixĩgüxü̃maã nüxü̃ yaxuxgu ga Tupanaãrü ore .
43008046	Sin	— ¿ Texé ya petanüwa choxü̃ dauxe na pecadu chaxüxü̃ ? Rü ñu̱xma na nüxü̃ chixuxü̃ i ore i aixcüma ixĩxü̃ , rü ¿ tü̱xcüü̃ tama choxü̃́ peyaxõgü ?
58010017	Grace	Rü tá nüxü̃ ichayarüngümaxü̃chi i ngẽma duü̃xü̃güarü pecadugü rü ngẽma chixexü̃ i naxügüxü̃ . Rü tagutáma wena nagu charüxĩnü ” , ñanagürü .
46001005	Grace	
45015030	Recommendation	Pa Chaueneẽgüx , tórü Cori ya Ngechuchu ya Cristuégagu , rü ngẽma na Naãẽãrü ngü̃xẽẽmaã choxü̃ pengechaü̃xü̃gagu pexü̃ chaca̱a̱xü̃ na Tupanana chauxca̱x pec̱axü̃ i perü yumüxẽwa . Rü ngẽmaãcü tá choxü̃ perüngü̃xẽẽ nawa i ñaã puracü i Tupana choxna ãxü̃ .
43007020	Violence	Rü yema duü̃xü̃gü nanangãxü̃gü , rü ñanagürügü : — Cuma rü ṉg̱oxo cuwa nangẽxmamare . ¿ E̱xna texé cuxü̃ tima̱xgüchaü̃ ? — ñanagürügü .
45003025	Grace	Rü Tupana rü aixcüma núma nanamu ga Cristu na nayuxü̃ca̱x rü yemaãcü tórü pecadu naxütanüxü̃ca̱x na Tupana tüxü̃́ nüxü̃ ngechaü̃xü̃ca̱x i ngẽxguma aixcüma Cristuaxü̃́ yaxõgügu . Rü yemaãcü nanaxü ga Tupana na tüxü̃ nüxü̃ nadauxẽẽxü̃ca̱x na ñuxãcü nüma nügüca̱x tüxü̃ yamexẽẽxü̃ na aixcüma nape̱xewa imexü̃ca̱x . Rü nuxcüma ga Tupana rü yaxna namaã naxĩnü ga duü̃xü̃gü ga yexguma chixexü̃ naxüegu , rü tama paxa nanapoxcue . Rü ñu̱xma rü ta tüxü̃ nanawe̱x na ñuxãcü aixcüma namexü̃ i ngẽma nüma naxüxü̃ erü tüxü̃́ ínanapi i tórü pecadugü . Rü ngẽmaãcü tüxü̃ nüxü̃ nadauxẽẽ na ñu̱xma rü ta aixcümacü yiĩxü̃ i ngẽxguma tüxü̃ yaxuxgu na nape̱xewa marü timexü̃ ya guxãma ya yíxema Ngechuchuaxü̃́ yaxõgüxe .
43018018	Description	Rü yéma ĩã̱xtüwa rü ãẽ̱xgacüarü duü̃xü̃gü rü purichíagü rü nanaxügü ga wüxi ga üxü , yerü nagáuane . Rü guma üxüxetüarü ngaicamagu nachigü , rü yéma nügü ninaĩxü̃gü . Rü Pedru rü ta yéma nügü nanaĩxü̃ naxẽtüwa ga guma üxü .
49006011	Recommendation	Rü name nixĩ i penayaxu i guxü̃ma i perü poxü̃ruü̃ i Tupana pexna ãxü̃ na ngẽmaãcü pegü ípepoxü̃xü̃ca̱x rü aixcüma peporaexü̃ca̱x i ngẽxguma Chataná pexü̃ womüxẽẽchaü̃gu .
43013037	Faith	Rü yexguma ga Pedru rü ñanagürü : — Pa Corix , ¿ tü̱xcüü̃ taxucürüwa cuwe charüxũ i ñu̱xmax ? Erü marü íchamemare na cuxca̱x na chayuxü̃ — ñanagürü .
50004007	Faith	Rü ngẽmaãcü i nüma ya Tupana rü tá pexü̃ nataãẽxẽẽ namaã i wüxi i taãẽ i mexẽchixü̃ i guxü̃ma i taãẽ i nüxü̃ icuáxü̃ãrü yexera mexẽchixü̃ . Rü ñu̱xma na Ngechuchu ya Cristuarü duü̃xü̃gü pixĩgüxü̃ , rü ngẽma taãẽ i Tupana pexna ãxü̃ rü tá nüxna pexü̃ ínapoxü̃ i ngẽma chixexü̃ i nagu perüxĩnüẽchaxü̃ .
59003009	Faith	Rü yima tórü conümaã nüxü̃ ticua̱xüü̃ ya Tanatü ya Tupana , rü yimamaãtama chixexü̃ namaã tixugüe ta i duü̃xü̃gü i Tupana nügüãcü üxü̃ .
46005010	Sin	Natürü na yema ñachaxü̃ pexü̃ , rü tama pemaã nüxü̃ chixu na nüxna pixĩgachitanüxü̃chixü̃ i ngẽma duü̃xü̃gü i tama yaxõgüxü̃ i naĩ i ngemaã maxẽmarexü̃ , rü e̱xna ngẽma duü̃xü̃gü i guxü̃ma i ṯacü nügüna nugüchaü̃güxü̃ , rü e̱xna ngĩ́ta̱a̱xgüxü̃ , rü e̱xna ngẽma duü̃xü̃gü i tupananetachicüna̱xãxü̃ icua̱xüü̃güxü̃ . Erü ngẽxguma chi naxchaxwa ípechoü̃xgu i ngẽma duü̃xü̃gü , rü chi taxucürüwa i ñoma i naãnewa pengẽxmagü .
44026009	Sin	— Rü choma nagu charüxĩnügu ga noxri rü name ga muxü̃ma ga chixexü̃ namaã na chaxüxü̃ ga yema Ngechuchu ya Nacharétucü̱̃ã̱xãxü̃́ yaxõgüxü̃ .
61002014	Sin	Rü ngẽma duü̃xü̃gü rü taxuacüma wüxi ya ngeã̱xü̃ nadaugümare , natürü naãẽwa rü nagu narüxĩnüẽ na nüxü̃́ tangúchaü̃xü̃ . Rü tama nüxü̃́ ninguéga na pecadu naxügüechaxü̃ . Rü naxca̱x nadaugü na ñuxãcü chixexü̃gu tüxü̃ nayixẽẽxü̃ ya yíxema duü̃xẽgü ya turaearü maxü̃ã̱xgüxe . Rü nüxü̃ nicua̱xüchi na ñuxãcü ṯacü nügüna nanugüexü̃ . Natürü Tupana rü marü namaã nanaxuegu na napoxcueãxü̃ .
43010012	Description	Natürü ngẽma dĩẽruca̱xmare puracüxü̃ , rü ega ngẽxguma aixü̃ nada̱u̱xgux rü carnerugüna ngẽ́ma niña . Rü ngẽmaãcü nanaxü erü tama aixcüma norü dauruü̃ nixĩ i nümax , rü tama noxrü nixĩ i ngẽma carnerugü . Rü ngẽma ai rü carnerugüxü̃ ínayauxü̃ rü ngẽxma tüxü̃ naxüanexẽẽmare .
59001019	Recommendation	Pa Chaueneẽgü ya Pexü̃ Changechaü̃güxex , rü ngẽxguma texé pemaã nüxü̃ ixuxgu i Tupanaãrü ore , rü name nixĩ i meã iperüxĩnüẽ . Rü tama name i tüxü̃ pechoxü̃gagü .
46009014	Recommendation	Rü ngẽxgumarüü̃ ta ya yíxema nüxü̃ ixugüxe i ore i tüxü̃ maxẽxẽẽxü̃ , rü tórü Cori nüxü̃ nixu rü name nixĩ i tümaãrü puracüca̱x tanayaxu i tümaãrü natanü na ngẽmamaã tamaxẽxü̃ca̱x .
43012046	Grace	— Choma na ngóonexẽẽruü̃ chiĩxü̃ , rü ñoma i naãnewa changu na guxãma ya texé ya choxü̃́ yaxṍxẽ rü tama ẽãnexü̃wa na tangẽxmagüechaxü̃ca̱x .
43005014	Description	Natürü yixcama ga Ngechuchu rü tupauca ga taxü̃negu nüxü̃ nayangau ga guma yatü , rü ñanagürü nüxü̃ : — ¡ Dücax i ñu̱xma marü cuxca̱x na yataanexü̃ , rü tãũtáma wena chixexü̃ cuxü na tama quiḏaawexü̃ca̱x namaã i wüxi i ḏaawe i ngẽma marü cuxü̃ ngupetüxü̃ãrü yexera ixĩxü̃ ! — ñanagürü .
46016014	Recommendation	Rü guxü̃ma i ngẽma pexüxü̃ , rü name nixĩ i pegü pengechaü̃güãcüma penaxü .
43014015	Recommendation	— Rü ngẽxguma aixcüma choxü̃ pengechaü̃gu , rü naga tá pexĩnüẽ i chorü mugü .
58012025	Recommendation	Rü ngẽmaca̱x name nixĩ i pexuãẽgü na tama nüxü̃ pexoexü̃ca̱x ya yima Tupana ya ñu̱xma tamaã idexacü . Rü dücax yema nuxcümaü̃güxü̃ ga tórü o̱xigü ga Moĩchéwe rüxĩxü̃ rü taxucürüwa Tupanachaxwa nibuxmü na tama napoxcueãxü̃ca̱x ga yexguma Tupanaxü̃ naxoegu rü tama naga naxĩnüẽgu ga yexguma Moĩchéwa Tupana yaxucu̱xẽgügu . Rü yema na taxucürüwa Tupanachaxwa yabuxmüxü̃ ga nümagü , rü yexeraãcü tüxü̃́ naguxcha i yixema na naxchaxwa ibuxmüxü̃ ega tama naga ixĩnüẽgu i ñu̱xma na Cristuwa tüxü̃ yaxucu̱xẽgüxü̃ i nüma ya Tupana i daxũguxü̃ i naãnewa ngẽxmacü .
48004008	Sin	Rü ü̃pa ga yexguma tauta Tupanaxü̃ pecua̱xgu , rü perü tupananetagütüü̃wa peyexmagü rü nüxü̃ picua̱xüü̃gü ga yema tama aixcüma Tupana ixĩgüxü̃ .
44003026	Grace	— Rü pemaã nüxü̃ chixu Pa Chautanüxü̃gü i Yudíugüx , rü yexguma Tupana wena namaxẽẽgu ga Nane ga Ngechuchu rü petanüwaxira nanamu na pexü̃ nangü̃xẽẽxü̃ca̱x , erü nanaxwa̱xe i wüxichigü i pema na nüxü̃ perüxoexü̃ i pecümagü i chixexü̃ — ñanagürü ga Pedru .
44010039	Violence	— Rü toma nixĩ ga nüxü̃ tadaugüxü̃ rü nüxü̃ tixuchigaxü̃ i guxü̃ma ga naxüxü̃ ga Ngechuchu ga Yudéaanewa rü Yerucharéü̃ãrü ĩãnewa . Rü yemawena rü nayama̱xgü rü curuchawa nayapotagü .
46001010	Recommendation	Pa Chaueneẽgüx , tórü Cori ya Ngechuchu ya Cristuégagu pexü̃ chaca̱a̱xü̃ na wüxigu pegümaã perüxĩnüẽxü̃ rü tama pegü pitoyexü̃ca̱x . Rü name nixĩ i aixcüma pegü pengechaü̃gü rü aixcüma wüxigutama perüxĩnüẽ i peãẽwa .
51001021	Sin	Rü pema ga ü̃pa rü tama Tupanamücügü pixĩgü yerü aixcüma norü uwanügü pegü pixĩgüxẽẽ yerü chixexü̃gu perüxĩnüẽ rü chixexü̃ pexüe .
55002022	Recommendation	¡ Nüxü̃ rüxo i guxü̃ma i ngẽma chixexü̃ i ngextü̱xücügü nagu rüxĩnüẽxü̃ ! ¡ Rü meã Tupanape̱xewa namaxü̃ rü aixcüma nüxü̃́ yaxõ ! ¡ Rü nüxü̃ nangechaü̃ i guxü̃ma i duü̃xü̃gü , rü tãxṹ i namaã cunuxü̃ ! Rü ngẽmaãcü chanaxwa̱xe i cumaxü̃ wüxigu namaã i guxü̃ma i ngẽma duü̃xü̃gü i ngearü pecaduã̱xãcüma Tupanamaã yumüxẽgüxü̃ .
51003001	Faith	Rü ñu̱xma i pemax , rü Cristu wena maxü̃xü̃rüü̃ rü pexü̃́ nangẽxma i maxü̃ i ngexwacaxü̃xü̃ . Rü ngẽmaca̱x name nixĩ i naxca̱x pedau i ngẽma mexü̃gü i daxũguxü̃ i naãnewa ngẽxmaxü̃ i ngextá Cristu rü Tupanaãrü tügünecüwawa írütoxü̃wa rü namaã ãẽ̱xgacü íyiĩxü̃wa .
66008007	Violence	Rü wüxi ga yema Tupanaãrü orearü ngeruü̃ rü nüxĩra nayacue ga norü corneta . Rü yexgumatama ñoma ga naãneẽ́tügu narüyi ga gáuxü̃ rü üxüema ga nagümaã ãẽ́ü̃xü̃ . Rü wüxi ga yema norü tomaẽ̱xpü̱xarü üye ga ñoma ga naãne rü nixa . Rü yexgumarüü̃ ta wüxi ga yema norü tomaẽ̱xpü̱xarü üye ga naĩxnecü rü nixa . Rü guxü̃ma ga natüane rü nixae .
66011017	Faith	Rü ñanagürügü : “ Pa Torü Cori ya Tupana ya Guxü̃ãrü Yexera Poracüx , cuma rü woetama cuyexmaẽcha , rü ñu̱xma rü ta cungẽxmaẽcha . Rü moxẽ cuxna taxãgü , erü marü cugüme̱xẽwa cunangẽxmaxẽẽ i guxü̃ma , rü marü icunaxügü na namaã icucuáxü̃ .
43004010	Grace	Rü Ngechuchu ngĩxü̃ nangãxü̃ , rü ñanagürü : — Ngẽxguma chi nüxü̃ cucua̱xgu i ngẽma mexü̃ i Tupana cuxna ãxchaü̃xü̃ , rü chi nüxü̃ cucua̱xgu na texé yiĩxü̃ ya yima dexá cuxna tac̱acü , rü cuma rü chi nüxnata cuca i dexá i maxü̃ nawa ngẽxmaxü̃ rü nüma rü chi cuxna nanaxã i ngẽma dexá — ñanagürü .
51003004	Grace	Rü nümatama ya Cristu nixĩ i pexü̃ namaxẽxẽẽxü̃ . Rü ngẽxguma wena núma nango̱xgu , rü namaã tá pengóe , rü naxrüü̃ tá pimexẽchi .
43020031	Faith	Natürü guxü̃ma i ñaã poperagu ümatüxü̃ , rü naxümatü na peyaxõgüxü̃ca̱x na Ngechuchu rü Cristu ya Tupana Nane na yiĩxü̃ . Rü ngẽxguma nüxü̃́ peyaxõgügu rü tá pexü̃́ nangẽxma i maxü̃ i taguma gúxü̃ .
62004006	Faith	Natürü i yixema rü Tupanaxãcügü tixĩgü . Rü yíxema Tupanaxü̃ cuáxe rü tüxü̃́ itarüxĩnü . Natürü yíxema tama Tupanaxü̃ cuáxe rü tama tüxü̃́ itarüxĩnü . Rü ngẽmawa nüxü̃ tacua̱xgü na texé tixĩgüxü̃ ya aixcüma Tupanaãrü duü̃xü̃gü ixĩgüxe rü texé tixĩgüxü̃ ya Cristuarü uwanüãrü duü̃xü̃gü ixĩgüxe .
65001012	Description	Rü ngẽxguma tupaucawa tórü Coriarü õnaca̱x pengutaque̱xegügu , rü wüxi i ãnexü̃chi nixĩgü . Erü narücutanüxü̃ , rü poraãcü nachibüe rü naxaxegü , rü nügüguxicatama narüxĩnüẽ . Rü ñoma caixanexü̃ i ngearü pucüã́xü̃ i paanexü̃ẽ́tüwa üpetüxü̃ natürü tama nanetüxü̃ ixaiyagüxü̃rüü̃ taxuwama nime . Rü ngẽma nanetügü i ngẽxguma norü owa nanguxgu rü tama ixoxü̃rüü̃ nixĩgü . Rü ñoma naĩgü i guxü̃ma i naxchúma̱xãmaã napuxü̃ rü yuxuchixü̃rüü̃ taxuwama nime i ngẽma duü̃xü̃gü .
44005015	Description	Rü yema duü̃xü̃gü rü cayegüwa nanagagüxü̃ ga duü̃xü̃gü ga iḏaaweexü̃ , rü yexma nayamugüxü̃ naxchápenüü̃maã rü norü caruü̃gümaã na yexguma Pedru yéma üpetüxgu , rü naxchipetamare nüxü̃ na nachixü̃ca̱x .
49006016	Faith	Rü wüxi i churara rü nügüchacüüwa nayaxücuchi i norü poxü̃ruü̃ i ãtachinüxü̃ i namaã nügü ínapoxü̃xü̃ . Rü ngẽxgumarüü̃ ta i pema rü penaxwa̱xe na aixcüma Cristuaxü̃́ peyaxõgüxü̃ na ngẽmaãcü pegü ípepoxü̃xü̃ca̱x nüxna i Chatanáne i ãũcümaxü̃ i namaã tüxü̃ nachixexẽẽchaü̃xü̃ .
51003023	Recommendation	Rü guxü̃ma i ngẽma perü puracü i pexüxü̃wa rü name nixĩ i perü ngúchaü̃maã penaxü ñoma tórü Cori ya Cristuaxü̃́ pepuracüexü̃rüü̃ rü tama i duü̃xü̃güaxü̃́ .
58012016	Recommendation	Rü tama name i texé i petanüwa rü naĩ i ngemaã na itapexü̃ . Rü tama name na texé tümaãrü ngẽmaxü̃ca̱x Tupanaxü̃ na oxü̃ . Rü yemaãcü nanaxü ga guma nuxcümaü̃cü ga Acobueneẽ ga Echaú . Yerü yexguma nataiyagu rü wüxi ga õnaca̱x nüxü̃ naxo ga guxü̃ma ga yema nüxna üxü̃ ga nanatü chi nüxna ãxü̃ .
43018040	Sin	Rü yexguma ga guxü̃ma ga yema duü̃xü̃gü , rü tagaãcü aita naxüe , rü ñanagürügü : — Tama tanaxwa̱xe na cuyangéxü̃ i ngẽma yatü . Rü Barabá waxi nixĩ i tanaxwa̱xexü̃ na cuyangéxü̃ — ñanagürügü . Rü yema Barabá rü wüxi ga máẽtaxü̃ nixĩ .
55003004	Sin	Rü duü̃xü̃güechitawa̱xegüxü̃ tá nixĩgü , rü nuẽwa̱xexü̃ tá nixĩgü , rü nügü icua̱xüü̃güxü̃ tá nixĩgü . Rü tá norü ngúchaü̃ca̱xama nadaugü , rü tãũtáma Tupanaxü̃ nacua̱xgüchaü̃ .
50002009	Grace	Rü yemaca̱x ga Tupana rü guxü̃ãrü ãẽ̱xgacüxü̃ nayaxĩxẽẽ , rü nayangucuchixẽẽ na guxü̃ma i ãẽ̱xgacügüétüwa nangẽxmaxü̃ca̱x .
61001016	Description	Rü yexguma pexü̃ tangúexẽẽgu na ñuxãcü naporaxü̃ ya tórü Cori ya Ngechuchu ya Cristu rü ñuxãcü tá wena na nataeguxü̃ , rü tama tomatama togüãẽwa tayaxuxü̃ i ore nixĩ . Yerü tomatama toxetümaã nüxü̃ tadau na ñuxãcü namexẽchixü̃ i nüma ya tórü Cori .
61003016	Sin	Rü guxü̃ma ga norü poperawa rü ñaã pexca̱x chaxümatüxü̃chiga nanaxümatü ga Pauru . Natürü yema pexca̱x naxümatüxü̃wa rü nangẽxma i ñuxre i ore i guxchaxü̃ na nüxü̃ icuáxü̃ na ṯacüchiga yiĩxü̃ . Rü ngẽma duü̃xü̃gü i tama aixcüma Tupanaxü̃ cua̱xgüxü̃ rü tama aixcüma yaxõgüxü̃ , rü nanaxüchicüügü i ngẽma ore ngẽxgumarüü̃ na guxü̃ma i Tupanaãrü ore i ümatüxü̃ naxüchicüügüxü̃rüü̃ . Natürü ngẽma chixexü̃ na naxügüxü̃gagu rü nügü tátama inayarütauxexẽẽ .
44014014	Description	Natürü yexguma nüxü̃ yacua̱xãchitanügu ga Bernabé rü Pauru , rü norü gáuxü̃chirugu nagáugüe na yema duü̃xü̃gü nüxü̃ cua̱xgüxü̃ca̱x na tama namexü̃ ga yema naxca̱x naxüechaü̃xü̃ . Rü yema muxü̃ma ga duü̃xü̃gütanüwa nabuxmü , rü ñaxü̃maã aita naxüe :
45015008	Faith	Rü pemaã nüxü̃ chixu rü Cristu núma naxũ na Yudíugüxü̃ yanangü̃xẽẽxü̃ca̱x , na yemaãcü yanguxẽẽãxü̃ca̱x ga yema uneta ga nuxcümaü̃güxü̃ ga tórü o̱xigümaã nüxü̃ yaxuxü̃ ga Tupana . Rü yemaãcü ga Cristu rü tüxü̃ nüxü̃ nadauxẽẽ na aixcümacü na yiĩxü̃ ya Tupana rü aixcüma yanguxẽẽãxü̃ i ngẽma norü uneta .
59001026	Sin	Rü ngẽxguma chi wüxie nagu rüxĩnügu na meãma Tupanaxü̃ tacuáxü̃ natürü tama nüxna tada̱u̱xgu ya tümaãrü conü i tümaãrü orewa , rü tügütama tawomüxẽẽ , rü tama aixcüma Tupanaãxü̃́ tayaxõ .
43015020	Recommendation	— ¡ Nüxna pecua̱xãchie ga pemaã ñachagu : “ Taxuü̃ma i wüxi i coriarü duü̃xü̃ rü norü corixü̃ narüyexera ” , ñachagu ! Rü yema na chauxchi na naxaiexü̃ , rü pexchi rü tá ta naxaie . Rü yexguma chi chauga naxĩnüẽgu rü ñu̱xma rü chi ta pega naxĩnüẽ .
43008031	Faith	Rü yexguma ga Ngechuchu rü ñanagürü nüxü̃ ga yema Yudíugüarü ãẽ̱xgacügü ga nüxü̃́ yaxõgüxü̃ : — Ngẽxguma pema meãma peyaxõgüechagu i ngẽma pemaã nüxü̃ chixuxü̃ , rü aixcümaxü̃chi tá chorü ngúexü̃gü pixĩgü .
44007011	Description	— Rü yexgumaü̃cüü nayexma ga taiya ga guxü̃ ga Equituarü naãnewa rü Canaã́ãrü naãnewa . Rü poraãcü taiya nüxü̃́ nangu̱x ga duü̃xü̃gü . Rü yemaca̱x ga yema nuxcümaü̃güxü̃ ga tórü o̱xigü rü düxwa taxuacüma nüxü̃ inayangaugü ga nabü ga Canaã́ãrü naãnewa .
63001004	Faith	Rü poraãcü chataãẽ ga yexguma nüxü̃ chada̱u̱xgu na ñuxãcü ñuxre i petanüxü̃gü rü aixcüma meã naga na naxĩnüẽxü̃ i ngẽma ore i aixcüma ixĩxü̃ , yema Tanatü ya Tupana tüxü̃ muxü̃rüü̃ .
54005008	Faith	Erü ngẽxguma chi wüxie rü tama meã nüxna tada̱u̱xgu i tümapatacü̱̃ã̱xgü rü tümaẽ rü tümanatü , rü maneca tama aixcüma meã Tupanaãxü̃́ tayaxõ . Rü wüxi i tama yaxõxü̃ãrü yexera chixecü tixĩ .
58010022	Faith	Rü ñu̱xma na tüxü̃́ nangẽxmaxü̃ ya tórü ngü̃xẽẽruü̃ i Tupanape̱xewa , rü tanaxwa̱xe i aixcüma mexü̃ i taãẽmaã Tupanana tangaicamagü na namaãxü̃chi idexagüxü̃ca̱x . Rü tanaxwa̱xe i aixcüma tayaxõgü na nüma rü tá meã tüxü̃ nayaxuxü̃ yerü Cristu rü taxca̱x nayu na tüxü̃́ iyanaxoxẽẽãxü̃ca̱x i tórü chixexü̃ rü yemaca̱x marü naẽ́gagu ítabaiü̃ .
48001023	Description	Rü yema nüxü̃ naxĩnüẽxü̃ ga chauchiga rü ñaãxĩcatama nixĩ : “ Rü ngẽma Pauru ga ü̃pa tawe ingẽchigüxü̃ , rü ñu̱xma rü duü̃xü̃gümaã nüxü̃ nixu i Tupanaãrü ore i mexü̃ , rü namaã nayaxucu̱xẽ na Cristuaxü̃́ yaxõgüãxü̃ca̱x . Rü ngẽmaãcü nanaxü i ñu̱xma rü woo ga noxri rü inayanaxoxẽẽchaü̃ ga yema ore ” , ñaxü̃ . Rü yexicatama nixĩ ga chauchiga ga nüxü̃ naxĩnüẽxü̃ .
44027034	Recommendation	Rü ñu̱xma rü pemaã nüxü̃ chixu na pechibüexü̃ na peporaexü̃ca̱x , rü taxuü̃ma pexü̃ üpetüxü̃ca̱x . Erü taxúetáma itayarütaxu rü bai i wüxi i peyaexüra inayarütaxu — ñanagürü .
66002003	Faith	Rü woo naguxcha i ngẽma puracü i chauxca̱x cuxüxü̃ , natürü cunaxüama . Rü woo chaugagu poraãcü ngúxü̃ na quingexü̃ , natürü yaxna namaã cuxĩnü , rü tama nüxü̃ curüchau .
56002002	Recommendation	¡ Rü meã yaxucu̱xẽgü i ngẽma yatügü i yaguã̱xgü na aixcüma meã naãẽxü̃ nacuáãcüma namaxẽxü̃ca̱x , rü taguma nadauxcüraxü̃wa̱xegüxü̃ca̱x , rü guxü̃guma meã nagu na naxĩnüẽxü̃ca̱x ! ¡ Rü nangúexẽẽ na aixcüma meã Tupanaãxü̃́ yaxõgüãxü̃ca̱x , rü guxü̃ i duü̃xü̃güxü̃ nangechaü̃güxü̃ca̱x , rü yaxna namaã naxĩnüẽxü̃ca̱x ega woo ṯacü rü guxchaxü̃ nüxü̃ üpetügux !
44017030	Recommendation	— Rü nuxcüma ga duü̃xü̃gü rü naẽchitamare ínatüe , natürü nüma ga Tupana rü namaã yaxna naxĩnü . Natürü i ñu̱xma ya Tupana rü nanamu i duü̃xü̃gü i guxü̃wama na naxca̱x nadaugüxü̃ rü nüxü̃ naxoexü̃ i nacüma i chixexü̃gü .
43019025	Description	Rü Ngechuchuarü curuchapünewa iyexma ga naẽ ga María , rü ngĩẽya̱x , rü María ga Creopá naxma̱x , rü María ga Magadácü̱̃ã̱x .
66019013	Description	Rü wüxi ga naxchiru ga máxü̃ ga nagüwa táexü̃ nixĩ ga naxchiru . Rü naẽ́ga rü Tupanaãrü Ore nixĩ .
46008009	Recommendation	Natürü i pema i nüxü̃ na pecuáxü̃ na tama pecadu yiĩxü̃ na nangṍxü̃ i ngẽma namachi , ¡ rü pexuãẽgü erü ngürüãchi ngẽma na pengṍxü̃gagu chixexü̃gu tá penayixẽẽ i ngẽma peeneẽgü i tauta aixcüma meã nüxü̃ cua̱xgüxü̃ na ṯacü yiĩxü̃ i Tupana nüxü̃́ naxwa̱xexü̃ !
44013034	Grace	— Rü Tupana rü nuxcüma rü marü nüxü̃ nixu ga wena tá na namaxẽẽãxü̃ ga Ngechuchu na tama yayixixü̃ca̱x ga naxü̃ne . Rü norü orewa rü ñanagürü : “ Rü choma tá pexca̱x chayanguxẽẽ ga yema unetagü i üünegüxü̃ i aixcüma ixĩgüxü̃ ga nuxcüma Dabímaã nüxü̃ chixuxü̃ ” , ñanagürü .
43014020	Faith	— Rü ngẽxguma yuwa ícharüdaxgu rü wena chamaü̃xgu , rü ngẽxguma tá nüxü̃ picua̱xãchitanü na choma rü Chaunatümaã wüxitama tixĩgüxü̃ . Rü tá nüxü̃ pecua̱x na pema rü choma na wüxitama ixĩgüxü̃ .
62002003	Faith	Rü ngẽxguma chi naga ixĩnüẽgu i ngẽma tüxü̃ namuxü̃ ya Tupana , rü nüxü̃ tacua̱x na aixcüma nüxü̃ icuáxü̃ .
43008024	Sin	— Rü ngẽmaca̱x pemaã nüxü̃ chixu rü tá perü pecadugu peyue . Erü ngẽxguma tama choxü̃́ peyaxõgügu na choma chiĩxü̃ ya Cristu , rü perü pecadugu tá peyue — ñanagürü .
66017006	Sin	Rü ngĩxü̃ chadau ga yema nge ga na nangãxü̃xü̃ namaã ga guma nagü ga yema duü̃xü̃gü ga Tupanaãrü ixĩgüxü̃ rü yema duü̃xü̃gü ga Ngechuchuarü orexü̃ na yaxugüxü̃ca̱x ḏaixü̃ . Rü yexguma yemaxü̃ chada̱u̱xgu , rü chaḇaixãchi .
58012017	Description	Rü pema nüxü̃ pecua̱x rü yemawena ga yexguma nayauxchaü̃ãgu ga yema noxri nüxna üxü̃ , rü marü taxucürüwama nanayaxu , yerü marü naẽneẽ ga rübumaẽcüna tanaxã ga nanatü . Rü nüma ga Echaú rü woo poraãcü naxaxu , natürü marü taxucürüwama ñuxãcü nanayaxu . Rü ngẽmawa nüxü̃ tacua̱x na ñuxãcü naxãũcümaxü̃ na tórü ngẽmaxü̃ca̱x Tupanaxü̃ ixoxü̃ .
43007012	Description	Rü nügütanüwa ga yema duü̃xü̃gü ga yéma yexmagüxü̃ , rü poraãcü Ngechuchuchiga ínidexagü . Rü ñuxre ga yema duü̃xü̃gü rü ñanagürügü : — Yima rü wüxi ya yatü ya mecü nixĩ — ñanagürügü . Natürü ga togü rü ñanagürügü : — Ngẽma yatü rü tama name erü duü̃xü̃güxü̃ nawomüxẽẽ — ñanagürügü .
44011021	Faith	Rü Tupana nüxü̃ narüngü̃xẽẽ , rü nanaporaexẽẽ . Rü yemaca̱x muxü̃ma ga yema duü̃xü̃gü rü nüxü̃ narüxoe ga nuxcümaü̃xü̃ ga nacümagü , rü Cori ya Ngechuchuaxü̃́ nayaxõgü .
52002004	Faith	Yerü Tupana nixĩ ga toxü̃ unetacü rü toxü̃ mucü na pemaã nüxü̃ tixuxü̃ca̱x ga norü ore i mexü̃ i tüxü̃ maxẽxẽẽxü̃ . Rü yemaca̱x Tupana naxwa̱xexü̃ãcüma pemaã nüxü̃ tixu ga yema ore . Rü tama duü̃xü̃güxü̃mare na tataãẽxẽẽgüxü̃ca̱x pemaã nüxü̃ tixu , natürü nüxü̃ tixu na Tupanaxü̃ tataãẽxẽẽgüxü̃ca̱x . Rü nüma ya Tupana nixĩ i tüxü̃ nacuáxü̃ rü tüxü̃ nadauxü̃ rü nangugüãxü̃ i ngẽma nagu rüxĩnüẽxü̃ .
46015057	Grace	Natürü name nixĩ i Tupanana moxẽ taxã yerü núma nanamu ga tórü Cori ya Ngechuchu ya Cristu na ngẽma yuxü̃ tüxü̃ naporamaẽxẽẽxü̃ca̱x .
54005005	Faith	Natürü yíxema yutexe ya tüxica irüxã́ũxẽ rü tüxü̃́ nataxúxe i tümatanüxü̃ , rü Tupanaxü̃tawaxicatama ítanaṉg̱uxẽẽ i tümaãrü ngü̃xẽẽ rü guxü̃guma woo chütacü rü ngunecü rü tayumüxẽ na tüxü̃ nangü̃xẽẽxü̃ca̱x .
43016024	Grace	— Ñu̱xmarüta i pema rü taxuü̃ca̱xma chauégagu ípecagü . ¡ Naxca̱x ípeca rü tá penayaxu i ngẽma naxca̱x ípec̱axü̃ ! Rü ngẽmaãcü rü tá aixcüma petaãẽgü .
46007021	Recommendation	Rü yexguma wüxi ga coriarü duü̃xü̃ quixĩyane Tupana cuxca̱x caxgu , rü tama name i ngẽmaca̱x cuxoegaãẽ . Natürü ngẽxguma cuxü̃́ natauxchagu na nüxna ícunguxuchixü̃ i ngẽma cori , rü marü name na ícunguxuchixü̃ .
65001019	Sin	Rü ngẽma duü̃xü̃gü nixĩ i pexü̃ itoyexü̃ na tama wüxigu perüxĩnüẽxü̃ca̱x rü tama meã peyaxõgüxü̃ca̱x . Rü nümagü rü naxü̃neãrü ngúchaü̃we narüxĩ , rü tama nawa nangẽxma i Tupanaãẽ i Üünexü̃ .
48001006	Sin	Rü yema na Cristuaxü̃́ pengechaü̃tümüü̃güxü̃ca̱x nixĩ ga pexna naxuxü̃ ya Tupana na penayaxuxü̃ca̱x i maxü̃ i taguma gúxü̃ . Rü ñu̱xma rü poraãcü chaḇaixãchiãẽ , erü paxaxüchi ipenaxügü na Tupanana pixĩgachixü̃ , na nawe perüxĩxü̃ca̱x i to i ngu̱xẽẽtae i nagu perüxĩnüẽgu rü pexü̃ maxẽxẽẽxü̃ .
58012014	Recommendation	¡ Rü naxca̱x peda̱u̱x na guxü̃ i duü̃xü̃gümaã pemecümaxü̃ ! Rü ngẽxgumarüü̃ ta name nixĩ i naxca̱x pedau na Tupanape̱xewa naxüünexü̃ i perü maxü̃ . Erü yíxema tama Tupanape̱xewa üünexẽ rü tãũtáma tórü Corixü̃ tadau .
43021006	Description	Rü yexguma ga Ngechuchu rü ñanagürü toxü̃ : — ¡ Peweü̃ãrü tügünecüwawaama penatáe i perü pücha ! rü tá ípenayauxü̃ i choxni — ñanagürü . Rü yémaãma tanatáegü ga torü pücha , rü taxucürüwa ítanatúãchigü , yerü muxũchixü̃ ga choxni tiyauxgü .
46007019	Recommendation	Erü Tupanape̱xewa rü nüẽ́tama nixĩ ega wüxi i duü̃xü̃ rü ínawiecha̱xmüpe̱xechiraü̃gu rü e̱xna tama . Erü ngẽma Tupana aixcüma naxwa̱xexü̃ nixĩ na naga naxĩnüxü̃ i wüxichigü i duü̃xü̃ .
45012008	Recommendation	Rü yíxema nüxü̃ cuáxe na Tupanaãrü oremaã togüxü̃ tataãẽxẽẽxü̃ , rü name nixĩ i meãma tanaxü i ngẽma . Rü yíxema nüxü̃ cuáxe na togümaã taṉg̱auxü̃ i tümaãrü ngẽmaxü̃ , rü name nixĩ i tümaãrü ngúchaü̃maã tanaxü i ngẽma . Rü yíxema ãẽ̱xgacü ixĩxẽ rü name nixĩ i meãma tayanguxẽẽ i ngẽma puracü . Rü yíxema nüxü̃ cuáxe na togü tüxü̃́ ngechaü̃tümüü̃güxü̃ , rü name nixĩ i taãẽãcüma tanaxü i ngẽma .
44019002	Faith	Rü nüxna naca , rü ñanagürü nüxü̃ : — ¿ Marü penayaxuxü̃ i Tupanaãẽ i Üünexü̃ ga yexguma peyaxõgügu ? — ñanagürü . Rü nümagü nanangãxü̃ , rü ñanagürügü : — Tama . Taguma nüxü̃ taxĩnüẽchiga na ṯacü yiĩxü̃ i Tupanaãẽ i Üünexü̃ — ñanagürügü .
53003014	Recommendation	Rü ngẽxguma texé tama naga ĩnügu i ñaã ore i poperawa pemaã nüxü̃ tixuxü̃ ¡ rü marü tüxü̃ pecua̱x na texé tiĩxü̃ ! Rü tama name i tümamaã pexãmücü na taxãnexü̃ca̱x i tümax .
46015050	Sin	Rü dücax , Pa Chaueneẽgüx , pemaã nüxü̃ chixu rü ñaã taxüne i namachinaxca̱x rü naxchina̱xãnaxca̱x , rü taxucürüwa Tupana ãẽ̱xgacü íyiĩxü̃wa nangu . Erü ngẽma iyarüxoxü̃ , rü taxucürüwama Tupanaxü̃tawa i ngextá taxuü̃ma íyarüxoxü̃wa nixücu .
43006027	Recommendation	— ¡ Tãxṹ i naxca̱x pepuracüexü̃ i õna i paxama gúxü̃ ! Rü narümemaẽ nixĩ i naxca̱x pepuracüe i maxü̃ i aixcüma ixĩxü̃ i taguma gúxü̃ . Rü ngẽma nixĩ i maxü̃ i choma i Tupana Nane ya duü̃xü̃xü̃ chixĩcü tá pexna chaxãxü̃ , erü Chaunatü ya Tupana rü marü nanango̱xẽẽ na aixcüma Nane chiĩxü̃ — ñanagürü .
59004003	Sin	Rü ngẽxguma naxca̱x ípecaxgu , rü tama penayaxu , erü naxca̱x ípeca i ngẽma tama Tupana pexü̃́ naxwa̱xexü̃ . Rü ngẽma pematama penaxwa̱xexü̃ nixĩ i naxca̱x ípec̱axü̃ na namaã pegütama petaãẽxẽẽmarexü̃ca̱x .
49005020	Faith	Rü name nixĩ i guxü̃guma tórü Cori ya Ngechuchu ya Cristuégagu moxẽ nüxna pexãgü ya Tanatü ya Tupana naxca̱x i guxü̃ma .
48003006	Faith	Rü dücax , pemaã nüxü̃ chixu rü name nixĩ i nuxcümaü̃cü ga torü o̱xi ga Abráü̃rüü̃ pixĩgü . Yerü Abráü̃ rü Tupanaãxü̃́ nayaxõ , rü yemaca̱x Tupana nüxü̃ nadau ga na namexü̃ .
66021023	Grace	Rü yima ĩãne rü taxuca̱xma üa̱xcü rü tauemacü nüxü̃ nabaxi , erü Tupanaãrü ngóonexü̃tama nixĩ i nangóonexẽẽxü̃ . Rü yima Tupana Nane ga pecaduarü ütanüca̱x yucü nixĩ ya norü omü ixĩcü .
45008009	Faith	Natürü ngẽxguma aixcüma pewa nangẽxmagu i Tupanaãẽ i Üünexü̃ rü tama pexeneãrü ngúchaü̃ pexü , natürü Naãẽ i Üünexü̃ãrü ngúchaü̃ nixĩ i pexüxü̃ . Rü yíxema tama tüxü̃́ nangẽxmaxẽ i Tupanaãẽ i Üünexü̃ i Cristu tüxna ãxü̃ , rü tama Cristuarü duü̃xü̃ tixĩ .
45011023	Faith	Natürü ngẽxguma yaxõgüãgu i ngẽma Yudíugü i ñu̱xma maxẽxü̃ , rü woo Tupana na nüxü̃ oxü̃ ga noxrix , natürü wena táxarü nanade erü nüxü̃́ nangẽxma i pora na wenaxãrü nadeãxü̃ca̱x ega aixcüma yaxõgüãgu .
66014005	Description	Rü yematanüwa rü taguma texé nüxü̃ taxĩnü na doraxü̃ yaxugüxü̃ , erü Tupanape̱xewa rü nataxuma i norü chixexü̃ .
44024014	Faith	Natürü cumaã nüxü̃ chixu , rü nuxcümaü̃güxü̃ ga chorü o̱xigüarü Tupanaãxü̃́ nixĩ i chapuracüxü̃ ngẽxgumarüü̃ i choxü̃́ na nanaxwa̱xexü̃ ya Ngechuchu ya Cristu ya nüxü̃́ chayaxõcü . Rü ngẽma nixĩ i nümagü i Yudíugü naxugüãgu rü na : “ Tomare i ore ” , ñagüxü̃ . Rü aixcüma nüxü̃́ chayaxõ i guxü̃ma i Tupanaãrü mugü ga Moĩché ümatüxü̃ rü guxü̃ma i Tupanaãrü ore ga nuxcümaü̃güxü̃ ga norü orearü uruü̃gü ümatügüxü̃ .
45013008	Recommendation	Rü tama name i texéaxü̃́ ṯacü pengetanü . Natürü nangẽxma i wüxitama i ngetanü i taguma tüxü̃́ ingutanüxü̃ . Rü ngẽma nixĩ na yigü ingechaü̃güxü̃ . Rü ngẽmaca̱x ya yíxema aixcüma tümamücüxü̃ ngechaü̃xẽ rü marü tayanguxẽẽ i guxü̃ma i ngẽma Tupana tüxü̃ muxü̃ .
66016009	Sin	Rü guxü̃ma ga duü̃xü̃gü rü poraãcü nüxü̃́ nangu̱xema , natürü tama nüxü̃ narüxoe ga nacüma ga chixexü̃ rü tama Tupanaxü̃ nicua̱xüü̃gü . Rü naguxchigagüama namaã ga Tupana ya guxü̃ma i ngẽma poxcuruü̃maã icuácü .
66021012	Description	Rü guma ĩãne rü guxü̃wama ínapoxegu . Rü nataxüchi rü namáchanexü̃chi ga yema norü poxeguxü̃ . Rü yema norü poxeguxü̃ rü nüxü̃́ nayexma ga 12 ga norü ĩã̱x . Rü wüxichigü ga yema ĩã̱xwa nayexma ga wüxi ga Tupanaãrü orearü ngeruü̃ . Rü wüxichigü ga yema ĩã̱xwa nango̱xéga ga wüxichigü ga yema 12 ga Acobu nane ga Yudíugü nawa ne ĩxü̃ .
48003013	Grace	Natürü ga Cristu rü nawa tüxü̃ ínanguxü̃xẽẽ ga yema mugü ga chixexü̃wa tüxü̃ yexmagüxẽẽxü̃ . Rü taxca̱x nixĩ ga chixexü̃wa nayexmaxü̃ ga yexguma curuchagu nayu̱xgu . Erü Tupanaãrü ore i ümatüxü̃wa , rü ñanagürü : “ Rü guxãma ya yíxema wüxi i naĩwa tüxü̃ natuxẽẽgüãcüma yúxe , rü chixexü̃wa tangẽxma ” , ñanagürü .
48001013	Sin	Pema rü marü nüxü̃ pexĩnüẽchiga na ñuxãcü chamaxü̃xü̃ ga ü̃pa ga yexguma Yudíugücümagu chixũxgu . Rü nüxü̃ pexĩnüẽchiga na ñuxãcü poraãcü nawe chingẽchigüxü̃ ga guxü̃ma ga Tupanaãrü duü̃xü̃gü ga yaxõgüxü̃ rü ñuxãcü chixri namaã na chaxüpetüxü̃ na yemaãcü nüxü̃ nüxü̃ charüxoxẽẽxü̃ca̱x ga yema na Ngechuchuaxü̃́ yaxõgüãxü̃ .
66020002	Description	Rü yema Tupanaãrü orearü ngeruü̃ rü yema dragṍũxü̃ niyaxu . Rü yematama dragṍũ nixĩ ga yema nuxcümaü̃xü̃ ga ãxtape ga ṉg̱oxo ga Chataná ixĩxü̃ . Rü yema orearü ngeruü̃ rü 1,000 ga taunecügüca̱x nayana̱ĩ̱x .
44008009	Description	Natürü guma ĩãnewa nayexma ga wüxi ga yatü ga Chimáũgu ãẽ́gaxü̃ ga ñuxre ga taunecü norü yuümaã duü̃xü̃güxü̃ womüxẽẽxü̃ ga guma ĩãnewa . Rü nügü nixu ga na wüxi ga ṯacüxü̃ cuáxü̃ na yiĩxü̃ .
50003010	Faith	Rü ngẽma ñu̱xma chanaxwa̱xexü̃ nixĩ na aixcüma Cristuxü̃ chacuáxü̃ rü chowa na nangẽxmaxü̃ i ngẽma pora ga wena Cristuxü̃ írüdaxẽẽxü̃ i ñu̱xma nüxü̃́ ngẽxmaxü̃ . Rü yema ngúxü̃ na yangexü̃ ga nüma rü na nayuxü̃ rü ngẽxgumarüü̃tama chanaxwa̱xe i íchamemare na naxca̱x ngúxü̃ chingexü̃ rü naxca̱x chayuxü̃ na yixcama choma rü ta yuwa ícharüdaxü̃ca̱x .
54005022	Recommendation	¡ Tama cuñuxãẽ i yaxõgüxü̃ãrü ãẽ̱xgacüxü̃ na cuyangucuchixẽẽxü̃ i wüxi i duü̃xü̃ ! Natürü name nixĩ i noxri rü meã nagu curüxĩnü i ngẽma erü ngürüãchi tá wüxi i duü̃xü̃ i pecadu üechaxü̃ quingucuchixẽẽ , rü cugagu tá nixĩ erü tama icuxuãẽ . ¡ Rü meã cugüna nadau na tama pecadugu cunguxü̃ca̱x !
56002003	Recommendation	Rü ngẽxgumarüü̃ ta chanaxwa̱xe i meã cuyaxucu̱xẽgü i ngẽma ngexü̃gü i yaguã̱xgü na meã Tupanape̱xewa namaxẽxü̃ca̱x . Rü tama name na yaxoregüta̱a̱xgüxü̃ , rü nangãxẽwa̱xegüxü̃ . Rü name nixĩ i guxü̃ i duü̃xü̃güpe̱xewa rü meã namaxẽ .
46007038	Recommendation	Rü ngẽmawa nüxü̃ tadau rü ngẽma yatü i naxãcü ngĩxü̃ ütexü̃ rü mexü̃ naxü . Rü ngẽma yatü i tama naxãcü ngĩxü̃ ütexü̃ rü yexeraxü̃ i mexü̃ naxü .
59001022	Recommendation	Rü tama name i iperüxĩnüẽmare i ngẽma ore , natürü name nixĩ i penaxü i ngẽma pemaã nüxü̃ yaxuxü̃ . Erü ngẽxguma iperüxĩnüẽmaregu rü tama penaxü̱xgu , rü pegütama pewomüxẽẽgümare .
43007001	Violence	Rü yemawena ga Ngechuchu rü Gariréaanewa yexmagüne ga ĩãnegügu nixũãgüchigü . Rü tama Yudéaanewa nayexmachaü̃ yerü yémacü̱̃ã̱x ga Yudíugüarü ãẽ̱xgacügü rü naxca̱x nadaugü ga na yama̱xgüchaü̃ãxü̃ca̱x .
46001030	Grace	Rü nümatama ga Tupana nixĩ ga Ngechuchu ya Cristuarü duü̃xü̃güxü̃ pexü̃ yaxĩgüxẽẽxü̃ . Rü tatanüwa nanamu ga Cristu na nüma tüxna naxããxü̃ca̱x i cua̱x i aixcüma ixĩxü̃ , rü pecaduwa tüxü̃ ínanguxü̃xẽẽxü̃ca̱x . Rü nüma ya Cristu nixĩ i tüxü̃ namaxẽxẽẽxü̃ rü tüxü̃ yamexẽẽgüxü̃ na aixcüma ixüünexü̃ca̱x i nape̱xewa ya Tupana .
43013005	Description	Rü ñu̱xũchi yauxme̱xü̃páxü̃gu dexáta naba , rü toxü̃ niyauxgücutü . Rü guma tuaya ga namaã yagoyecümaã toxü̃ ínapigücutü .
44022004	Violence	— Rü choma ga ü̃pa rü poraãcü nawe chingẽchigü ga yema Ngechuchuaxü̃́ yaxõgüxü̃ na chanaḏaixü̃ca̱x . Rü íchanayauxü̃ , rü chanapoxcue ga muxü̃ma ga yema yaxõgüxü̃ ga yatüxü̃gü rü ngexü̃gü .
43007043	Description	Rü yemaãcü Ngechuchugagu nügü nitoye ga duü̃xü̃gü .
60005002	Recommendation	Rü ñu̱xma chanaxwa̱xe i nüxna pedau rü nüxü̃ perüngü̃xẽẽ i guxü̃ma i Tupanaãrü duü̃xü̃gü i peme̱xwa ngẽxmagüxü̃ . Rü chanaxwa̱xe i mexü̃ i perü ngúchaü̃maã Tupana naxwa̱xexü̃ãcüma penaxü i ngẽma puracü , rü tama texé pexü̃ muxguxica penaxü rü e̱xna dĩẽruca̱x penaxü .
46015056	Sin	Rü ngẽma naxne i yu , rü pecadu nixĩ . Erü ngẽma pecadu nixĩ i naporaxẽẽxü̃ i ngẽma yu na tüxü̃ naḏaixü̃ca̱x . Rü ngẽma mugü ga Moĩché ümatüxü̃ nixĩ i naporaxẽẽxü̃ i pecadu , erü woo namexgu i ngẽma mugü , natürü taxucürüwama texé aixcüma tayanguxẽẽ .
59005004	Sin	Rü yema perü puracütanüxü̃ ga tama meã nüxü̃́ penaxütanüxü̃ , rü ñu̱xma rü ngĩxca̱x nidexagü ga yema dĩẽru ga tama nüxna ngĩxü̃ pexãcü . Rü Tupana ya guxããrü Cori rü ngẽma duü̃xü̃güxü̃ naxĩnü na ngĩxca̱x yadexagüxü̃ ga yema dĩẽru ga nüxü̃́ ngĩxü̃ pengetanücü ga peanewa na napuracüexü̃ca̱x .
60002001	Recommendation	Rü ngẽmaca̱x name nixĩ i nüxü̃ perüxoe i guxü̃ma i chixexü̃gü , rü ngẽma na pidorata̱a̱xgüxü̃ , rü ngẽma na togüpe̱xewa meã na pemaxẽnetaxü̃ rü ngẽma na pixãũxãchiwa̱xegüxü̃ , rü ngẽma na pexoregüta̱a̱xgüxü̃ .
46007039	Recommendation	Rü wüxi i nge i ãtecü rü ngĩteme̱xẽwa ingẽxma i ngẽxguma namaü̃xgu ya ngĩte . Natürü ngẽxguma nayu̱xgu ya ngĩte , rü marü name ega to i yatü i ngĩma ngĩxü̃́ ngúchaü̃xü̃maã naxãtegu . Natürü inaxwa̱xe na wüxi ya yatü ya yaxõcümaã naxãtexü̃ .
55002018	Sin	Yerü nidoragümare ga nüxü̃ na yaxugüexü̃ rü marü na nangupetüxü̃ i yuetaarü dachiga . Rü yemaãcü nanawomüxẽẽgü ga ñuxre ga duü̃xü̃gü na tama noxrirüü̃ yaxõgüãxü̃ca̱x i Tupanaãrü ore .
48005006	Faith	Rü ngẽmaca̱x i ñu̱xma na Ngechuchu ya Cristuarü duü̃xü̃gü ixĩgüxü̃ , rü nüẽ́tama nixĩ ega woo íiwiecha̱xmüpe̱xechiraü̃gu rü e̱xna tama , erü tama ngẽma nixĩ i Tupanape̱xewa tüxü̃ mexẽẽxü̃ . Rü ngẽma Tupana naxwa̱xexü̃ i ñu̱xma nixĩ na aixcüma yaxõgüxü̃ rü ngẽmaãcü yigü na ingechaü̃güxü̃ .
58005009	Grace	Rü yemaãcü nayanguxẽẽ ga guxü̃ma ga yema puracü ga Nanatü nüxna ãxü̃ . Rü yemaca̱x curuchagu nayu na guxãma ya texé ya naga ĩnüẽxẽãrü maxẽxẽẽruü̃ na yiĩxü̃ca̱x .
46016001	Recommendation	Rü ñu̱xma tá pemaã nüxü̃ chixu i nachiga i ngẽma dĩẽru i penutaque̱xexü̃ na namaã nüxü̃ perüngü̃xẽẽgüxü̃ca̱x i taeneẽgü i yaxõgüxü̃ i Yudéaanewa ngẽxmagüxü̃ . Rü ngẽma yaxõgüxü̃ i Gárataanewa ngẽxmagüxü̃ rü marü namaã nüxü̃ chixu na ñuxãcü tá ngĩxü̃ nanutaque̱xegüxü̃ i ngẽma dĩẽru . Rü chanaxwa̱xe i ngẽxgumarüü̃ ta penaxü i pemax .
49005022	Recommendation	Rü pemax , Pa Ngexü̃güx , rü ngẽma tórü Cori naxwa̱xexü̃rüü̃ rü name nixĩ na petega pexĩnüẽxü̃ .
43008012	Faith	Rü wenaxãrü duü̃xü̃gümaã nidexa ga Ngechuchu , rü ñanagürü nüxü̃ : — Choma nixĩ i ñoma i naãnecü̱̃ã̱xãrü ngóonexẽẽruü̃ . Rü yíxema chowe rüxũxẽ rü chorü ngóonexü̃wa tangẽxma rü tüxna chanaxã i maxü̃ . Rü tá nüxna ítanguxuchi i tümaãrü chixexü̃ — ñanagürü .
65001017	Recommendation	Pa Chaueneẽgü ya Pexü̃ Changechaü̃güxex , ¡ nüxna pecua̱xãchie ga yema ore ga pemaã nüxü̃ yaxugügüxü̃ ga tórü Cori ya Ngechuchu ya Cristuarü ngúexü̃gü ga imugüxü̃ !
44017025	Grace	— Rü nümatama ya Tupana rü taxuca̱xma nanaxwa̱xe i duü̃xü̃güarü ngü̃xẽẽ na namaxü̃xü̃ca̱x i nümax , erü taxuü̃ma nüxü̃́ nataxu . Rü nümatama guxãna nanaxã i maxü̃ , rü tüxna nanaxã ya buanecü ya namaã ingü̃ãtanücüücü . Rü nümatama tüxna nanaxã i guxü̃ma .
62005009	Faith	Nüxü̃́ tayaxõgü i duü̃xü̃gü ega ṯacüxü̃ tamaã yaxugügu . Natürü Tupanaãrü ore nixĩ i yexeraãcü aixcümaxü̃chi ixĩxü̃ . Rü Tupana nixĩ ya tamaã nüxü̃ ixucü na Ngechuchu rü Nane yiĩxü̃ .
45013014	Faith	Natürü name nixĩ i nacümagu pexĩ ya tórü Cori ya Ngechuchu ya Cristu , rü nüxna naxca̱x peca na pexü̃ nangü̃xẽẽxü̃ca̱x na meã naxca̱x pemaxẽxü̃ca̱x . Rü tama name i naxca̱x pedaugü na ñuxãcü pexeneãrü ngúchaü̃ na pexügüxü̃ .
58011030	Description	Rü yexguma guma ĩãne ga Yericúwa nangugügu ga yema duü̃xü̃gü , rü taxucürüwama nichocu , yerü guxü̃wama naxãxtapü̱x . Natürü Tupanaãxü̃́ nayaxõgü , rü yemaca̱x Tupanaga naxĩnüẽ rü 7 ga ngunexü̃ nüxü̃ ínichoeguãchitanücüü , yema Tupana namaã nüxü̃ ixuxü̃rüü̃ . Natürü yexguma norü 7 ga ngunexü̃wa nanguxgu , rü nüẽchama niwa̱xgütapü̱x , rü yemaãcü nichocu .
44019011	Grace	Rü Tupana Pauruxü̃ narüngü̃xẽẽ ga na naxüãxü̃ ga taxü̃gü ga mexü̃gü ga Tupanaãrü poramaã naxüxü̃ .
43008034	Sin	Rü Ngechuchu ñanagürü nüxü̃ : — Aixcüma pemaã nüxü̃ chixu rü guxãma ya pecaduã́xẽ rü pecadutüü̃wa tangẽxmagü .
62004011	Faith	Pa Chaueneẽgü ya Pexü̃ Changechaü̃güxex , yexguma yemaãcü tüxü̃ nangechaü̃gu ga Tupana , rü ngẽmaca̱x name nixĩ i yixema rü ta yigü tangechaü̃gü .
44002028	Grace	Marü choxü̃ nüxü̃ cucua̱xẽẽ i ñuxãcü tá chanayaxu i maxü̃ i taguma gúxü̃ , rü tá poraãcü choxü̃ cutaãẽxẽẽ , erü chomaã tá icurüxã̱ũ̱x ” , ñanagürü ga Dabí .
54004013	Recommendation	Rü chanaxwa̱xe i ngutaque̱xewa rü guxü̃ i duü̃xü̃güpe̱xewa nüxü̃ cudaumatü i Tupanaãrü ore , rü duü̃xü̃gümaã nüxü̃ quixu na ñuxũ ñaxü̃chiga yiĩxü̃ . Rü chanaxwa̱xe i ngẽmaãcü cunangúexẽẽ rü nüxü̃́ cunangúchaü̃xẽẽ i ngẽma taeneẽgü ñu̱xmatáta ngẽ́ma changu i chomax .
47004008	Description	Rü guxü̃wama toxü̃́ nangẽxma i guxchaxü̃gü , natürü taguma nüxü̃ tarüchau i ñaã puracü . Rü woo poraãcü taxoegaãẽgügu , natürü taguma ítanange̱x .
44002013	Description	Natürü ga togü rü nüxü̃ nacugüecüraxü̃ , rü ñanagürügü : — Nangãxẽmare rü ngẽmaca̱x nixĩ i ngẽmaãcü yadexagüxü̃ — ñanagürügü .
66021018	Description	Rü yema norü poxeguxü̃ ga guma ĩãne , rü nuta ga mexẽchicü ga yaspenaxca̱x nixĩ . Rü nümatama ga guma ĩãne rü uirunaxca̱x nixĩ . Rü ñoma woruarüü̃ niy̱auracüü .
66015006	Description	Rü guma Tupanapatawa ínachoxü̃ ga yema 7 ga orearü ngeruü̃gü ga daxũcü̱̃ã̱x ga nüxü̃́ nayexmagüxü̃ ga yema 7 ga poxcuruü̃gü . Rü naxchiru ga mexẽchixü̃maã rü iy̱auracüüxü̃maã nixãxchiru . Rü yema norü goyeremüü̃gü rü uirunaxca̱x nixĩ .
45012014	Recommendation	Rü ngẽxguma chi texé chixri pemaã üpetügu , rü name nixĩ i tümaca̱x peyumüxẽgü na meã tüxü̃ naxüpetüxü̃ca̱x . Rü ngẽmaãcü name nixĩ i Tupanana tümaca̱x peca na tüxü̃ nangü̃xẽẽxü̃ca̱x rü tama tüxü̃ napoxcuxü̃ca̱x .
66001015	Description	Rü nacutü rü ta niy̱auracüü ñoma cobrexüchi i meãma ípixü̃rüü̃ . Rü yexguma yadeaxgu rü natagaxüchi ñoma taxü̃ i cotüna i chuxchuxü̃ ãgaxü̃rüü̃ .
43017026	Grace	— Rü marü tüxü̃ nüxü̃ chacua̱xẽẽ na texé quiĩxü̃ . Rü guxü̃gutáma tüxü̃ nüxü̃ chicua̱xẽẽãmachigü na cuma choxü̃ cungechaü̃xü̃rüü̃ tügü tangechaü̃güxü̃ca̱x rü choma rü tümaxü̃tawa na changẽxmaxü̃ca̱x — ñanagürü ga Ngechuchu .
45008032	Grace	Yerü nüma ga Tupana rü tama tüxna nayanuxü̃ ga Nanexü̃chi . Natürü taxca̱x inanamu ga Nane na taxca̱x nayuxü̃ca̱x i guxãma i yixema . Rü ñu̱xma na yemaãcü taxca̱x inamuãxü̃ ga Nane , ¿ rü taux e̱xna tüxna naxããxü̃ i guxü̃ma i ṯacü i inaxwa̱xexü̃ na naxca̱x imaxẽxü̃ca̱x ?
65001018	Sin	Rü nümagü rü ñanagürügü pexü̃ : “ Ngẽxguma nagúxchaü̃gu i naãne rü tá nangẽxma i duü̃xü̃gü i tá nüxü̃ cugüexü̃ i Tupanaãrü ore rü noxrütama ngúchaü̃ i chixexü̃gumare maxẽxü̃ ” , ñanagürügü pexü̃ .
45011018	Recommendation	Natürü pema i tama Yudíugü na pixĩgüxü̃ , rü tama name i pegü picua̱xüü̃ rü nüxü̃ pixu na ngẽma Yudíugüarü yexera pixĩgüxü̃ . Rü ngẽxguma chi ngẽmaãcü pegü picua̱xüü̃güchaü̃gu , rü name nixĩ i nüxna pecua̱xãchie na tama petanüwa ne naxũxü̃ ga Cristu ya pexü̃ maxẽxẽẽcü , natürü Yudíugütanüwa nixĩ ga ne naxũxü̃ . Rü ngẽma Yudíugügagu nixĩ i Tupana pexü̃ dexü̃ rü pexü̃ namaxẽxẽẽxü̃ i ñu̱xmax .
47001024	Faith	Rü tama tanaxwa̱xe na pexü̃ tamuxü̃ na ñuxãcü tá Tupanaãxü̃́ peyaxõgüxü̃ . Erü pema rü marü aixcüma meãma peyaxõgü . Natürü ngẽma tanaxwa̱xexü̃ nixĩ na pexü̃ tarüngü̃xẽẽgüxü̃ na yexeraãcü petaãẽgüxü̃ca̱x .
43011001	Description	Nayexma ga wüxi ga yatü ga iḏaawecü ga Dácharugu ãẽ́gacü . Rü nüma rü naẽya̱xgü ga María rü Marta rü ĩãne ga Betániãcü̱̃ã̱x nixĩgü .
52004008	Sin	Rü ngẽmaca̱x ega texé tama naga ĩnügu i ñaã ngu̱xẽẽtaegü , rü pemaã nüxü̃ chixu rü tama wüxi i duü̃xü̃ga nixĩ i ngẽma nüxü̃ taxoxü̃ , natürü Tupanagatama nixĩ i nüxü̃ taxoxü̃ . Rü guma nixĩ ga pexna namucü ga Naãẽ i Üünexü̃ .
62004002	Faith	Rü tá pemaã nüxü̃ chixu na ñuxãcü tá nüxü̃ pecuáxü̃ na texé tiĩxü̃ ya yíxema aixcüma Tupanaãẽ tümawa ngẽxmaxẽ . Rü dücax , guxü̃ma i orearü uruü̃gü i nüxü̃ ixugüxü̃ na Tupana duü̃xü̃xü̃ yaxĩxẽẽxü̃ ya Ngechuchu ya Cristu , rü ngẽma nixĩ i aixcüma Tupanaãẽ nawa idexaxü̃ .
65001008	Sin	Natürü woo ngẽmaxü̃ na nacua̱xgüxü̃ i ngẽma idoraexü̃ i petanügu chocuxü̃ , natürü norü chixexü̃gu narüxĩnüẽãma . Rü poraãcü chixri nügümaã namaxẽ , rü tama tórü Cori ya Tupanaga naxĩnüẽchaü̃ , rü chixri Tupanaãrü orearü ngeruü̃gü i daxũcü̱̃ã̱xchigagu nidexagü .
60003011	Recommendation	Rü name nixĩ i nüxna tayaxü̃ i guxü̃ma i chixexü̃gü , rü mexü̃ taxü . Rü ngẽxgumarüü̃ ta name nixĩ i guxü̃guma naxca̱x tadau na togümaã tataãẽxü̃ .
51001023	Faith	Natürü ngẽ́ma na pengugüxü̃ca̱x , rü penaxwa̱xe na meã peyaxõgüechaxü̃ rü meã naga pexĩnüẽxü̃ rü taguma nüxü̃ perüxoexü̃ i ngẽma norü ore i mexü̃ ga marü nüxü̃ pexĩnüẽxü̃ . Rü yema ore ga marü nüxü̃ pexĩnüẽxü̃ , rü ngẽmatama ore nixĩ i nüxü̃ chixuxü̃ i chomax . Rü ñu̱xma rü guxü̃ i naãnewa nixĩ i nüxü̃ yaxugüexü̃ .
43008059	Violence	Rü yexguma ga nümagü rü nutane nanayauxgü na gumamaã ínamuxũchigüãxü̃ca̱x . Natürü ga Ngechuchu rü naxchaxwa inicu̱x . Rü yemaãcü ínaxũxü̃ nawa ga guma tupauca ga taxü̃ne .
49004024	Recommendation	Rü name nixĩ i penayaxu i ngexwacaxü̃xü̃ i pecüma i Tupana norü ngúchaü̃maã pexca̱x mexẽẽxü̃ . Rü ngẽma nacüma i ngexwacaxü̃xü̃ rü perü maxü̃ i mexü̃wa tá nango̱x i ngẽxguma nagu pexĩxgu i ngẽma ore i aixcüma ixĩxü̃ rü tama nawe perüxĩxgu i pexeneãrü ngúchaü̃ .
66014012	Faith	Rü ngẽmaca̱x ya yíxema Tupanaãrü duü̃xü̃gü ixĩgüxe rü norü orega ĩnüẽxẽ rü Ngechuchuaxü̃́ yaxõgüxe , rü name nixĩ na yaxna namaã taxĩnüẽxü̃ rü tayaxõgüamaxü̃ ega woo ṯacü rü guxchaxü̃ tüxü̃ ngupetügu .
44013030	Description	— Natürü ga Tupana rü wena nanamaxẽẽ ga woo marü na nayuxü̃ .
43010011	Description	Choma nixĩ i carneruarü dauruü̃ ya mecü chiĩxü̃ . Erü wüxi i carneruarü dauruü̃ ya mecü rü norü carnerugüxü̃ ínapoxü̃ rü ñu̱xmata naxca̱x nayu̱x .
49003002	Grace	Rü maneca marü nüxü̃ pecuáchiga na ñuxãcü Tupana choxü̃ nangechaü̃ãcüma choxü̃ muxü̃ na pexü̃ charüngü̃xẽẽxü̃ca̱x rü pemaã nüxü̃ chixuxü̃ca̱x i norü ore i mexü̃ .
56003010	Recommendation	Rü ngẽxguma chi wüxie i petanüwa rü chixexü̃ i ngu̱xẽẽtaemaã ngẽma yaxõgüxü̃xü̃ titoyegu , rü name nixĩ i tümamaã nüxü̃ quixu na tama ngexü̃ tawagüxü̃ca̱x . Rü ngẽxguma tanaxüamagu , rü name nixĩ na wena tümamaã nüxü̃ quixuxü̃ . Rü ngẽxguma tama cuga taxĩnüchaü̃gu rü tanaxüamagu i ngẽma chixexü̃ rü name nixĩ i noxtacüma tüxü̃ ícumuxũchi natanüwa i ngẽma yaxõgüxü̃ .
43010019	Description	Rü yexguma yema orexü̃ naxĩnüẽgu ga yema Yudíugüarü ãẽ̱xgacügü rü wenaxãrü nügü nitoye ga yema nagu naxĩnüẽxü̃wa .
43003033	Faith	— Natürü ngẽxguma texé nüxü̃́ yaxõxgu i norü ore , rü ngẽmaãcü tanango̱xẽẽ na aixcüma yiĩxü̃ i ngẽma Tupana nüxü̃ ixuxü̃ .
61003014	Recommendation	Rü ngẽmaca̱x , Pa Chaueneẽgü ya Pexü̃ Changechaü̃güxex , rü ñu̱xma na ípenaṉg̱uxẽẽxü̃ i ngẽma , rü name nixĩ i aixcüma meã pemaxẽ rü aixcüma pegü pengechaü̃gü na taxuwama nachixexü̃ca̱x i perü maxü̃ rü aixcüma petaãẽgüxü̃ca̱x i ngẽxguma wena núma naxũxgu .
53003001	Faith	Rü ñu̱xma Pa Chaueneẽgüx , rü chanaxwa̱xe na toxca̱x peyumüxẽgüxü̃ na paxa guxü̃wama nanguxü̃ca̱x i tórü Cori ya Ngechuchuarü ore i mexü̃ , rü duü̃xü̃gü norü ngúchaü̃maã na nayauxgüxü̃ca̱x ga yema pema na penayauxgüxü̃rüü̃ .
47004014	Faith	Erü nüxü̃ tacua̱xgü rü Tupana ga yuwa ínadaxẽẽcü ga Ngechuchu ya tórü Cori , rü yimatama Tupana tá nixĩ ya toxü̃ írüdagüxẽẽcü , erü Ngechuchuarü duü̃xü̃gü tixĩgü . Rü ngẽmaãcü wüxigu pemaã nügüxü̃tawa tá toxü̃ nagagü .
59005014	Recommendation	Rü ngẽxguma wüxie i petanüwa iḏaawexgu , rü name nixĩ i naxca̱x peyaca i yaxõgüxü̃ãrü ãẽ̱xgacügü na tümaca̱x nayumüxẽgüxü̃ca̱x rü Cori ya Tupanaẽ́gagu chixü̃maã tüxü̃ yangõgügüxü̃ca̱x .
44007023	Description	— Rü yexguma 40 ga norü taunecüwa nanguxgu ga Moĩché rü nagu narüxĩnü ga natanüxü̃gü ga Yudíugütanügu na naxũãneãxü̃ .
44023027	Violence	Rü yima yatü ya cuxca̱x ngẽ́ma chanamucü , rü Yudíugü nayayauxgü rü wixguxüchi taa̱x nayama̱xgü . Natürü yexguma nüxü̃ chacuáchigagu na Dumacü̱̃ã̱x na yiĩxü̃ , rü yéma chaxũ chorü churaragümaã , rü nüxna chanapu .
44019029	Description	Rü guxü̃ma ga yema ĩãnecü̱̃ã̱xgü rü poraãcü yexma ínatüeãẽ . Rü ínanayauxü̃ ga Gayu rü Aritárcu ga Machedóniããnecü̱̃ã̱xgü ga Paurumücügü , rü guma ĩ ga ĩãneãrü ngutaque̱xepataü̃wa nanagauxü̃tanü .
44003014	Sin	— Pema rü tama penaxwa̱xe ga na ínanguxuchixü̃ ga guma üünecü ga aixcüma mecü ga Ngechuchu , natürü naxca̱x ípeca na pexca̱x ínanguxuchixẽẽãxü̃ca̱x ga wüxi ga máẽtaxü̃ .
44015009	Faith	— Rü Tupanape̱xewa rü yixema i Yudíugü rü namaã tawüxigu i ngẽma duü̃xü̃gü i tama Yudíugü ixĩgüxü̃ . Yerü nümagü rü ta Tupana nüxü̃́ nüxü̃ nangechaü̃ ga norü pecadugü ga yexguma nüxü̃́ yaxõgüãgu .
46011028	Recommendation	Rü ngẽmaca̱x naxü̃pa na tanangṍxü̃ i ngẽma pãũ rü na tayaxaxüxü̃ ya yima binu , rü name nixĩ i wüxichigü meã tügü tangugü ngoxi nataxuma i ṯacü rü chixexü̃ i tümaãrü maxü̃wa .
46015058	Faith	Rü ngẽmaca̱x , Pa Chaueneẽgü ya Pexü̃ Changechaü̃güxex , rü name nixĩ i meã peyaxõgüama rü taguma ípenata̱x i Tupanaãrü ore . Rü name nixĩ i guxü̃guma meã penaxü i tórü Coriarü puracü , erü pema nüxü̃ pecua̱x rü ngẽma puracü i nüxü̃́ pexüxü̃ , rü tama natüca̱xma nixĩ .
46004016	Recommendation	Rü ngẽmaca̱x pexü̃ chaca̱a̱xü̃ na choma chamaxü̃xü̃ãcüma meã na pemaxẽxü̃ca̱x .
46001021	Faith	Natürü nüma ya Tupana ya guxü̃xü̃ma cuácü , rü tama nanaxwa̱xe na ñoma i naãnecü̱̃ã̱x i duü̃xü̃güarü cuágagu na yiĩxü̃ i naxü̃tawa nangugüxü̃ i nümagü . Natürü nanaxwa̱xe na ngẽma norü ore i mexü̃gagu na yiĩxü̃ i namaxẽxẽẽãxü̃ i ngẽma duü̃xü̃gü i yaxõgüxü̃ woo togüca̱x rü natüca̱xmamare yixĩgu i ngẽma ore .
60003001	Recommendation	Rü pemax , Pa Ngexü̃güx , rü name nixĩ i petega pexĩnüẽ na ngẽma pete i tama yaxõxü̃ nüxü̃ dauxü̃ca̱x i perü maxü̃ i mexü̃ i Tupanape̱xewa rü duü̃xü̃güpe̱xewa rü ngẽmaca̱x na yaxõõxü̃ca̱x woo taxuü̃ma i Tupanaãrü orexü̃ namaã pixugu .
47005020	Recommendation	Rü ngẽmaãcü Cristuarü orearü ngeruü̃gü tixĩgü , rü towa nixĩ i Tupana pexü̃ ca̱a̱xü̃xü̃ na namaã iperüngüxmüẽxü̃ca̱x . Rü ngẽmaca̱x Cristuégagu pexü̃ taca̱a̱xü̃gü na Tupanamaã iperüngüxmüẽxü̃ca̱x .
44002024	Description	— Rü woo nayuchire̱x natürü tama yexma nayacua̱x , yerü Tupana wena nanamaxẽẽ rü ínanadaxẽẽ . Rü yemaãcü ga yema yu rü taxuacüma marü nüxü̃ narüporamaẽẽcha .
59002007	Sin	Rü ngẽma dĩẽruã̱xgüxü̃ nixĩ i chixexü̃ namaã ixugüexü̃ ya Cristu ya perü Cori ya mexẽchicü .
54003003	Description	Rü tama name i wüxi i ngãxwa̱xexü̃ rü nuwa̱xexü̃ tiĩxü̃ , rü tama name i tümaãrü dĩẽruguama rüxĩnüxẽ tiĩxü̃ . Natürü name nixĩ i guxü̃ i duü̃xü̃gümaã yaxna taxĩnü rü namaã tamecüma .
43004014	Grace	— Natürü texé ya yíxema choma tüxna chaxãxü̃ i dexáwa axexe , rü tagutáma wena tiṯawa . Erü ngẽma dexá i choma tüxna chaxãxü̃ rü wüxi ya puchu ya guxü̃guma ibaibecürüü̃ tá nixĩ i tümawa , erü ngẽma dexáwa nangẽxma i maxü̃ i taguma gúxü̃ — ñanagürü .
62002005	Faith	Natürü yíxema naga ĩnüxẽ i ngẽma tüxü̃ namuxü̃ ya Tupana , rü aixcümaxü̃chi Tupanaxü̃ tangechaü̃ . Rü ngẽmawa nüxü̃ tacua̱xgü na aixcüma Tupanaãrü duü̃xü̃gü ixĩgüxü̃ .
66016013	Description	Rü nüxü̃ chadau rü yema dragṍũã̱xwa , rü yema nüxĩraü̃xü̃ ga ṉg̱oxoa̱xwa , rü yema to ga ṉg̱oxo ga yema orearü uruü̃netaa̱xwa , rü wüxia̱xwachigü ínaxũxũ ga wüxi ga naãẽ ga chixexü̃ ga ñoma curururüü̃ ixĩxü̃ .
59002008	Recommendation	Tupanaãrü orewa nangẽxma i norü mu i guxü̃ i mugüarü yexeraxü̃ i ñaxü̃ : “ ¡ Nüxü̃ nangechaü̃ i cumücü ngẽma na cugütama cungechaü̃xü̃rüü̃ ! ” ñaxü̃ . Rü ngẽxguma aixcüma naga pexĩnüẽgu i ngẽma mu , rü mexü̃ pexü .
47004005	Faith	Rü ngẽxguma duü̃xü̃gümaã nüxü̃ tixuxgu i ngẽma ore , rü tama tochigaxü̃tama tixugü . Natürü nüxü̃ tixu na Ngechuchu ya Cristu rü tórü Cori yiĩxü̃ , rü nüma tüxü̃ na nangechaü̃xü̃gagu perü ngü̃xẽẽruü̃gü na tixĩgüxü̃ .
46015033	Recommendation	¡ Natürü tãũtáma nawe perüxĩ i ngẽma duü̃xü̃gü i ngẽmaãcü chixri idexagüxü̃ ! Erü aixcüma nixĩ i ngẽma ore i ñaxü̃ : “ Rü texé ya chixexü̃ i duü̃xü̃maã ãmücüxe , rü tüxü̃́ inayanaxoxẽẽ i tümacümagü i mexü̃ ” , ñaxü̃ .
58013020	Grace	Rü ñu̱xma chanaxwa̱xe i poraãcü pexü̃ narüngü̃xẽẽ ya Tupana ya tórü taãẽxẽẽruü̃ rü tórü ngüxmüẽxẽẽruü̃ ixĩcü . Rü nüma nixĩ ga yuwa ínadaxẽẽãxü̃ ga tórü Cori ya Ngechuchu ya Cristu ya guxü̃ma i yaxõgüxü̃ãrü dauruü̃ ya guxããrü yexera ixĩcü . Rü ñu̱xma na curuchagu taxca̱x nabaãxü̃ ga guma nagü ga tüxü̃ nüxü̃ cua̱xẽẽcü na ñuxãcü guxü̃guma tüxü̃ nangechaü̃xü̃ ya Tupana , rü chanaxwa̱xe na nüma ya Tupana pexü̃ yamexẽẽgüxü̃ rü pexü̃ nangü̃xẽẽxü̃ na aixcüma guxü̃ma i perü maxü̃wa pimexü̃ca̱x . Rü ngẽxgumarüü̃ ta chanaxwa̱xe na Ngechuchu ya Cristuwa tüxü̃ nangü̃xẽẽxü̃ca̱x ya Tupana na nüma nanaxwa̱xexü̃ãcüma ixĩgüxü̃ca̱x . Rü ñu̱xma tanaxwa̱xe i guxü̃guma yima Cristuxü̃ ticua̱xüü̃gü . Rü ngẽmaãcü yiĩ .
50001027	Recommendation	Rü ngẽma guxü̃ãrü yexera rümemaẽxü̃ nixĩ na naxca̱x pedauxü̃ na meã pemaxẽxü̃ , ngẽma Cristuarü ore pemaã nüxü̃ ixuxü̃rüü̃ . Rü ngẽxguma petanüwa chaxũxgu rü e̱xna woo tama ngẽ́ma chaxũxgu , natürü nüxü̃ chaxĩnüchaü̃ na guxãma wüxigu pegü peporaexẽẽxü̃ na taguma nüxü̃ perüc̱ẖauxü̃ca̱x na aixcüma peyaxõgüxü̃ , rü ngẽmaãcü Tupanaãxü̃́ pepuracüexü̃ na yexeraãcü yaxũchigüxü̃ca̱x i norü ore i mexü̃ .
46006014	Grace	Rü yema Tupana wena namaxẽẽxü̃rüü̃ ga tórü Cori ya Ngechuchu , rü ngẽxgumarüü̃ tá ta norü poramaã wena tüxü̃ namaxẽxẽẽ .
55001006	Recommendation	Rü ngẽmaca̱x cuxna nüxü̃ chacua̱xãchixẽẽ na cugü cuporaxẽẽxü̃ na yexeraãcü cunaxüamaxü̃ca̱x i ngẽma Tupanaãrü puracü ga naxca̱x cuxna naxããxü̃ ga cua̱x ga yexguma noxri cuxü̃ chingõgüãcüma cumaã chayumüxẽgu .
60004006	Grace	Rü ngẽmaca̱x ya Tupana rü naxü̃pa na nayuexü̃ i duü̃xü̃gü rü marü nüxna nanaxuaxü̃ i maxü̃ i taguma gúxü̃ . Erü nanaxwa̱xe na naxrüü̃ guxü̃guma mexü̃wa namaxẽẽchaxü̃ ega woo ñoma i naãnewa nayuegu i naxü̃negü .
46007023	Recommendation	Tupana rü marü pexca̱x nataxe rü poraãcü nüxü̃́ petatanü . ¡ Rü ngẽmaca̱x i ñu̱xma rü tãũtáma naga pexĩnüẽ i ngẽma duü̃xü̃gü i wenaxãrü ñoma i naãneãrü chixexü̃wa pexü̃ gagüchaü̃xü̃ !
46010010	Recommendation	Rü tama name i chixexü̃ Tupanamaã pixugü yema ñuxre ga nuxcümaü̃güxü̃ ga tórü o̱xigürüü̃ . Rü yemaca̱x ga Tupanaãrü orearü ngeruü̃ ga daxũcü̱̃ã̱x rü nanadai .
47002017	Faith	Rü yíxema toxrüü̃ ixĩgüxexicatama tixĩ ya tümamaã nanguxü̃́xẽ . Rü toma rü tama Tupanaãrü oregu dĩẽru ngĩxü̃ tayaxu ngẽma muxü̃ma i togü na naxügüxü̃rüü̃ . Natürü Tupanape̱xewa rü aixcüma meã nüxü̃ tixu i ngẽma norü ore , erü nüma toxü̃ nimugü rü Cristuarü tixĩgü .
45015001	Recommendation	Rü yixema na meã yaxõgüxü̃ rü namaã iporaexü̃ i guxchaxü̃gü , rü name nixĩ i nüxü̃ tarüngü̃xẽẽ i ngẽma taeneẽgü i turaexü̃ i norü õwa rü tama guxchaxü̃gümaã yaxna ĩnüẽxü̃ . Rü tama name i yigüguxicatama tarüxĩnüẽ rü tóxrüca̱xicatama tadaugü .
50002024	Faith	Rü ngẽxgumarüü̃ ta nagu charüxĩnü rü tórü Cori rü aixcüma tá choxü̃ narüngü̃xẽẽ na chomatama ngẽ́ma petanüwa íchayadauxü̃ca̱x .
66007001	Description	Rü yemawena rü nüxü̃ chadau ga ãgümücü ga Tupanaãrü orearü ngeruü̃gü ga daxũcü̱̃ã̱x ga ñoma ga naãneãrü ãgümücüpe̱xegu chigüxü̃ . Rü ínanapoxü̃gü ga gucüma ga buanecügü na tama waixü̃müãneẽ́tügu naxüxü̃ca̱x , rü tama taxü̃ i taxtüétügu naxüxü̃ca̱x , rü bai i ṯacü rü naĩétügu naxüxü̃ca̱x .
60004003	Sin	Ü̃pa ga pemax , rü mucüma ga taunecü penaxüecha i ngẽma chixexü̃ i ñu̱xma i ngẽma duü̃xü̃gü i tama Tupanaxü̃ cua̱xgüxü̃ ügüxü̃ . Rü yexguma ga pema rü pecadu pexügüãcüma pemaxẽ , rü penaxü ga pexeneãrü ngúchaü̃ , rü pengãxẽ , rü peta ga nawa pexãũgatanüxü̃ pexügü , rü ṯacü i nguchia̱xgüxü̃ poraãcü pixaxcugü , rü tupananetachicüna̱xãgüxü̃ picua̱xüü̃gü i woo Tupana na pexna nachu̱xuxü̃ i ngẽma .
66011005	Violence	Rü ngẽxguma texé chixexü̃ namaã ügüchaü̃gu i ngẽma taxre i orearü uruü̃gü , rü nümagü rü üxüema ya naã̱xwa ínacuexechinemaã tüxü̃ tá ínagu . Rü ngẽmaãcü tá inayanaxoxẽẽ i norü uwanügü . Rü ngẽmaãcü tá tüxü̃ nadai ya yíxema chixexü̃ namaã ügüchaü̃xẽ .
44023005	Recommendation	Rü Pauru nanangãxü̃ , rü ñanagürü : — Tama nüxü̃ chacua̱x , Pa Chautanüxü̃güx , na paigüeru yiĩxü̃ . Erü Tupanaãrü ore i ümatüxü̃wa nüxü̃ tadau rü ñanagürü : “ ¡ Tama curü ãẽ̱xgacümaã chixexü̃ quixugü ! ” ñanagürü .
66022015	Sin	Natürü tãũtáma yima ĩãnewa nichocu i ngẽma tama yaxõgüxü̃ , rü ngẽma iyuüxü̃ rü ngṍxwa̱xegüxü̃ , rü ngẽma naĩ i ngemaã ipegüxü̃ , rü ngẽma máẽtagüxü̃ , rü ngẽma tupananetachicüna̱xãxü̃ icua̱xüü̃güxü̃ . Rü ngẽxgumarüü̃ ta i ngẽma idorata̱a̱xgüxü̃ i norü me ixĩxü̃ na togüxü̃ nawomüxẽẽgüxü̃ , rü tãũtáma nawa nichocu ya yima ĩãne .
66002014	Sin	Natürü nangẽxma i ñuxre i ṯacü i cuxüxü̃ i tama chorü me ixĩxü̃ . Rü ngẽma nixĩ na cugüxü̃tawa cunangẽxmagüxẽẽxü̃ i ñuxre i curü duü̃xü̃gü i tama nüxü̃ rüxoechaü̃xü̃ i ngẽma ngu̱xẽẽtae ga nuxcüma Baráü̃ Yudíugüarü ãẽ̱xgacü ga Baráxü̃ namaã ucu̱xẽxü̃ na chixexü̃gu Yudíugüxü̃ nayixẽẽxü̃ca̱x . Rü yema Yudíugü rü yema ucu̱xẽgagu nawa naxĩ ga yema petagü ga togü ügüxü̃ naxca̱x ga norü tupananetachicüna̱xãgü . Rü yexgumarüü̃ ta yema ucu̱xẽgagu nixĩ ga naĩ ga ngemaã namaxẽxü̃ ga Yudíugü . Rü ñu̱xma i ñuxre i curü duü̃xü̃gü i Pérgamuwa ngẽxmagüxü̃ rü nagu naxĩ ga yema nuxcümaü̃xü̃ ga ngu̱xẽẽtae ga chixexü̃ , rü tama nüxü̃ narüxoechaü̃ .
53001003	Faith	Pa Toeneẽgüx , rü guxü̃guma pexca̱x Tupanana moxẽ taxã , erü name nixĩ na ngẽmaãcü tanaxüxü̃ . Erü guxü̃guma yexeraãcü peyaxõgüetanü rü yexeraãcü pegü pingechaü̃güetanü .
46012002	Sin	Rü pema meãma nüxü̃ pecua̱x ga yexguma tauta Cristuaxü̃́ peyaxõgügu , rü pegü nüxna pexãgü ga tupananetachicüna̱xãgü ga ingeáxü̃ .
49005025	Recommendation	Rü name nixĩ i nama̱xü̃ nangechaü̃ ya yatü , yema Cristu guxãma ga yaxõgüxexü̃ na nangechaü̃xü̃rüü̃ . Rü yema na tüxü̃ nangechaü̃xü̃ca̱x nixĩ ga nayuxü̃ ga Cristu .
45012017	Recommendation	Rü ngẽxguma texé chixexü̃ pemaã ü̱xgux , ¡ rü tãũtáma chixexü̃maã pexütanü ! Natürü name nixĩ i naxca̱x pedau na mexü̃ pexüxü̃ i guxü̃ i duü̃xü̃güpe̱xewa .
60005006	Recommendation	Rü ngẽmaca̱x name nixĩ i pegü íperüxíragü rü Tupaname̱xẽ ya poranewa pegü pengẽxmagüxẽẽ na nüma pexü̃ nataxẽẽxü̃ca̱x i ngẽxguma nawa nanguxgu na ngẽmaãcü pemaã naxüãxü̃ .
44014017	Grace	— Natürü nüma ga Tupana rü taguma nüxü̃ narüchau na duü̃xü̃güxü̃ nangü̃xẽẽxü̃ . Rü yemaãcü tüxü̃ nüxü̃ nacua̱xẽẽ na Tupana yiĩxü̃ i nümax . Rü nümatama nixĩ i núma namuãxü̃ ya pucü rü meã pexü̃́ nayaexẽxẽãxü̃ i penetügü . Rü nüma nixĩ i pexna naxããxü̃ i pewemü na ngẽmaãcü petaãẽgüxü̃ca̱x — ñanagürügü ga Pauru rü Bernabé .
54003011	Recommendation	Rü ngẽma yatügü i tupaucawa ngü̃xẽẽtaegüxü̃ ixĩgüxü̃ rü tanaxwa̱xe i naxma̱xgü rü ta mexü̃guxicatama narüxĩnüẽ . Rü tama name i oregüta̱a̱xgüxü̃ nixĩgü , natürü tanaxwa̱xe i meã namaxẽ rü aixcüma nayanguxẽẽgü i ngẽma nüxü̃ yaxugüxü̃ .
66002021	Sin	Rü choma rü marü ngĩxü̃ íchanaṉg̱uxẽẽ rü yaxna ngĩmaã chaxĩnü na nüxü̃ naxoxü̃ca̱x i ngẽma ngĩcüma i chixexü̃ , natürü tama inaxwa̱xe na nüxü̃ naxoxü̃ rü ínatáãxü̃ i ngẽma ngĩrü chixexü̃ i naxüxü̃ .
44012020	Description	Rü Erode rü namaã nanu ga Tirucü̱̃ã̱xgü rü Chidã́ũcü̱̃ã̱xgü . Natürü ga yema Tirucü̱̃ã̱xgü rü Chidã́ũcü̱̃ã̱xgü rü naxca̱x nadaugü na ñuxãcü Erodexü̃ nangüxmüxẽẽgüxü̃ , yerü Erodechiü̃ãnewa nixĩ ga nayauxgüãxü̃ ga nabü . Rü yemaca̱x wüxi ga Erodearü duü̃xü̃ ga ãẽ̱xgacü ga Batumaã naxãmücügü na nüxü̃ nangü̃xẽẽxü̃ca̱x na Erodemaã yadexagüxü̃ca̱x .
43008049	Sin	Rü Ngechuchu nanangãxü̃ , rü ñanagürü nüxü̃ : — Chowa rü nataxuma i ṉg̱oxo . Rü ngẽma chaxüxü̃ nixĩ na Chaunatüxü̃ chicua̱xüü̃xü̃ , natürü i pema rü chixri chauchiga pidexagü .
43006018	Description	Rü yexguma tixãü̃yane rü inaxügü ga na poraãcü yabuaxü̃ . Rü yemagagu rü poraãcü nayuape .
45008018	Faith	Rü dücax , rü choma nagu charüxĩnü rü ngẽma ngúxü̃ i ñu̱xma ñoma i naãnewa ingegüxü̃ , rü taxuü̃ma nixĩ i ngẽxguma nagu nanguxgu i ngẽma mexü̃ i yixcüra tá nüxü̃ idauxü̃ i ngẽxguma Cristumaã ingẽxmagügu i daxũguxü̃ i naãnewa .
62002012	Grace	Pa Chauxacügüx , pexca̱x chanaxümatü erü Cristugagu Tupana marü pexü̃́ nüxü̃ nangechaü̃ i perü pecadugü .
55001009	Grace	Rü Tupana tüxü̃ namaxẽxẽẽ rü tüxü̃ nidexechi na naxca̱xicatama imaxẽxü̃ca̱x . Natürü tama ṯacü rü mexü̃ na ixüxü̃gagu nixĩ ga yemaãcü tamaã namecümaxü̃ ga Tupana . Natürü yemaãcü tüxü̃ narüngü̃xẽẽ yerü woetama yema nixĩ ga nanaxwa̱xexü̃ yerü Ngechuchu ya Cristugagu tüxü̃ nangechaü̃ . Rü nüma ya Tupana ga tautama naãne ü̱xgumama tüxü̃ ngechaü̃cü , rü yexguma ínanguxgu ga tórü maxẽxẽẽruü̃ ga Ngechuchu ya Cristu , rü yexguma nixĩ ga Tupana tüxü̃ nüxü̃ dauxẽẽxü̃ na ñuxãcü poraãcü tüxü̃ nangechaü̃xü̃ . Rü nüma ga Cristu nixĩ ga iyanaxoxẽẽãxü̃ na iyuxuchixü̃ yerü nüma rü yuwa ínarüda rü wena namaxü̃ . Rü norü orewa tüxü̃ nüxü̃ nacua̱xẽẽ na yixema rü ta tüxü̃́ nangẽxmaxü̃ i ngẽma maxü̃ i taguma gúxü̃ ega nüxü̃́ yaxõ̱xgu .
43019006	Violence	Natürü yexguma Ngechuchuxü̃ nadaugügu ga paigüarü ãẽ̱xgacügü rü purichíagü , rü inanaxügüe ga aita na naxüexü̃ . Rü ñanagürügü : — ¡ Curuchawa yapota ! ¡ Curuchawa yapota ! — ñanagürügü . Rü Piratu rü ñanagürü nüxü̃ : — ¡ Ẽcü , peyaga rü pematama curuchawa peyapota ! Erü choma rü taxuü̃ma i chixexü̃xü̃ nawa chadau — ñanagürü ga Piratu .
60001010	Grace	Rü nuxcümaxü̃chima ga Tupanaãrü orearü uruü̃gü , rü nüxü̃ nixugüe ga na ñuxãcü tá Tupana pexü̃ narüngü̃xẽẽxü̃ . Rü nümagü rü poraãcü nangúe rü naxca̱x nadaugü i ngẽma maxü̃ i taguma gúxü̃ .
63001007	Sin	Guxü̃wama i ñoma i naãnewa rü nanaxĩãne i muxü̃ma i womüxẽẽruü̃gü ixĩgüxü̃ . Rü nüxü̃ nixuchigagü na tama Tupana duü̃xü̃xü̃ yaxĩxẽẽxü̃ ga Ngechuchu ya Cristu . Rü ngẽma ngẽmaãcü idexaxü̃ , rü wüxi i womüxẽẽruü̃ nixĩ , rü Cristuarü uwanü nixĩ .
44024005	Sin	Rü ñu̱xma rü wüxi i orexü̃ cumaã chixuxchaü̃ . Rü marü nüxü̃ tadau i ñaã yatü rü wüxi i ḏaaweanerüü̃ na yiĩxü̃ , erü chixexü̃maã nayaxucu̱xẽgü i Yudíugü i guxü̃ i naãnewa na nügü yatoyexü̃ca̱x . Rü nüma nixĩ i norü ãẽ̱xgacü i ngẽma duü̃xü̃gü i nüxü̃́ yaxõgüxü̃ i Ngechuchu i Nacharétucü̱̃ã̱x .
54003016	Grace	Rü yixema nüxü̃ tacua̱x rü aixcüma namexẽchi i ngẽma ore ga noxri ẽxü̃guxü̃ i ñu̱xma Tupana tüxü̃ nüxü̃ cua̱xẽẽxü̃ i Cristuchiga . Rü nüma ga Cristu rü duü̃xü̃güxü̃ nügü nawe̱x ga yexguma ñoma ga naãnewa nayexmagu . Rü Naãẽ i Üünexü̃ nüxü̃ nixu na mecü yiĩxü̃ . Rü Tupanaãrü orearü ngeruü̃gü i daxũcü̱̃ã̱x nüxü̃ nadaugü . Rü guxü̃ i nachiü̃ãnegüwa rü duü̃xü̃gü nüxü̃ nixugüe i nachiga , rü guxü̃wama duü̃xü̃gü nüxü̃́ nayaxõgü . Rü Nanatü rü wenaxãrü daxũguxü̃ i naãnewa nanaga i ngextá ínamexẽchixü̃wa .
66016021	Violence	Rü daxũwa narüyi ga gáuxü̃ ga itapütaxü̃ , rü duü̃xü̃güétügu nayi . Rü wüxipütachigü ga yema gáuxü̃ , rü 40 ga kilogu nixĩ ga nayaxü̃ . Rü ga duü̃xü̃gü rü Tupanamaã naguxchigagü nagagu ga yema poxcuruü̃ ga gáuxü̃ , yerü poraãcü nüxü̃́ nangu̱x ga yema poxcu ga Tupana namaã napoxcuexü̃ .
61003013	Faith	Natürü yixema na yaxõgüxü̃ rü ítanaṉg̱uxẽẽ i ngẽma ngexwacaxü̃xü̃ i daxũguxü̃ i naãne rü ngexwacaxü̃xü̃ i ñoma i naãne ga Tupana tamaã ixunetaxü̃ . Rü ngẽ́ma rü guxü̃táma name , rü yixema rü tá ta aixcüma time .
66006014	Description	Rü guxü̃ma i daxũwa nüxü̃ idauxü̃ rü inayarütaxu . Rü ñoma wüxi i popera i dixcumüãchixü̃ rü iiyarütaxuxü̃rüü̃ nixĩ . Rü guxü̃ma ga ma̱xpǘnegü rü capaxũgü rü nixĩgachi ga nachicawa .
58010010	Grace	Rü ñu̱xma na Ngechuchu ya Cristu naxüxü̃ ga yema Tupanaãrü ngúchaü̃ , rü ngẽmaca̱x nixĩ i ñu̱xma i Tupanape̱xewa ixüünexü̃ i yixema . Yerü nüma ga Cristu rü Tupanana nügü naxã na wüxicanatama guxããrü pecaduca̱x nayuxü̃ .
52001002	Faith	Rü torü yumüxẽwa rü guxü̃guma pexna tacua̱xãchigü , rü pexca̱x Tupanana moxẽ taxã .
66006004	Violence	Rü yéma naxũ ga wüxi ga cowaru ga dauxü̃ . Rü yema naẽ́tüwa rütoxü̃ rü wüxi ga tara ga taxü̃ nüxna naxã . Rü yexgumarüü̃ ta pora nayaxu na iyanaxoxẽẽãxü̃ca̱x na nügü nangechaü̃güxü̃ ga duü̃xü̃gü . Rü yemaãcü nanaxü na nügü naḏaixü̃ca̱x ga duü̃xü̃gü .
54006001	Recommendation	Guxãma ya yíxema yaxõgüxe rü ixããrü coriã́xẽ , rü tanaxwa̱xe i tümaãrü corixü̃ tangechaü̃ na ngẽmaãcü taxucürüwa texé Tupanachiga rü tórü ngu̱xẽẽtaechiga chixri idexaxü̃ca̱x .
51003009	Recommendation	Rü tama name i pegümaã pidorae , erü marü ípenata̱x ga nuxcümaü̃xü̃ ga pecüma rü guxü̃ma ga yema chixexü̃gü ga ü̃pa pexügüxü̃ .
66002020	Sin	Natürü nangẽxma i wüxi i cuxüxü̃ i tama chorü me ixĩxü̃ . Rü ngẽma nixĩ na ngẽ́ma cunangẽxmaxẽẽẽchaxü̃ i ngẽma ngexü̃ i Yechabéra i nügü ixuxü̃ na Tupanaãrü orearü uruü̃ na yiĩxü̃ , natürü norü ngu̱xẽẽtaemaã chorü duü̃xü̃güxü̃ ngẽ́ma womüxẽẽxü̃ na chixri namaxẽxü̃ca̱x , rü naĩ i ngemaã inapegüxü̃ca̱x , rü nangõ̱xgüãxü̃ca̱x i ngẽma õnagü i togü norü tupananetachicüna̱xãgüca̱x ḏaixü̃ na ngẽmamaã nüxü̃ yacua̱xüü̃güxü̃ca̱x .
48003008	Grace	Rü Tupanaãrü ore i ümatüxü̃wa rü nüxü̃ nixu na ñuxãcü Tupanape̱xewa tá na yamexü̃ i ngẽma duü̃xü̃gü i yaxõgüxü̃ i woo tama Yudíugü ixĩgüxü̃ . Rü yemaãcü nüxü̃ nixu naxü̃pa ga na nangupetüxü̃ . Yerü Tupana rü nuxcümamatama Abráü̃maã nüxü̃ nixu ga ñaã ore i mexü̃ i ñaxü̃ : “ Rü cugagu tá nüxü̃ charüngü̃xẽẽ i guxü̃ma i nachiü̃ãnecü̱̃ã̱x i duü̃xü̃gü ” , ñaxü̃ . Rü nüxü̃ tacua̱x rü Cristu rü Abráü̃taa na yiĩxü̃ .
58012005	Recommendation	Rü name nixĩ i nüxna pecua̱xãchie i norü ore ya Tupana i namaã pexü̃ yaxucu̱xẽgüxü̃ i ñu̱xma na naxãcügü pixĩgüxü̃ . Erü ngẽma norü ore i ümatüxü̃wa rü ñanagürü : “ Pa Chaunex , ¡ tãxṹ i nüxü̃ cuxoxü̃ i ngẽxguma cuxü̃ icharüwe̱xãchixẽẽgu ! ¡ Rü tãxṹ i cuyarümaxãchixü̃ i ngẽxguma cuxü̃ chaxucu̱xẽgu !
58013017	Recommendation	¡ Rü naga pexĩnüẽ i ngẽma perü dauruü̃gü i pemaã icuáxü̃ , rü penaxü̱x i ngẽma pemaã nüxü̃ yaxuxü̃ ! Erü nümagü rü Tupanape̱xewa pexna nadaugü na meã pemaxẽxü̃ca̱x erü nüxü̃ nacua̱xgü na Tupana tá nüxna c̱axü̃ i nachiga na ñuxãcü pexna nadaugüxü̃ . Rü name nixĩ i meã namaã pemaxẽ i ngẽma perü dauruü̃gü na wüxi i taãẽ na yiĩxü̃ca̱x i ngẽma norü puracü rü tama wüxi i norü guxchaxü̃ na yiĩxü̃ca̱x . Erü ngẽxguma chi wüxi i norü guxchaxü̃ yixĩgu i ngẽma norü puracü na pexna nadauxü̃ , rü pema rü chi taxuü̃ma i mexü̃ nawa peyaxu i ngẽma norü puracü .
44013019	Description	— Rü Tupana nanadai ga yema 7 ga ãẽ̱xgacügü ga Canaã́ãnecü̱̃ã̱xgü guxü̃ma ga norü duü̃xü̃gümaãchigü . Rü yemaãcü nanaxü na tórü o̱xigüna naxããxü̃ca̱x ga yema naãne na tümaãrügüxüchi yiĩxü̃ca̱x .
54006003	Faith	Rü cumaã nüxü̃ chixu rü nangẽxma i duü̃xü̃gü i namaã ngu̱xẽẽtaegüxü̃ i ngẽma ngu̱xẽẽtae i tama namaã wüxiguxü̃ i tórü ngu̱xẽẽtae , rü tama namaã wüxiguxü̃ i tórü Cori ya Ngechuchu ya Cristuarü ngu̱xẽẽtae i mexü̃ , rü tama namaã wüxiguxü̃ i ngẽma ngu̱xẽẽtae i Tupanaãrü orewa ngóxü̃ .
63001010	Recommendation	Rü ngẽxguma chi wüxi i duü̃xü̃ petanüwa nguxgu rü tama yema Cristu tüxü̃ ngúexẽẽxü̃maã pexü̃ nangúexẽẽgu , rü ¡ tãũtáma penayaxu i pechiü̃wa rü bai i nüxü̃ perümoxẽgü !
47001005	Grace	Rü ñu̱xma na Cristurüü̃ poraãcü ngúxü̃ tingegüxü̃ , rü ngẽxgumarüü̃ nümatama poraãcü toxü̃ nataãẽxẽẽ .
65001011	Sin	Rü wüxi i ngechaü̃xü̃chi nixĩ naxca̱x i ngẽma duü̃xü̃gü erü ngẽmaãcü namaxẽ . Rü Caĩ́ ga naẽneẽxü̃ imáxü̃rüü̃ nixĩgü . Rü ãẽ̱xgacü ga Baráü̃rüü̃ dĩẽruca̱x chixexü̃ naxügü . Rü Corérüü̃ tama Tupanaga naxĩnüẽchaü̃ , rü ngẽmaca̱x Tupana tá nanapoxcue .
65001010	Sin	Natürü ngẽma duü̃xü̃gü i doramaã i petanügu chocuxü̃ , rü tama Tupanaxü̃ nacua̱xgüãcüma chixri nachiga nidexagü , rü chixri norü orearü ngeruü̃gü i daxũcü̱̃ã̱xchiga nidexagü . Rü ñoma naẽxü̃gürüü̃ naxü̃neãrü ngúchaü̃wemare narüxĩ , rü ngẽmaãcü namaxẽ . Natürü ngẽma chixexü̃ i naxügüxü̃ca̱x , rü Tupana tá nanapoxcue .
58011007	Faith	Rü yexguma Noẽ́maã yadeaxgu ga Tupana , rü nüma ga Noẽ́ rü nayaxõ rü naga naxĩnü . Rü Tupana rü namaã nüxü̃ nixu rü tá na ínanguxẽẽãxü̃ ga mucü ga taxüchicü ga taguma duü̃xü̃gü nüxü̃ daucü rü tá guxü̃wama inanguanexẽẽcü . Rü namaã nüxü̃ nixu ga na naxüãxü̃ca̱x ga wüxi ga wapuru ga taxü̃ne na tama nayuexü̃ca̱x ga nüma rü nama̱x rü nanegü rü naneã̱xgü . Rü Tupanaga naxĩnü ga Noẽ́ , rü nanaxü ga guma wapuru , rü yemaãcü tama nayue ga nüma rü napatacü̱̃ã̱x . Rü yemaãcü Tupanaãxü̃́ nayaxõ . Natürü yema togü ga duü̃xü̃gü rü tama nayaxõgü , rü yemaca̱x Tupana nanapoxcue . Natürü nüma ga Tupana rü Noẽ́xü̃ nixu na nape̱xewa namexü̃ , yerü nüxü̃́ nayaxõ .
58009006	Description	Rü wüxicana yemaãcü na namexẽẽgüãxü̃ ga guxü̃ma ga yema , rü ñu̱xũchi ga paigü rü guxü̃guma yema nüxĩraü̃xü̃ ga naxmachĩãgu nachocuxü̃ na yéma Tupana namaã nüxü̃ ixuxü̃ãcüma nüxü̃ yacua̱xüü̃güxü̃ca̱x .
44007051	Sin	Rü ñanagürü ga Etébaü̃ : — Dücax Pa Ãẽ̱xgacügüx , pema rü guxü̃guma nüxü̃ pexoe i Tupanaãrü ore , rü tama iperüxĩnüẽchaü̃ . Rü peãẽwa rü tama peyaxõgüchaü̃ . Rü pema rü guxü̃guma Tupanaãẽ i Üünexü̃maã penuẽẽcha . Yema nuxcümaü̃güxü̃ ga perü o̱xigürüü̃tama pixĩgü i pemax .
54001009	Sin	Natürü nüxü̃ tacua̱xgü rü guxü̃ma i mugü rü ngẽma duü̃xü̃gü i chixexü̃ ügüxü̃ca̱x nixĩ . Rü ngẽma nixĩ i ngẽma duü̃xü̃gü i tama irüxĩnüẽchaü̃xü̃ , rü ngẽma tama norü ãẽ̱xgacüga ĩnüẽxü̃ , rü ngẽma chixexü̃ ügüxü̃ , rü ngẽma pecaduã̱xgüxü̃ , rü ngẽma tama Tupanaga ĩnüẽxü̃ , rü ngẽma nanatüxü̃ rü naẽxü̃ ima̱xgüxü̃ , rü guxü̃ma i ngẽma máẽtagüxü̃ , rü ngẽma naxü̃neãrü ngúchaü̃we rüxĩxü̃ , rü ngẽma yatügü rü ngexü̃gü i naxrüü̃ yatüxü̃ rü ngexü̃maã ngẽãẽgüxü̃ , rü ngẽma duü̃xẽgümaã taxegüxü̃ , rü ngẽma idorata̱a̱xgüxü̃ , rü ngẽma ãẽ̱xgacügümaã idoragüxü̃ , rü guxü̃ma i ngẽma duü̃xü̃gü i naxügüxü̃ i ṯacü rü togü i chixexü̃gü i tama Tupanaãrü ngu̱xẽẽtaemaã wüxiguxü̃ .
46005009	Recommendation	Nüxĩraü̃xü̃ ga chorü poperawa rü pemaã nüxü̃ chixu na tama natanügu pexãgüxü̃ i ngẽma duü̃xü̃gü i naĩ i ngemaã naxü̃neãrü ngúchaü̃ ügüxü̃ .
48001015	Grace	Natürü yexguma tautama chabuxgu , rü woetama Tupana choxü̃ naxuneta na choxü̃ namuxü̃ca̱x na chanaxüxü̃ca̱x i norü puracü . Rü nüma rü chauxca̱x naca na noxrü chixĩxü̃ca̱x yerü poraãcü choxü̃ nangechaü̃ . Rü yexguma Tupana naxwa̱xegu , rü choxü̃ nüxü̃ nacua̱xẽẽ ga Nane ya Cristu . Rü yemaãcü nanaxü na ngẽma duü̃xü̃gü i tama Yudíugü ixĩgüxü̃maã nüxü̃ chixuxü̃ca̱x na ñuxãcü Ngechuchugagu tüxü̃́ nangẽxmaxü̃ i maxü̃ i taguma gúxü̃ . Rü yexguma yemaãcü Tupana choxü̃ nüxü̃ cua̱xẽẽgu ga Nane , rü taxúenama chayaca .
45007015	Description	Rü tama nüxü̃ chacua̱x na ṯacü choxü̃ üpetüxü̃ erü tama chanaxü i ngẽma mexü̃ i chanaxwa̱xexü̃ na chaxüxü̃ , natürü ngẽma chixexü̃ i tama chanaxwa̱xexü̃ na chaxüxü̃ rü ngẽmaãma nixĩ i chaxüxü̃ .
61003018	Faith	Rü ngẽmaca̱x , Pa Chaueneẽgüx , penaxwa̱xe na pegü peporaexẽẽxü̃ na wüxichigü i ngunexü̃ yexeraãcü tórü Cori ya Ngechuchu ya Cristu ya tórü Maxẽxẽẽruü̃xü̃ pecuáxü̃ca̱x rü yexeraãcü nüxü̃ picuáetanüxü̃ca̱x na ñuxãcü aixcüma pexü̃ nangechaü̃xü̃ . ¡ Rü ngẽmaca̱x rü guxü̃gutáma rü ngĩxã nüxü̃ ticua̱xüü̃gü ! Rü ngẽmaãcü yiĩ .
46004010	Description	Rü ñu̱xma na Cristuwe tarüxĩxü̃ , rü ngẽmaca̱x taxuü̃ma icuáxü̃ toxü̃ nawogü i duü̃xü̃gü , natürü i pema rü pegügu perüxĩnüẽgu rü guxü̃xü̃ma pecua̱x i Cristuchiga . Toma nüxü̃ tacua̱x na duü̃xü̃güpe̱xewa taturaexü̃ , natürü i pema rü pegügu perüxĩnüẽ na aixcüma peporaexü̃ . Rü duü̃xü̃gü toxü̃ naxo , natürü pexü̃ nangechaü̃gü .
60005009	Faith	¡ Rü peporaeama̱x rü peyaxõgüama̱x i ngẽxguma ṯacü rü chixexü̃ pemaã naxüxchaü̃gu ! Erü nüxü̃ pecua̱x rü guxü̃ma i taeneẽgü i guxü̃wama ngẽxmagüxü̃ rü pexrüü̃ ngẽmatama ngúxü̃ ningegü .
51003022	Recommendation	Pa Duü̃xü̃güx i Ixããrü Coriã̱xgüxü̃x , rü name nixĩ i guxü̃wama naga pexĩnüẽ i perü corigü i ñoma i naãnewa pemaã icua̱xgüxü̃ . Rü tama name i pexü̃ nadaugüguxicatama meã pepuracüe na ngẽmaãcü penataãẽxẽẽxü̃ca̱x . Natürü name nixĩ i mexü̃ i perü ngúchaü̃maã guxü̃guma meã pepuracüe erü tórü Corixü̃ pemuü̃ẽ .
66017012	Description	Rü ngẽma 10 i naxchatacu̱xre i nüxü̃ cudauxü̃ , rü 10 i nachiü̃ãnegüarü ãẽ̱xgacügüchiga nixĩ . Natürü i nümagü rü tauta inanaxügüe na duü̃xü̃gümaã inacua̱xgüxü̃ . Natürü yixcüra tá nanayauxgü i pora na wüxitátama i ngora ngẽma ṉg̱oxomaã wüxigu ãẽ̱xgacügü yixĩgüxü̃ca̱x .
46002012	Grace	Rü yixema rü tama ñoma i naãnecü̱̃ã̱x i naãẽ nixĩ i iyauxgüxü̃ . Natürü Naãẽ i Üünexü̃ ga Tupana núma muxü̃ nixĩ ga iyauxgüxü̃ , na aixcüma nüxü̃ icuáxü̃ca̱x i guxü̃ma i ngẽma mexü̃gü ga Tupana norü ngechaü̃maã tüxna ãmarexü̃ .
59005001	Recommendation	Pa Duü̃xü̃gü i Dĩẽruã̱xgüxü̃x , ¡ Iperüxĩnüẽ i ñaã ore ! ¡ Pexauxe rü aita pexüe erü chixexü̃ tá pexü̃ naxüpetü !
66002010	Recommendation	¡ Rü tãxṹ i cumuü̃xü̃ naxca̱x i ngẽma ngúxü̃ i tá quingexü̃ ! Rü ṉg̱oxo i Chataná rü tá norü duü̃xü̃güxü̃ namu na poxcupataü̃gu pexü̃ napoxcuexü̃ca̱x i ñuxre i pema na ngẽmaãcü pexü̃ naxüxü̃ca̱x . Rü ñuxre i ngunexü̃ tá ngúxü̃ pingegü . Natürü woo ngẽmaãcü ngúxü̃ pingegügu rü chanaxwa̱xe i choxü̃́ cuyaxõõma ñu̱xmatáta cuyu̱x . Rü choma rü tá cuxna chanaxã i curü ãmare i maxü̃ i taguma gúxü̃ ’ .
54006011	Recommendation	Natürü cumax , Pa Timutéux , rü wüxi ya yatü ya Tupanaãrüxüchi quixĩ . ¡ Rü ngẽmaca̱x nüxna ixũgachi i guxü̃ma i ngẽma chixexü̃ ! ¡ Rü meã Tupanape̱xewa namaxü̃ , rü norü ngúchaü̃ naxü , rü meã nüxü̃́ yaxõ , rü nüxü̃ nangechaü̃ i guxü̃ma i duü̃xü̃gü , rü yaxna namaã naxĩnü , rü tama cugü icua̱xüü̃cüraxü̃ i cuãẽwa !
59005005	Sin	Rü ñoma i naãnewa rü pegü penga̱xãẽgü rü pemepata rü pemuãrü ngẽmaxü̃ã̱xgü rü petaãẽgü rü meã pechibüe . Natürü nawa tá nangu na ngẽmaca̱x Tupana tá pexü̃ poxcuexü̃ .
66004004	Description	Rü yema tochicaxü̃cüwawa nayexmagü ga 24 ga togü ga tochicaxü̃gü ga nüxü̃ ínumaẽguãchixü̃ . Rü yema tochicaxü̃güwa narütogü ga 24 ga ãẽ̱xgacügü ga yaxõgüxü̃ãrü ixĩgüxü̃ . Rü cómüxü̃maã nixãxchiru rü uirunaxca̱x nixĩ ga norü nga̱xcueruü̃gü .
66018007	Description	¡ Rü ngẽma na nügü yacua̱xüü̃güxü̃ rü mexẽchixü̃wa na namaxẽxü̃ , rü ngẽxgumarüü̃ tá ta nixĩ na ngúxü̃ nüxü̃ pingexẽẽgüxü̃ rü ngechaü̃ nüxü̃ pingexẽẽgüxü̃ ! Erü ñu̱xma i ngẽma ĩãnecü̱̃ã̱x rü nügüãẽwa ñanagürügü : ‘ Yixema rü ñoma wüxi i ãẽ̱xgacürüü̃ mexẽchixü̃wa tangẽxmagü . Rü tagutáma wüxi i yutexü̃rüü̃ tangechaü̃gü ’ , ñanagürügü nügüãẽwa i ngẽma ĩãnecü̱̃ã̱x .
60003007	Recommendation	Rü ngẽxgumarüü̃ ta i pemax , Pa Yatügüx , rü name nixĩ i meã pema̱xü̃ pengechaü̃gü rü aixcüma yaxna ngĩmaã pexĩnüẽ , erü ngĩma rü irüturamaẽ . Rü name nixĩ i ngĩmaã petaãẽgü erü Tupana rü pexna naxããxü̃rüü̃ ngĩxna nanaxã i ngẽma maxü̃ i taguma gúxü̃ . Rü name nixĩ i ngẽmaãcü meã ngĩmaã pemaxẽ na Tupana nüxü̃ ĩnüxü̃ca̱x i perü yumüxẽgü .
54002012	Recommendation	Erü ngexü̃güna rü chanachu̱xu na yatügüxü̃ nangúexẽẽxü̃ , rü yatüarü ãẽ̱xgacü na yiĩxü̃ . Rü name nixĩ i inarüxĩnüẽmare i perü ngutaque̱xegüwa .
46001009	Faith	Rü Tupana rü guxü̃guma nayanguxẽẽ i norü uneta . Rü nüma nixĩ ga pexü̃ yadexechixü̃ na aixcüma Nane ya tórü Cori ya Ngechuchu ya Cristumücügü pixĩgüxü̃ca̱x .
48005013	Recommendation	Natürü pemax , Pa Chaueneẽgüx , rü Tupana pexca̱x naca na ngẽma mugüna ípenguxü̃xü̃ca̱x . Natürü ñu̱xma na nüxna ípenguxü̃xü̃ , rü tama name i ngẽmaca̱x pexeneãrü ngúchaü̃ pexügü . Natürü name nixĩ na pegü pengechaü̃güxü̃ rü ngẽmaãcü pegü perüngü̃xẽẽgüxü̃ i wüxichigü .
59002012	Recommendation	Rü ngẽmaca̱x name nixĩ na meã pidexagüxü̃ rü meã pemaxẽxü̃ . Erü Tupana tá pexna naca i perü maxü̃chiga ngoxi Cristu pexü̃ muxü̃ãcüma pemaxẽ rü e̱xna tama . Rü ngẽma Cristu tüxü̃ muxü̃ nixĩ na yigü ingechaü̃güxü̃ .
46012005	Faith	Nangẽxma i nagúxü̃raü̃xü̃ i nacüma na ñuxãcü tórü Corica̱x ipuracüexü̃ , natürü wüxitama nixĩ ya tórü Cori ya tüxü̃ mucü na nüxü̃́ ipuracüexü̃ca̱x .
45009005	Description	Rü yema nuxcümaü̃güxü̃ ga tórü o̱xigütaa nixĩgü i ngẽma Yudíugü , rü ngẽmaca̱x naxca̱x ta nixĩ ga yema uneta ga tórü o̱xigümaã nüxü̃ yaxuxü̃ ga Tupana . Rü ngẽma Yudíugütanüxü̃watama nixĩ ga nabuxü̃ ga Cristu ya Tupanaxü̃chi ixĩcü ya guxü̃ẽ́tüwa ngẽxmacü . Rü tanaxwa̱xe i guxü̃guma nüxü̃ ticua̱xüü̃gü . Rü ngẽmaãcü yiĩ .
47001006	Description	Rü ngẽmaca̱x , ngẽxguma toma ngúxü̃ tingegügu , rü ngẽmaãcü toxü̃ nangupetü na pema rü pexü̃́ nangẽxmaxü̃ca̱x i perü taãẽ rü perü maxü̃ i taguma gúxü̃ . Rü ngẽxguma Tupana toxü̃ taãẽxẽẽgu , rü ngẽmaãcü tomaã nanaxü na pema rü ta pexü̃́ nangẽxmaxü̃ca̱x i perü taãẽ rü yaxna namaã pexĩnüẽxü̃ca̱x i ngẽxguma ngẽmatama ngúxü̃ i toma tingegüxü̃ pexü̃́ ngẽxmagu .
47001021	Faith	Rü ñu̱xma na Cristuarü duü̃xü̃gü ixĩgüxü̃ , rü Tupana nixĩ ya toxü̃ poraexẽẽcü rü pexü̃ poraexẽẽcü na taguma Cristuna ixĩgachixü̃ca̱x . Rü nümatama nixĩ ga tüxü̃ yadexechixü̃ na noxrü ixĩgüxü̃ca̱x .
44010015	Recommendation	Rü yexguma ga yema Tupanaga , rü wenaxãrü ñanagürü : — Ngẽma choma chamexẽẽxü̃ rü tama name i ãũãchi nüxü̃ cuwogü — ñanagürü .
66018009	Sin	Rü ngẽma nachiü̃ãnegüarü ãẽ̱xgacügü ga yema ĩãnewa poraãcü chixri maxẽxü̃ rü mexẽchixü̃wa yexmagüxü̃ , rü tá poraãcü norü ngechaü̃maã yima ĩãneca̱x naxauxe i ngẽxguma nüxü̃ nadaugügu i ngẽma üxüema i namaã yaxaxü̃ .
43014023	Faith	Rü Ngechuchu nanangãxü̃ , rü ñanagürü : — Yíxema choxü̃ ngechaü̃xẽ rü naga taxĩnü i ngẽma ore i tümamaã nüxü̃ chixuxü̃ . Rü Chaunatü tá tüxü̃ nangechaü̃ . Rü choma rü Chaunatümaã wüxigu tümaxü̃tawa tá tangẽxmagü .
62004010	Grace	Rü woo Tupanaxü̃ tangechaü̃gü , natürü ngẽma ngechaü̃ i guxü̃ãrü yexera ixĩxü̃ nixĩ na nüma tüxü̃ nangechaü̃xü̃ rü ñoma ga naãnewa na namuãxü̃ ga Nane na taxca̱x nayuxü̃ca̱x rü naxütanüãxü̃ca̱x ga tórü pecadugü .
62001007	Faith	Rü ngẽxguma chi Tupanarüü̃ ngóonexü̃wa imaxẽgu , rü yigümücügü tixĩgü i yixema , rü Tupana Nane ya Ngechuchu rü nagümaã tüxü̃́ inayanatauxẽẽ i guxü̃ma i tórü chixexü̃ .
48004007	Grace	Rü ngẽmaca̱x i ñu̱xma rü Tupanaxãcüxüchi quixĩ , rü tama wüxi i norü duü̃xü̃mare quixĩ . Rü ñu̱xma na naxãcüxüchi quiĩxü̃ , rü norü ngúchaü̃ nixĩ na cuxna naxããxü̃ i guxü̃ma i ṯacü i noxrü ixĩxü̃ .
58001008	Faith	Natürü yexguma Nanechiga yadeaxgu ga Tupana rü ñanagürü : “ Cuma rü chauxrüü̃ Tupana quixĩ . Rü guxü̃gutáma ãẽ̱xgacü quixĩ . Rü aixcüma meã guxü̃maã icucua̱x erü aixcümacü quixĩ .
43010033	Sin	Rü yema Yudíugüarü ãẽ̱xgacügü rü Ngechuchuxü̃ nangãxü̃gü , rü ñanagürügü : — Tama wüxi i puracü i mexü̃ca̱x cuxü̃ ítamuxũchigüchaü̃ . Natürü cuxü̃ ítamuxũchigüchaü̃ erü Tupanamaã rü ṯacü quixugü . Cuma rü wüxi i duü̃xü̃mare quixĩ rü cugü Tupanaxü̃ quixĩxẽẽchaü̃ — ñanagürügü .
66014011	Description	Rü naẽma ya yima üxü ya nawa Tupana ngúxü̃ tüxü̃ ingexẽẽ́ne , rü guxü̃gutáma ngẽ́ma nicaixqueecha . Rü bai i írarüwa tá tüxü̃́ narüna i ngẽma ngúxü̃ ya yíxema ngẽma ṉg̱oxoxü̃ rü ngẽma ṉg̱oxochicüna̱xãxü̃ icua̱xüü̃güxe rü tügü ixãxẽ na ngẽma ṉg̱oxoégamaã taxãẽ́gaxü̃ . Rü bai i ngunecü rü bai i chütacü tá tüxü̃́ narüna i ngẽma ngúxü̃ ” , ñanagürü .
47004001	Faith	Rü ngẽmaca̱x taguma nüxü̃ tarüchau i ñaã puracü , erü Tupana ya nüxü̃́ tangechaü̃tümüü̃cü nixĩ ga toxü̃ mucü na tanaxüxü̃ca̱x i ñaã puracü na duü̃xü̃gümaã nüxü̃ tixuxü̃ca̱x i norü ore .
58013006	Faith	Rü ñu̱xma na nüxü̃ icuáxü̃ na ngẽmaãcü tamaã inaxã́ũxü̃ , rü ngẽmaca̱x tama taxãne na ñagüxü̃ : “ Nüma ya Cori nixĩ ya choxü̃ rüngü̃xẽẽcü . Rü ngẽmaca̱x taxuca̱xma chamuü̃ . Erü taxucürüwama texé ṯacü rü chixexü̃ chomaã taxü ” , ñagüxü̃ .
45014003	Recommendation	Rü ngẽxguma tangẽxmagu ya texé ya namachi ngṍxẽ , rü tama name i nüxü̃ taxoo̱x i ngẽma togü i duü̃xü̃gü i tama namachi ngõ̱xgüxü̃ . Rü ngẽxgumarüü̃ ta ya yíxema tama namachi ngṍxẽ , rü tama name na nüxü̃ tixuxü̃ i ngẽma duü̃xü̃gü i namachi ngõ̱xgüxü̃ , erü nümagü rü ta Tupanaãrü duü̃xü̃gü nixĩgü .
45015005	Grace	Rü Tupana nixĩ ya tüxü̃ rüngü̃xẽẽcü na yaxna namaã ixĩnüẽxü̃ca̱x i guxü̃ma i guxchaxü̃gü . Rü nüma nixĩ i tüxü̃ nataãẽxẽẽxü̃ . Rü chanaxwa̱xe i nüma ya Tupana pexü̃ narüngü̃xẽẽ na aixcüma pegü pengechaü̃güechaxü̃ca̱x i ngẽma Ngechuchu ya Cristu pexü̃́ naxwa̱xexü̃rüü̃ .
58007027	Description	Rü Ngechuchu rü tama ngẽma togü i paigüerurüü̃ nixĩ . Erü nümagü rü nanaxwa̱xe na guxü̃ i ngunexü̃gu Tupanaca̱x naxü̃nagü naḏaixü̃ na ngẽmaãcü Tupana nüxü̃́ nüxü̃ ngechaü̃xü̃ca̱x i noxrütama pecadugü rü guxü̃ i duü̃xü̃güarü pecadugü ta . Natürü nüma ga Ngechuchu rü yexguma nügü inaxãxgu , rü wüxicanatama pecaduca̱x nayu . Rü ngẽma rü guxü̃guma name i Tupanape̱xewa .
62003017	Sin	Natürü ngẽxguma chi wüxi i yatüãxü̃́ nangẽxmagu i muxü̃ma i norü ngẽmaxü̃gü , rü chi nüxü̃ nada̱u̱xgu i namücü na nüxü̃́ nataxuxü̃ , rü taxuacüma : “ Choma rü Tupanaxü̃ changechaü̃ ” , ñanagürü , ega tama nüxü̃ nangü̃xẽẽgu i namücü .
47005008	Faith	Rü ngẽmaca̱x taxuca̱xma taxoegaãẽgü ega tayuegu . Erü toxca̱x rü narümemaẽ nixĩ na nüxna ítachoxü̃xü̃ i ñaã toxone , na tórü Corixü̃tawa tayangẽxmagüxü̃ca̱x .
60002011	Recommendation	Pa Chaueneẽgü ya Pexü̃ Changechaü̃güxex , rü ñu̱xma na Tupanaãrü duü̃xü̃gü pixĩgüxü̃ , rü tama ñoma i naãnecü̱̃ã̱x pixĩgü . Rü ngẽmaca̱x pexü̃ chaca̱a̱xü̃ na nüxü̃ perüxoexü̃ca̱x i guxü̃ma i ngẽma ngúchaü̃gü i chixexü̃ i ñoma i naãnecü̱̃ã̱x nagu ĩxü̃ . Erü ngẽma ngúchaü̃gü i chixexü̃ rü taãẽxü̃ chixexü̃gu nanguxẽẽchaü̃ .
60002017	Recommendation	Rü name nixĩ i meã penayauxgü i guxü̃ma i duü̃xü̃gü . ¡ Rü nüxü̃ pengechaü̃ i taeneẽgü i yaxõgüxü̃ ! ¡ Rü nüxü̃ pemuü̃ẽ ya Tupana ! ¡ Rü naga pexĩnüẽ ya ãẽ̱xgacü ya tacü ya Dumacü̱̃ã̱x !
44007025	Description	— Rü nüma ga Moĩché nagu rüxĩnügu rü chi natanüxü̃gü ga Yudíugü rü chi nüxü̃ nacua̱xgü na Tupana yéma namuxü̃ na ínanguxü̃xẽẽãxü̃ca̱x . Natürü tama nüxü̃ nacua̱xgüéga ga yema natanüxü̃gü .
50003002	Violence	¡ Rü pegüna peda̱u̱x nüxna i ngẽma duü̃xü̃gü i chixri maxẽxü̃ rü chixexü̃maã pexü̃ ixucu̱xẽgüxü̃ ! Rü nümagü nixĩ i nüxü̃ yaxugüexü̃ rü ngẽxguma tama yigü íiwiecha̱xmüpe̱xechiraü̃gu , rü taxucürüwama Tupanape̱xewa time .
56001016	Sin	Rü ngẽma duü̃xü̃gü i ngẽmagu rüxĩnüẽxü̃ rü nügü yaxugügügu rü Tupanaxü̃ nacua̱x , natürü ngẽma nümagü naxügüxü̃wa nüxü̃ tacua̱x na tama aixcüma yiĩxü̃ na Tupanaxü̃ nacua̱xgüxü̃ . Rü nümagü rü Tupanape̱xewa nichixe , rü tama naga naxĩnüẽ , rü taxuwama nime na ṯacü rü mexü̃ naxügüxü̃ .
45010002	Faith	Rü aixcüma pemaã nüxü̃ chixu , rü nümagü i Yudíugü rü aixcüma poraãcü Tupanagu narüxĩnüẽ rü nanaxügüchaü̃ i Tupanaãrü ngúchaü̃ . Natürü ínatüe erü tama Cristuaxü̃́ nayaxõgüchaü̃ na ngẽmaãcü Tupanape̱xewa yamexü̃ca̱x .
47001004	Grace	Rü nüma ya Tupana rü toxü̃ nataãẽxẽẽ i ngẽxguma ngúxü̃ tingexgu , na toma rü ta tanataãẽxẽẽgüxü̃ca̱x i ngẽma togü i duü̃xü̃gü i ngúxü̃ ingegüxü̃ . Rü ngẽmaãcü ngẽma Tupana toxü̃ na taãẽxẽẽxü̃rüü̃ toma rü ta tanataãẽxẽẽgü i ngẽma togü i duü̃xü̃gü .
55002015	Recommendation	¡ Rü cugü naporaxẽẽ na meã cunaxüxü̃ca̱x i Tupanaãrü puracü na nüma cumaã nataãẽxü̃ca̱x i ngẽxguma nape̱xewa cunguxgux ! Erü tama cunaxwa̱xe i ṯacüca̱x nüxü̃ cuxãne i ngẽxguma nüma cuxna nacaxgu i curü puracüchiga . ¡ Rü ngẽmaca̱x cunaxwa̱xe i aixcüma meã namaã cungúexẽẽtae i ngẽma ore i mexü̃ i aixcüma ixĩxü̃ !
53002004	Description	Rü ngẽma Tupanaãrü uwanü rü tá Tupanamaã rü guxü̃ma i ngẽma Tupanaãrü ixĩxü̃maã narüxuwanü . Rü tá naxchi naxai i guxü̃ma i ṯacü i mexü̃ i duü̃xü̃gü Tupanaxü̃ namaã icua̱xüü̃güxü̃ . Rü Tupanaãrü tupauca ya taxü̃newa tá nayarüto ñoma Tupana yiĩxü̃rüü̃ . Rü tá nügü nixu na Tupana yiĩxü̃ .
49006004	Recommendation	Rü pemax , Pa Papagü rü Pa Mamagüx , rü tama name i penangamare rü penanuẽxẽẽ i pexacügü . Rü name nixĩ i meã penayaexẽẽ , rü peyaxucu̱xẽgü rü penangúexẽẽ na meã tórü Coriaxü̃́ yaxõgüãxü̃ca̱x .
45008037	Grace	Natürü woo guxü̃ma i ngẽma tüxü̃ na ngupetüxü̃ , rü Ngechuchu ya Cristu ya tüxü̃ ngechaü̃cü , rü tüxü̃ naporaexẽẽãma na taxuü̃ma i guxchaxü̃gü tüxü̃ narüyexeraxü̃ca̱x , rü bai i ṯacü .
44026014	Violence	— Rü guxãma ga toma rü ñaxtüanegu tayayi . Rü choma rü nüxü̃ chaxĩnü ga wüxi ga naga ga Yudíugawa choxü̃ ñaxü̃ : “ Pa Chauru Pa Chaurux , ¿ tü̱xcüü̃ nawe quingẽchigü i ngẽma duü̃xü̃gü i choxü̃́ yaxõgüxü̃ ? Poraãcü cugütama cuchixexẽẽ ñoma wüxi i ṯacü i ãmaguxü̃gu cucuxgüxü̃rüü̃ ” , ñanagürü choxü̃ .
66002009	Sin	Rü ñanagürü i nümax : ‘ Choma nüxü̃ chacua̱x i guxü̃ma i ngẽma cuxüxü̃ . Rü nüxü̃ chacua̱x na ñuxãcü ngúxü̃ quingexü̃ . Rü nüxü̃ chacua̱x na cungearü dĩẽruã́xü̃ i ñoma i naãnewa , natürü daxũguxü̃ i naãnewa cuxü̃́ nangẽxma i ngẽma taguma gúxü̃ . Rü nüxü̃ chacua̱x na ñuxãcü chixri cuchiga yadexagüxü̃ i ngẽma duü̃xü̃gü i nügü ixugüxü̃ na Yudíugü yixĩgüxü̃ . Natürü i nümagü rü aixcüma Chatanáãrü duü̃xü̃gümare nixĩgü .
46013006	Faith	Rü tama namaã tataãẽ i chixexü̃gü , natürü namaã tataãẽ i ngẽma ore i aixcüma ixĩxü̃ .
59001021	Recommendation	Rü ngẽmaca̱x name nixĩ i nüxü̃ perüxoe i guxü̃ma i ngẽma chixexü̃gü i guxü̃wama ngẽxmagüxü̃ . ¡ Rü meã penayaxu i ngẽma ore i Tupana pexna ãxü̃ ! Erü ngẽmawa pexü̃́ nangẽxma i maxü̃ i taguma gúxü̃ .
46003006	Grace	Rü chauxü̃tawa nixĩ ga nüxü̃ pexĩnüẽxü̃ rü peyaxõgüxü̃ ga Tupanaãrü ore ga noxrix , rü Aporu nixĩ ga pexü̃ rüngü̃xẽẽcü na yexeraãcü meã peyaxõgüxü̃ ga yema ore . Natürü Tupana nixĩ ga pexna naxãcü ga maxü̃ .
66014008	Sin	Rü yemawena nango̱x ga to ga orearü ngeruü̃ ga daxũcü̱̃ã̱x , rü ñanagürü : “ Marü nagu nayarüchixe ya yima ĩãne ya taxü̃ne ya Babiróniã , rü nagu napogüe rü nayawa̱xtaü̃güxẽẽ ya norü ĩgü . Yerü yema ĩãnecü̱̃ã̱x rü nanachixexẽẽ ga guxü̃ma ga to ga nachiü̃ãnecü̱̃ã̱x ga duü̃xü̃gü . Rü guxü̃ma ga yema duü̃xü̃güxü̃ namu na naxügüãxü̃ca̱x ga yema chixexü̃ ga guma ĩãnewa naxügüxü̃ ga Tupanape̱xewa poraãcü chixexü̃ ” , ñanagürü .
43015014	Recommendation	— Pema rü chomücügü pixĩgü i ngẽxguma chauga pexĩnüẽgu .
62005021	Recommendation	Pa Chauxacügüx , ¡ Pegüna pedaugü na tama nüxü̃́ peyaxõgüxü̃ca̱x i tupanachicügü ! Rü ngẽxĩcatama nixĩ i chorü ore i pemaã nüxü̃ chixuxü̃ .
55003006	Sin	Erü ngẽma duü̃xü̃gütanüwa nangẽxmagü i nümaxü̃ i duü̃xü̃gü i ĩpatagu ichocuetanüxü̃ . Rü norü ngu̱xẽẽtaemaã nayawomüxẽẽgü i ngẽma ngexü̃gü i ngẽ́ma ngẽxmagüxü̃ i tama naãẽxü̃ icuáxü̃ rü ipecaduã̱xgüxü̃ . Rü ngẽma ngexü̃gü , rü norü ngúchaü̃gütama rü chixexü̃wa nanagagü , rü ngẽmaca̱x woo guxü̃guma nangúegü natürü taguma aixcüma nüxü̃ nacua̱xgü i ngẽma ore i aixcüma ixĩxü̃ .
49004015	Faith	Rü name nixĩ i yigü ingechaü̃güãcüma nagu taxĩ i ngẽma ore i aixcüma ixĩxü̃ , na ngẽmaãcü yexeraãcü naxrüü̃ ixĩgüxü̃ca̱x ya Cristu ya guxü̃ma i yaxõgüxü̃ãrü ãẽ̱xgacü ixĩcü .
49004003	Faith	Rü ñu̱xma rü wüxigu perüxĩnüẽ rü ñoma wüxitama i duü̃xü̃rüü̃ pixĩgü erü pewa nangẽxma i Tupanaãẽ i Üünexü̃ . Rü name nixĩ i naxca̱x pedau na guxü̃guma ngẽmaãcü meã pegümaã pemaxẽxü̃ rü pegü pengechaü̃güxü̃ na taguma ṯacüca̱x na pegü pitoyexü̃ .
44009005	Description	Rü Chauru nanangãxü̃ , rü ñanagürü : — ¿ Rü texé quixĩ , Pa Corix ? — ñanagürü . Rü nüma ga Cori rü nanangãxü̃ rü ñanagürü : — Choma nixĩ i Ngechuchu , rü chorü duü̃xü̃gü nixĩ i ngẽma nawe quingẽchigüxü̃ .
60003015	Recommendation	Rü name nixĩ i perü Corixü̃ peyaxĩxẽẽ ya Cristu rü aixcüma naga pexĩnüẽ , rü guxü̃guma ípememare na meã penangãxü̃xü̃ca̱x i guxü̃ma i duü̃xü̃gü i pexna c̱axü̃ na tü̱xcüü̃ Cristuaxü̃́ peyaxõgüxü̃ .
44007033	Recommendation	— Rü yexguma ga Cori ga Tupana rü ñanagürü nüxü̃ : “ ¡ Ínacuaixü̃ i curü chapatu erü ñaã naãne i nagu cuchixü̃ rü naxüüne , erü chanuxma !
62002024	Faith	Rü ngẽmaca̱x name nixĩ i peyaxõgüama i ngẽma ore ga noxri nüxü̃ pexĩnüẽxü̃ . Rü ngẽxguma peyaxõgüamagu i ngẽma ore ga noxri nüxü̃ pexĩnüẽxü̃ , rü aixcüma norü duü̃xü̃gü pixĩgü ya Tupana Nane ya Ngechuchu rü Tanatü ya Tupana .
43008051	Faith	— Aixcüma pemaã nüxü̃ chixu , rü texé ya naga ĩnüxẽ i ngẽma tümamaã nüxü̃ chixuxü̃ rü guxü̃gutáma tamaxẽcha — ñanagürü .
66020011	Description	Rü ñu̱xũchi nüxü̃ chadau ga wüxi ga taxü̃ ga tochicaxü̃ ga cómüxü̃ , rü nüxü̃ chadau ga guma nawa rütocü . Rü gumachaxwa nibuxmü ga ñoma ga naãne rü guxü̃ma ga daxũwa nüxü̃ idauxü̃ , rü inayarütauxe .
46006013	Recommendation	Rü ngẽxgumarüü̃ ta rü ñuxre i duü̃xü̃gü rü ñanagürügü : “ Rü õna rü taxüneca̱x nixĩ , rü taxüne rü õnaca̱x nixĩ ” , ñanagürügü . Rü aixcüma ngẽmaãcü nixĩ , natürü ya Tupana rü tá inayanaxoxẽẽ i guxü̃ma i ngẽma . Rü taxüne rü tama naĩ i ngemaã namaã na ingẽãẽmarexü̃ca̱x nixĩ . Erü taxünemaã nixĩ i naxüxü̃ i tórü Coriarü ngúchaü̃ . Rü tórü Cori nixĩ ya taxünexü̃ maxẽẽcü .
45006011	Faith	Rü ngẽxgumarüü̃ ta i pema rü name nixĩ i pegügu perüxĩnüẽ na marü peyuexü̃ pecaduchaxwa rü Tupanaca̱x pemaxẽxü̃ , erü Ngechuchu ya Cristuarü duü̃xü̃gü pixĩgü .
47002014	Faith	Rü Tupanana moxẽ taxãgü erü norü duü̃xü̃güxü̃ toxü̃ nixĩgüxẽẽ . Rü ñu̱xma na Cristuarü duü̃xü̃gü tixĩgüxü̃ , rü nüma ya Tupana rü guxü̃guma tomaã nanaxũpe̱xe . Rü nüma nixĩ i toxü̃ namuxü̃ na duü̃xü̃güxü̃ nüxü̃ tacua̱xẽẽxü̃ca̱x i norü ore . Rü ngẽma norü ore rü guxü̃wama nangu rü guxü̃guma nipuema ñoma wüxi i pumara i yixichixü̃rüü̃ .
62001005	Grace	Rü ñaã nixĩ ga ore ga tomaã nüxü̃ yaxuxü̃ ga Ngechuchu ya Cristu . Rü pemaã nüxü̃ tixu na ñoma ngóonexü̃rüü̃ namexü̃ ya Tupana , rü nawa rü nataxuma i chixexü̃ i ñoma ẽãnexü̃rüü̃ ixĩxü̃ , rü bai i íraxü̃ .
43006037	Grace	— Rü guxãma ya yíxema duü̃xẽgü ya Chaunatü choxna tüxü̃ mugüxe rü chorü duü̃xü̃gü tixĩgü . Rü texé ya choxü̃́ yaxõgüxe rü tãũtáma tüxü̃ chaxoo̱x .
58013001	Recommendation	Rü ñu̱xma rü tama name na nüxü̃ perüc̱ẖauexü̃ na wüxichigü pegü pengechaü̃güxü̃ ñoma peeneẽxü̃ pengechaü̃xü̃rüü̃ .
58007025	Grace	Rü ngẽmaca̱x nixĩ i ñu̱xma i nüxü̃́ natauxchaxü̃ na aixcüma tüxü̃ namaxẽxẽẽxü̃ ya guxãma ya yíxema norü ngü̃xẽẽmaã Tupanaxü̃tawa ngugüxe . Erü nüma ya Ngechuchu rü guxü̃guma namaxẽcha na tümaẽ́tüwa nachogüxü̃ca̱x .
43019015	Violence	Natürü ga nümagü rü aita naxüe , rü ñanagürügü : — Tanaxwa̱xe na nayuxü̃ . Rü ¡ curuchawa yapota ! — ñanagürügü . Rü Piratu nüxna naca rü ñanagürü nüxü̃ : — ¿ Ñuxãcü i choma rü ichanamu na curuchawa yapotagüãxü̃ca̱x ya perü ãẽ̱xgacü ? — ñanagürü . Natürü ga paigüarü ãẽ̱xgacügü rü Piratuxü̃ nangãxü̃gü , rü ñanagürügü : — Yima ãẽ̱xgacü ya tacü ya Chécharu ya Dumawa ngẽxmacü rü yima nixĩ ya torü ãẽ̱xgacü , rü nataxuma i to — ñanagürügü .
45011005	Grace	Rü ngẽxgumarüü̃ ta nixĩ i ñu̱xmax . Rü woo muxü̃ma i Yudíugü tama nayaxõgü , natürü nangẽxma i ñuxre i Tupana namaã mecümaxü̃gagu yadexechixü̃ .
66017002	Sin	Rü ñoma i naãnewa ngẽxmagüxü̃ i nachiü̃ãnegüarü ãẽ̱xgacügü , rü ngĩmaã namaxẽ , rü yemaãcü poraãcü chixexü̃ naxügü . Rü guxü̃ma i ñoma i naãnecü̱̃ã̱x , rü ngĩrü chixexü̃ nüxna naxüe ” , ñanagürü .
45012010	Recommendation	Rü name nixĩ i wüxichigü pegü pengechaü̃gü , ngẽma pegüeneẽxü̃chixü̃ pengechaü̃xü̃rüü̃ . Rü name nixĩ i naxca̱x pedaugü na ñuxãcü peeneẽgüxü̃ petaxẽẽxü̃ rü ñuxãcü pegü perüngü̃xẽẽxü̃ .
45008014	Faith	Erü guxãma ya yíxema Tupanaãẽ i Üünexü̃ tümamaã icuáxe , rü aixcüma Tupanaxãcügü tixĩgü .
66012003	Description	Rü ñu̱xũchi daxũwa nango̱x ga wüxi ga to ga cua̱xruü̃ . Rü yéma nayexma ga wüxi ga nacoyaraü̃xü̃ ga dragṍũ ga taxüchixü̃ ga dauxü̃ ga 7 ga naẽru nüxü̃́ yexmaxü̃ rü 10 ga naxchatacu̱xre . Rü wüxichigü ga naẽruwa rü nüxü̃́ nayexma ga norü nga̱xcueruü̃ .
45008017	Faith	Rü ñu̱xma na Tupanaxãcügü ixĩgüxü̃ i yixema , rü nüxü̃ tacua̱x rü daxũguxü̃ i naãnewa tá tanayaxu i ngẽma mexü̃gü i Tupana tüxna ãxchaü̃xü̃ . Rü ngẽmaãcü Cristumaã tá tüxü̃́ nangẽxma i tachica i mexü̃ i Tupanaxü̃tawa , erü Cristurüü̃ ngúxü̃ tingegü na yixcüra wüxigu namaã mexü̃wa ingẽxmagüxü̃ca̱x .
54005017	Recommendation	Rü ngẽma yaxõgüxü̃ãrü ãẽ̱xgacügü i meãma naxügüxü̃ i Tupanaãrü puracü , rü name nixĩ i ngẽma yaxõgüxü̃ aixcüma meã nüxü̃ nangechaü̃gü rü meã nüxü̃́ nanaxütanügü . Rü guxü̃ãrü yexera tanaxwa̱xe i nüxü̃ nangechaü̃gü rü meã nüxü̃́ nanaxütanügü i ngẽma yaxõgüxü̃ãrü ãẽ̱xgacügü i meãma nüxü̃ ixuxü̃ rü nangúexẽẽxü̃ i Tupanaãrü ore i mexü̃ .
46008007	Sin	Natürü tama guxü̃ma i yaxõgüxü̃ nüxü̃ nacua̱x na nangẽxmaxü̃ i wüxitama ya Tupana rü wüxitama ya tórü Cori . Rü ñuxre i nümagü ga ü̃pa rü nüxü̃ nayapue na nüxü̃́ yaxõgüãxü̃ i ngẽma tupananetachicüna̱xãgü , rü ñu̱xma rü ta tama aixcüma nüxü̃ nacua̱xgü i ngẽma mexü̃ i Tupana nüxü̃́ naxwa̱xexü̃ . Rü ngẽmaca̱x nixĩ i ñu̱xma i nagu naxĩnüẽxü̃ na chixexü̃ naxügüxü̃ i ngẽxguma nangõ̱xgüãgu i ngẽma naxü̃namachi i togü i duü̃xü̃gü norü tupananetachicüna̱xãgüna uaxü̃güxü̃ na nüxü̃ namaã yacua̱xüü̃güxü̃ca̱x .
43015002	Grace	— Rü chorü duü̃xü̃gü rü ngẽma ubachacüügürüü̃ nixĩgü . Rü ngẽma ubachacüü i tama oxü̃ , rü norü dauruü̃ rü nayadae . Natürü ngẽma nachacüü i oxü̃ , rü meã nanamexẽẽtanü na yexeraãcü poraãcü naxoxü̃ca̱x .
60005003	Recommendation	Rü tama chanaxwa̱xe i namaã penuẽãcüma rü penangaãcüma penamu i ngẽma duü̃xü̃gü . Natürü chanaxwa̱xe i mexü̃ i perü maxü̃maã nüxü̃ nüxü̃ pedauxẽẽ na ñuxãcü Tupana naxwa̱xexü̃ na namaxẽxü̃ .
52004013	Recommendation	Pa Chaueneẽgüx , rü ngẽxguma wüxie yu̱xgux , rü tanaxwa̱xe i nüxü̃ na pecua̱xgüxü̃ na ṯacü tüxü̃ ngupetüxü̃ , na tama pengechaü̃güxü̃ ngẽxgumarüü̃ i ngẽma duü̃xü̃gü i tama yaxõgüxü̃ rü tama nüxü̃ cua̱xgüxü̃ na wena tá namaxẽxü̃ i yuexü̃ .
58011029	Description	Rü yema duü̃xü̃gü ga Moĩchéwe rüxĩxü̃ rü ta nayaxõgü . Rü yemaca̱x ga yexguma yema Taxtü ga Dauchiüxü̃wa nangugügu , rü yema dexá rü nügüna nixĩgachi , rü nipaaneãchi , rü yéma nichoü̃ . Natürü yexguma yema Equituanecü̱̃ã̱x ga churaragü ga nawe ngẽgüxü̃ nawe ichoü̃gu , rü yexma nayiama , yerü wenaxãrü nügüna naxĩ ga yema dexá .
44007020	Description	— Rü yexgumaü̃cüü nabu ga Moĩché , rü Tupanaãxü̃́ nangúchaü̃ . Rü tomaẽ̱xpü̱x ga tauemacü nüxna tadaugü ga tümapatawa ga naẽ rü nanatü .
58005002	Grace	Natürü ngẽma paigüeru rü guxü̃ma i duü̃xü̃gürüü̃tama nixĩ na pecadugu nanguxü̃ . Rü ngẽmaca̱x nüxü̃ nacua̱x na ñuxãcü yaxna namaã naxĩnüxü̃ i duü̃xü̃gü i ngẽxguma naẽchitamare pecadu naxüegu rü tama aixcüma Tupanawe naxĩxgu .
45013012	Recommendation	Rü woo na naporaxü̃ i Chataná i ñoma i naãnewa i ñu̱xmax , natürü paxa tá nagu̱x i ngẽma , rü paxa tá ínangu ya Cristu na nügüxü̃tawa tüxü̃ nagagüxü̃ca̱x . Rü ngẽmaca̱x name nixĩ i nüxü̃ tarüxoe i guxü̃ma i chixexü̃ ixügüxü̃ . Rü ñu̱xma na nüxü̃ icuáxü̃ i Tupanaãrü ore , ¡ rü ngĩxã yigüna tadaugü na tama nagu iy̱ixü̃ca̱x i ṯacü rü chixexü̃gü ! ¡ Rü ngĩxã meã tamaxẽ na ngẽmaãcü nüxü̃ rüyexeragüxü̃ca̱x i guxü̃ma i chixexü̃ !
49006009	Recommendation	Rü pemax , Pa Corigüx , rü name nixĩ i ngẽxgumarüü̃ ta meã namaã pemaxẽ i perü duü̃xü̃gü . Rü tama name i ṯacü rü chixexü̃maã penaxãũxü̃ne . Rü nüxna pecua̱xãchie na pema rü ta perü duü̃xü̃gürüü̃ tórü Cori ya daxũgucüme̱xẽwa na pengẽxmagüxü̃ . Rü aixcüma guxãma i yixema rü tawüxigu i nape̱xewa ya tórü Cori ya Cristu .
45012015	Recommendation	¡ Rü wüxigu tümamaã petaãẽgü ya yíxema taãẽgüxe ! ¡ Rü wüxigu tümamaã pexauxe ya yíxema ngechaü̃güxe rü auxexe !
45002005	Sin	Natürü cuma rü tama Tupanaxü̃ cucuáxchaü̃ rü tama nüxü̃ curüxoxchaü̃ i curü chixexü̃ . Rü ngẽmaãcü cugüca̱xtama cunayexeraxẽẽ i curü poxcu i tá cuyaxuxü̃ i ngẽma ngunexü̃ i nagu Tupana napoxcuexü̃ i ngẽma chixexü̃ ügüxü̃ . Rü ngẽma ngunexü̃gu rü Tupana tá aixcüma ngẽma duü̃xü̃gümaã nanaxuegu na ñuxãcü tá na napoxcueãxü̃ .
44014019	Violence	Natürü yexgumayane rü ínangugü ga ñuxre ga Yudíugü ga Aü̃tioquíawa rü Icúniũwa ne ĩxü̃ . Rü chixexü̃maã nayaxucu̱xẽgü ga yema muxü̃ma ga duü̃xü̃gü na tama Pauru rü Bernabéga naxĩnüẽxü̃ca̱x , rü namaã nanuẽxü̃ca̱x . Rü yemaca̱x ga yema duü̃xü̃gü rü nutamaã Pauruxü̃ ínamuxũchigü , rü ĩãneãrü ĩxpemawa nanatúchigügü , yerü nüma nüxü̃ nacua̱xgügu rü marü nayu .
43013021	Description	Rü yexguma yema ñaxguwena ga Ngechuchu rü poraãcü ngechaü̃ nüxü̃́ nangu̱x , rü meãma tomaã nanango̱xẽẽ , rü ñanagürü toxü̃ : — Aixcüma pemaã nüxü̃ chixu rü wüxie i petanüwa tá nixĩ i bexma cúãcü choxü̃ ítaxuaxü̃xü̃ — ñanagürü .
48003022	Faith	Natürü tama ngẽmaãcü nixĩ . Erü Tupanaãrü ore i ümatüxü̃wa nüxü̃ tadau na guxü̃ma i duü̃xü̃gü rü pecadutüü̃wa nangẽxmagüxü̃ . Rü ngẽmaca̱x i ñu̱xma rü yíxema Ngechuchu ya Cristuaxü̃́ yaxõgüxexicatama tixĩ ya nayauxgüxe i ngẽma maxü̃ i aixcüma mexü̃ i Tupana tamaã ixunetaxü̃ .
66011007	Violence	Natürü ngẽxguma ngẽma taxre i orearü uruü̃gü nagu̱xẽẽgügu na nüxü̃ yaxugüxü̃ i Tupanaãrü ore , rü ngẽma ṉg̱oxo i ngẽma ãxmaxü̃ i taguma iyacuáxü̃wa íxũxũxü̃ , rü tá nüxna nayuxu . Rü tá ngẽma taxrexü̃ narüyexera , rü tá nanadai .
58003014	Faith	Rü Cristuaxü̃́ tayaxõgü rü yemaãcü tanayaxu ga tórü maxü̃ ga noxrix . Rü ngẽxguma noxrirüü̃tama guxü̃guma meã nüxü̃́ yaxõgüechagu rü tama nüxü̃ rüxoegu , rü tá namaã tüxü̃́ nangẽxma i tachica i daxũguxü̃ i naãnewa .
45008010	Faith	Natürü ngẽxguma pewa namaü̃xgu ya Cristu , rü woo pecadugagu tá nayu̱xgu i pexene , natürü peãẽ rü namaxü̃ , erü Tupana pexü̃ nadau na pimexü̃ .
44007052	Sin	— Rü perü o̱xigü rü chixeãcüma namaã nachopetü ga guxü̃ma ga Tupanaãrü orearü uruü̃gü . Rü nanadai ga yema orearü uruü̃gü ga nüxü̃ ixuchigagüxü̃ ga na núma naxũxü̃ tá ga guma mecü ya Ngechuchu . Rü yexguma ínanguxgu ga guma Ngechuchu rü pema Piratuna penamu rü penayuxẽẽ .
48005021	Sin	Rü togüarü ngẽmaxü̃güca̱x nixãũxãchigü , rü nangãxẽwa̱xegü , rü peta naxügüecha , rü nanaxügü i muxü̃ma i togü i chixexü̃gü i ngẽxgumarüü̃ ixĩxü̃ . Rü ngẽmaca̱x , wena pemaã nüxü̃ chixu rü guxü̃ma i ngẽma duü̃xü̃gü i ngẽmaãcü maxẽxü̃ , rü nataxutáma i nachica i ngextá Tupana ãẽ̱xgacü íyiĩxü̃wa .
43012036	Faith	— Rü ñoma rü ta petanüwa changẽxma rü name nixĩ i paxa choxü̃́ peyaxõgü na chorü ngóonexü̃wa pengẽxmagüxü̃ca̱x — ñanagürü . Rü yema ñaxguwena rü natanüwa ínaxũxü̃ ga Ngechuchu . Rü naxchaxwa inicu̱x .
58003002	Faith	Rü Tupana rü marü Ngechuchuxü̃ naxuneta na naxüãxü̃ca̱x ga yema puracü ga Tupana nüxna ãxü̃ . Rü nüma ga Ngechuchu rü aixcüma Nanatüga naxĩnü rü nayanguxẽẽ ga yema puracü yexgumarüü̃ ga Moĩché meãma na naxüxü̃ ga yema puracü ga Tupana nüxna ãxü̃ na nüxna nadauxü̃ca̱x ga Tupanaãrü duü̃xü̃gü ga Yudíugü .
56003006	Grace	Rü Ngechuchu ya Cristu ya tórü Maxẽxẽẽruü̃gagu nixĩ ga Tupana ga guxü̃ma ga norü ngúchaü̃maã tüxna namuãxü̃ ga Naãẽ i Üünexü̃ .
44004036	Description	Rü nayexma ga wüxi ga yatü ga Lebítanüxü̃ ga Chiprecü̱̃ã̱x ga Yuchegu ãẽ́gacü . Rü yema ngúexü̃gü ga Ngechuchu imugüxü̃ na Tupanaãrü puracü naxügüxü̃ca̱x rü Bernabémaã nanaxugü . Rü ngẽma naẽ́ga , rü : “ Taãẽxẽẽruü̃ ” , ñaxü̃chiga nixĩ .
48006009	Recommendation	Rü ngẽmaca̱x tama name na nüxü̃ rüchauexü̃ na mexü̃ ixüexü̃ . Erü ngẽxguma chi tama nüxü̃ rüchauegu , rü düxwa mexü̃ tá tayaxu i Tupanaxü̃tawa .
48002019	Faith	Yerü yexguma yema mugüwa changu̱xgu , rü düxwa nüxü̃ chicua̱xãchi na tama yanguxü̃ ga yema mugü na choxü̃ namexẽẽxü̃ Tupanape̱xewa . Yerü taxucürüwama aixcüma naga chaxĩnü ga guxü̃ma ga yema mugü . Rü ngẽmaca̱x i ñu̱xma rü Cristuaxü̃́ chayaxõ na Tupanape̱xewa chamexü̃ca̱x rü naxca̱xicatama chamaxü̃xü̃ca̱x . Rü Cristu rü curuchagu nayu na iyanaxoxü̃ca̱x ga nuxcümaü̃xü̃ ga chorü maxü̃ ga choxü̃́ yexmaxü̃ ga yexguma yema mugügu chixũxgu .
66011001	Recommendation	Rü yemawena chanayaxu ga wüxi ga dexnemena̱xã ga ngugüruü̃ ixĩxü̃ne ga choxna naxãxü̃ne . Rü guma choxna naxãcü rü ñanagürü choxü̃ : “ ¡ Inachi rü nangugü ya yima Tupanapata rü ngẽma pumaraarü gute̱xeruü̃taxmü ! ¡ Rü yaxugü rü ñuxre yiĩxü̃ i ngẽma duü̃xü̃gü i ngẽ́ma Tupanaxü̃ icua̱xüü̃güxü̃ !
66014004	Description	Rü yema nixĩ ga duü̃xü̃gü ga tama ñoma ga naãneãrü ngúchaü̃ i chixexü̃maã nügü ãũãchiarü maxü̃ã̱xgüxü̃ rü tama nüxü̃ rüxoexü̃ na Tupanaãxü̃́ yaxõgüãxü̃ . Rü nümagü rü yima Tupana Nane ga pecaduarü ütanüca̱x yucüwe narüxĩ i ngextá ínaxũxü̃wa . Rü yemagü nixĩ ga ñoma ga naãnecü̱̃ã̱xtanüwa nüxira Tupana naxca̱x taxexü̃ na noxrü rü Naneãrü duü̃xü̃gü i üünexü̃ yixĩgüxü̃ca̱x .
66009007	Description	Rü yema munügü rü ñoma cowaru i guerrawa ĩxü̃rüü̃ nixĩgü . Rü naẽruwa nüxü̃́ nayexma ga ṯacü ga ñoma nga̱xcueruü̃ ga uirunaxca̱xrüü̃ ixĩgüxü̃ . Rü nachiwe rü nanaduü̃xü̃chiweraxü̃gü .
60002016	Recommendation	Rü ñu̱xma na Cristu pexü̃ ínguxü̃xẽẽxü̃ , rü name nixĩ i duü̃xü̃gü i aixcüma ínguxü̃xü̃rüü̃ãcü meã pemaxẽ . Natürü ñu̱xma na ípenguxü̃xü̃ rü tama name na ngẽmamaã pegü ípepoxü̃xü̃ na ṯacü rü chixexü̃ pexügüxü̃ca̱x . Erü ñu̱xma na Tupanaãrü duü̃xü̃gü pixĩgüxü̃ , rü name nixĩ i norü ngúchaü̃xĩcatama pexügü .
54004010	Faith	Rü ngẽmaca̱x nixĩ i ipuracüexü̃ rü yigü iporaexẽẽxü̃ na nüxü̃ ixuxü̃ca̱x i ngẽma ore i mexü̃ , erü nüxü̃́ tayaxõgü ya tórü Tupana ya maxü̃cü ya guxããrü maxẽxẽẽruü̃ ixĩcü . Erü nüma nixĩ i namaxẽxẽẽãxü̃ i ngẽma duü̃xü̃gü i nüxü̃́ yaxõgüxü̃ .
58010029	Sin	Natürü Tupana rü aixcüma yexeraãcü tá nanapoxcue i ngẽma duü̃xü̃gü i tama Nanega ĩnüẽxü̃ rü yima nagü ya pecaduarü piruü̃xü̃ oexü̃ rü Naãẽ i Üünexü̃ i nüxü̃ ngechaü̃xü̃maã guxchigagüxü̃ .
43020021	Grace	Rü yexguma rü wenaxãrü ñanagürü toxü̃ : — ¡ Petaãẽgü ! Rü yema Chaunatü núma choxü̃ na muxü̃rüü̃ tátama nixĩ i pexü̃ chamuxü̃ i chomax — ñanagürü .
65001016	Sin	Rü ngẽma duü̃xü̃gü rü ṯacüca̱x idexagüwa̱xexüchixü̃ nixĩgü , rü ṯoguã̱xü̃ ixuxwa̱xegüxüchixü̃ nixĩgü . Rü noxrütama ngúchaü̃ca̱x daugüxü̃ nixĩgü . Rü nügü icua̱xüü̃güxü̃ nixĩgü . Rü nümaxü̃ meã tümachiga nidexagüneta ya duü̃xẽgü , na tümaxü̃tawa ṯacü na nayauxgüxü̃ca̱xmare .
66006015	Description	Rü ñoma ga naãnewa yexmagüxü̃ ga nachiü̃ãnegüarü ãẽ̱xgacügü , rü ma̱xpǘnemagu rü ma̱xpü̃́neãrü nutatanügu nicu̱xgü . Rü wüxigu yexma namaã nicu̱xgü ga yema togü ga ãẽ̱xgacügü ga taxü̃gü ga ñoma ga naãnemaã icua̱xgüxü̃ , rü churaragüarü ãẽ̱xgacügü ga taxü̃gü , rü yema duü̃xü̃gü ga muãrü dĩẽruã̱xgüxü̃ , rü yema duü̃xü̃gü ga ñoma ga naãnewa poraexü̃ , rü guxü̃ma ga duü̃xü̃gü ga coriã̱xgüxü̃ , rü guxü̃ma ga duü̃xü̃gü ga ngearü coriã̱xgüxü̃ .
66021008	Sin	Natürü ngẽma muü̃ẽxü̃ i nüxü̃ rüxoexü̃ na chowe naxĩxü̃ , rü nawa tá nawoü̃ ya yima naxtaa ya üxümaã iy̱aurachiüne ya azufremaã ixaxü̃ne . Rü ngẽxgumarüü̃ ta i ngẽma tama yaxõgüxü̃ , rü ngẽma chixexü̃ ügüxü̃ , rü ngẽma máẽtagüxü̃ , rü ngẽma naĩ i ngemaã ipexü̃ , rü ngẽma iyuüxü̃ rü ngṍxwa̱xegüxü̃ , rü ngẽma tupananetachicüna̱xãxü̃ icua̱xüü̃güxü̃ , rü ngẽma idorata̱a̱xgüxü̃ , rü nawa tá nawoü̃ ya yima naxtaa ya üxümaã iy̱aurachiüne ya azufremaã ixaxü̃ne . Rü ngẽma nixĩ i poxcu i taguma iyacuáxü̃ i nüxü̃ ínaṉg̱uxẽẽxü̃ i ngẽma tama yaxõgüãcüma yuexü̃ ” , ñanagürü .
44022016	Recommendation	— ¡ Rü ñu̱xma rü marü taxuü̃ma ícunaṉg̱uxẽẽ ! ¡ Rü írüda rü ínabaie ! ¡ Rü Cori ya Ngechuchuégagu naxca̱x ínaca na cuxü̃́ nüxü̃ nangechaü̃xü̃ca̱x i curü pecadugü ! ” ñanagürü choxü̃ .
66009008	Description	Rü nayaegü rü ñoma ngeã̱xyaerüü̃ nixĩgü . Rü napütagü rü ñoma aipütagürüü̃ nixĩgü .
55002024	Recommendation	Rü wüxi i Tupanaãrü puracütanüxü̃ rü tama name na namücüchi naxaixü̃ . Natürü name nixĩ i guxü̃ma i duü̃xü̃gümaã namecüma . Rü nanaxwa̱xe i yaxna namaã naxĩnüãcüma meã duü̃xü̃güxü̃ nangúexẽẽ i Tupanaãrü ore .
51002005	Faith	Rü woo na tama ngẽ́ma petanüwa changẽxmaxü̃ , natürü chauãẽwa rü poraãcü pegu charüxĩnü . Rü wüxi i chorü taãẽ nixĩ na nüxü̃ chacuáxü̃ na ñuxãcü meã pegü ipinuxü̃ na meã pegümaã ipecuáxü̃ca̱x rü ñuxãcü tama nüxü̃ perüxoexü̃ na Cristuaxü̃́ peyaxõgüxü̃ .
60003012	Sin	Erü tórü Cori rü tüxna nadau ya yíxema aixcüma ímexẽ , rü nüxü̃ naxĩnü i tümaãrü yumüxẽ . Natürü tümamaã nanu ya yíxema chixexü̃ ügüxe ” , ñanagürü i ngẽma Tupanaãrü orewa .
53002013	Faith	Natürü , Pa Chaueneẽgüx i Tórü Cori ya Ngechuchu Pexü̃ Ngechaü̃güxex , rü guxü̃guma Tupanana moxẽ pexca̱x taxã yerü nüma ga Tupana rü noxritama naãne ixügügumama pexü̃ nidexechi na pexira penayauxgüxü̃ca̱x i maxü̃ i taguma gúxü̃ ga yexguma pexü̃ nangü̃xẽẽgu ga Naãẽ i pexü̃ üünexẽẽxü̃ rü peyaxõgügu ga yema ore i aixcüma ixĩxü̃ .
66022011	Recommendation	Natürü ngẽma chixexü̃ ügüxü̃ , rü chixexü̃ tá naxügüecha . Rü ngẽma Tupanape̱xewa chixri maxẽxü̃ , rü chixri tá namaxẽẽcha . Natürü yíxema mexü̃ ügüxe , rü name nixĩ na mexü̃ taxügüechaxü̃ . Rü yíxema Tupanape̱xewa ixüünexẽ , rü name nixĩ na Tupanape̱xewa tixüüneẽchaxü̃ ” , ñanagürü .
44002038	Faith	Rü Pedru nanangãxü̃ , rü ñanagürü : — ¡ Nüxü̃ perüxoe i pecüma i chixexü̃ rü Tupanaca̱x pedaugüe rü Ngechuchuégagu ípebaiü̃ na pexü̃́ nüxü̃ nangechaü̃xü̃ca̱x i perü pecadugü ya Tupana ! Rü Tupana tá pexna nanamu i Naãẽ i Üünexü̃ .
52005015	Recommendation	Rü ngẽxguma texé chixexü̃ pemaã ü̱xgu , rü tama name i chixexü̃maã penataeguxẽẽ . ¡ Natürü name nixĩ i naxca̱x pedau na guxü̃guma mexü̃ pexügüxü̃ i pegütanüwa rü guxü̃ma i togütanüwa rü ta !
45001027	Sin	Rü yexgumarüü̃ ta ga yatügü rü naxrüü̃ yatüxü̃maãtama nangẽãẽgü , rü tama ngexü̃gümaã . Rü yema naxü̃neãrü ngúchaü̃ ga chixexü̃gü rü nüxü̃ napora na naxrüü̃ yatüxü̃maã namaxẽxü̃ . Rü yemaãcü ga yema yatügü rü nügümaã nanaxügü ga yema naxü̃neãrü ngúchaü̃ i ãne tüxna ãxü̃ , rü düxwa yemagagu niḏaawee rü naturaxü̃negü .
50002018	Recommendation	Rü ngẽmaca̱x ega ngẽma ore i mexü̃ca̱x chayu̱xgux , rü tama name na pengechaü̃güxü̃ natürü penaxwa̱xe na wüxigu chomaã petaãẽgüxü̃ .
44003019	Recommendation	— Rü ngẽmaca̱x , Pa Chaueneẽgüx , rü name nixĩ i nüxü̃ perüxoe i pecüma i chixexü̃ , rü Tupanaca̱x pedaugü , rü nüxü̃́ peyaxõgü na nüma pexü̃́ ínapiãxü̃ca̱x i perü pecadugü . Rü ngẽxguma i nüma rü tá pexü̃ nataãẽgüxẽẽ , rü tá núma nanamu ya Ngechuchu ga noxritama naãne ixügügu pexca̱x nüxü̃ naxunetacü na perü ãẽ̱xgacü ya Cristu na yiĩxü̃ca̱x .
66021025	Description	Rü norü ĩã̱xgü rü tagutáma narüwãxtagü erü ngẽ́ma rü guxü̃guma nangune rü taguma nachüta .
43006054	Faith	— Texé ya chaxunemaã ãwemüxẽ rü chaugüwa axexe rü tüxü̃́ nangẽxma i maxü̃ i taguma gúxü̃ . Erü choma rü tá tüxü̃ chamaxẽẽ ega naãneãrü gu̱xgu .
43019011	Sin	Rü Ngechuchu nanangãxü̃ , rü ñanagürü : — Tãũ chima cuxme̱xwa changẽxma , ega tama Tupana naxwa̱xegu . Rü ngẽmaca̱x nixĩ i ngẽma duü̃xü̃gü i cuxna choxü̃ mugüxü̃ rü curü yexera poraãcü napecaduã̱xgü — ñanagürü .
59002017	Faith	Rü ngẽxguma yaxõmaregu natürü tama mexü̃ ixü̱xgu , rü tama togüxü̃ rüngü̃xẽẽgu , rü ¿ ṯacüwa namexü̃ i ngẽmaãcü na yaxõxü̃ ?
45008003	Sin	Rü yema taxüneãrü ngúchaü̃gü rü marü nüxü̃ narüyexera ga yema mugü ga Moĩché ümatüxü̃ . Rü yemaca̱x ga yema mugü rü taxucürüwa mexü̃ tüxü̃ naxüxẽẽ . Natürü nüma ga Tupana rü marü nanaxü ga yema taxucürüwa naxüxü̃ ga yema mugü . Yerü ga Tupana rü ñoma ga naãnewa nanamu ga Nanexü̃chi . Rü woo taxüne i pecaduã́xü̃rüü̃ nixĩ ga naxü̃ne , natürü nüma ga Nane rü taguma napecaduã̱x . Rü nüma ga Nane rü tórü pecaduca̱x nayu , rü yemaãcü inayanaxoxẽẽ ga norü pora ga yema pecadu ga taxünewa yexmaxü̃ .
60003014	Recommendation	Natürü ngẽxguma chi ngẽma mexü̃ na pexügüxü̃ca̱x ngúxü̃ pingegügu , rü name nixĩ i petaãẽgü . ¡ Rü taxuca̱xma texéxü̃ pemuü̃ẽ , rü taxuca̱xma ṯacüca̱x pexoegaãẽgü !
51003021	Recommendation	Pa Yatügüx , rü tama name i penanuẽxẽẽ i pexacügü . Erü ngẽxguma ngẽmaãcü penaxü̱xgux rü ngürüãchi tá nüxü̃́ nawa̱xtümüü̃ i ngẽma namaã nüxü̃ pixuxü̃ .
66018002	Sin	Rü tagaãcü ñanagürü : “ Marü nagu nayarüchixe ya yima ĩãne ya taxü̃ne ya Babiróniã . Rü ñu̱xma rü ṉg̱oxogüchiü̃ nixĩ rü nagúxü̃raü̃xü̃ i naãẽ i chixexü̃güchiü̃ nixĩ . Rü ñu̱xma rü ngẽxma naxãchiü̃ i nagúxü̃raü̃xü̃ i ngurucugü rü werigü i chixexü̃ i duü̃xü̃gü naxchi aiexü̃ .
62002022	Sin	¿ Texé tiĩxü̃ ya yíxema idorata̱xáxe ? Yíxema : “ Ngechuchu rü tama aixcüma Cristu ya Tupana Nane nixĩ ” , ñagüxe , tixĩ ya idorata̱xáxe . Yíxema tixĩ ya Cristuarü uwanü , erü tama nüxü̃ tacuáxchaü̃ ya Tanatü ya Tupana rü Nane ya Ngechuchu .
46011027	Sin	Rü ngẽxguma chi ngexerǘxe ya duü̃xẽ rü tachixearü maxü̃ã̱xãcüma tanangõ̱xgu i ñaã pãũ rü e̱xna tayaxaü̱xgu ya daa binu , rü wüxi i chixexü̃ taxü namaã i naxü̃ne rü nagü ya tórü Cori .
59002020	Faith	Pa Yatü ya tama Meã Nagu Rüxĩnücüx , cuma rü tama nüxü̃ cucua̱x i ngẽxguma cuyaxõmaregu rü tama mexü̃ cuxü̱xgu , rü taxuwama name i ngẽmaãcü na cuyaxõxü̃ .
43018003	Description	Rü yéma nangu ga Yuda namaã ga ñuxre ga churaragü rü ñuxre ga tupauca ga taxü̃neãrü purichíagü ga yéma namugüxü̃ ga paigüarü ãẽ̱xgacügü rü parichéugü . Rü meãma nixãxne , rü yéma nanangegü ga omügü .
53003003	Grace	Natürü tórü Cori ya Ngechuchu rü aixcüma nayanguxẽẽ i ngẽma tamaã inaxunetaxü̃ . Rü nüma tá pexü̃ naporaexẽẽ rü pexna nadau na tama chixexü̃gu pey̱ixü̃ca̱x .
44007021	Description	— Rü yexguma düxwa ítanata̱xgügu , rü Faraṹxãcü inayaxu , rü ngĩnexü̃ inayaxẽẽ .
66008005	Description	Rü ñu̱xũchi ga yema orearü ngeruü̃ rü nanayaxu ga yema buetare ga pumaraarü gute̱xeruü̃ . Rü yema pumaraarü gute̱xeruü̃taxmüwa nanayaxu ga ãwe ga naĩcü , rü gumamaã nanaxüãcu ga guma buetare . Rü ñu̱xũchi ñoma ga naãneẽ́tügu nanaña . Rü yexgumatama poraãcü naduruãchiane , rü poraãcü nicuxcuane rü niba̱i̱xbe̱xane rü naxĩã̱xãchiane .
66018003	Sin	Yerü guxü̃ma ga nachiü̃ãnecü̱̃ã̱xgü , rü guma ĩãneãrü chixexü̃ nüxna naxüe . Rü norü ãẽ̱xgacügü , rü yéma poraãcü chixri namaxẽ . Rü guxü̃ma ga ñoma ga nachiü̃ãnecü̱̃ã̱xgü ga taxetanüxü̃gü , rü nügü namuãrü dĩẽruã̱xẽẽgü namaã ga yema ĩãneãrü yemaxü̃gü ga tama Tupanape̱xewa mexü̃ ” , ñanagürü .
44026021	Violence	— Rü yemaca̱xtama nixĩ ga tupauca ya taxü̃negu choxü̃ yayauxgüxü̃ rü choxü̃ yama̱xgüchaü̃xü̃ ga chautanüxü̃gü i Yudíugü .
55004004	Sin	Rü tãũtáma nüxü̃ naxĩnüẽchaü̃ i Tupanaãrü ore i aixcüma ixĩxü̃ . Erü nüxü̃́ nayaxõgü i ngẽma ore i doramare ixĩxü̃ rü ngẽmaguama narüxĩnüẽ .
43006064	Faith	— Natürü tangẽxma i petanüwa ya ñuxre ya tama yaxõgüxe — ñanagürü . Rü yema ñanagürü ga Ngechuchu yerü noxriarü ügügumama marü nüxü̃ nacua̱x ga texé tá nüxü̃́ na yaxõgüxü̃ , rü texé tá cúãcü ínaxuaxü̃xü̃ .
43013026	Description	Rü Ngechuchu choxü̃ nangãxü̃ , rü ñanagürü : — Wüxi i pãũãrü bücuxü̃ tá íchacúe , rü yíxema tüxna chanaxãxẽ , rü yíxema tixĩ — ñanagürü . Rü yexguma ínanacúe ga wüxi ga pãũãrü bücuxü̃ rü Yuda ga Icariúte ga Chimáũ nanena nanaxã .
54006020	Recommendation	Pa Timutéux , ¡ meã namaã nangúexẽẽtae i guxü̃ma i ngẽma ore i cuxü̃ chamuxü̃ ! Rü tama name na icurüxĩnüxü̃ i ñoma i naãnecü̱̃ã̱xãrü dexagümare i taxuwama mexü̃ rü ngẽma ore i doramare ixĩxü̃ i duü̃xü̃gü nüxü̃ ixugügünetaxü̃ na ore i nawa nüxü̃ icuáxü̃ yiĩxü̃ .
44017005	Violence	Rü yemaca̱x ga yema Yudíugü ga tama yaxõgüxü̃ , rü nanuẽ rü nixãũxãchigü yerü muxü̃ma ga duü̃xü̃gü nüxü̃́ nayaxõgü ga Pauru rü Chiraarü ore . Rü norü numaã nanaxĩtaque̱xexẽẽ ga ñuxre ga yatügü ga chixexü̃gü ga taxuwama mexü̃ . Rü yemaxü̃ namugü na nanuẽxẽẽãxü̃ ga yema ĩãnecü̱̃ã̱x ga duü̃xü̃gü . Rü Yachã́ũpatawa nabuxmü ga yema chixexü̃ ga duü̃xü̃gü na Pauru rü Chiraca̱x nadaugüxü̃ca̱x , yerü yema muxü̃ma ga duü̃xü̃güpe̱xewa nanagagüchaü̃ .
62005016	Sin	Rü ngẽxguma chi texé nüxü̃ da̱u̱xgu i tümaẽneẽ na pecadu naxüxü̃ , rü name nixĩ na naxca̱x tayumüxẽ́xü̃ ega tama pecadu i iyanatauxẽẽxü̃ yixĩgu . Rü Tupana tá nanamaxẽẽ i ngẽma tümaẽneẽ ega tama pecadu i iyanatauxẽẽxü̃ yixĩgu . Nangẽxma i pecadu i tüxü̃ iyarütauxẽẽxü̃ . Rü ngẽxguma ngẽma pecaduwe naxũãmagu i wüxi i peeneẽ , rü tama pemaã nüxü̃ chixu na naxca̱x peyumüxẽgüxü̃ .
43013020	Faith	— Aixcüma pemaã nüxü̃ chixu rü texé ya tüxü̃ yaxúxe ya yíxema choma ngẽ́ma tüxü̃ chamuxẽ , rü choxü̃ nixĩ i tayaxuxü̃ . Rü texé ya choxü̃ yaxúxe , rü Chaunatü ga núma choxü̃ mucüxü̃ nixĩ i tayaxuxü̃ — ñanagürü ga Ngechuchu .
58012028	Faith	Rü ngẽma na tórü ãẽ̱xgacü na yiĩxü̃ ya Tupana , rü guxü̃guca̱x nixĩ , rü tagutáma inayarüxo na noxrü ixĩgüxü̃ . Rü ngẽmaca̱x name nixĩ na Tupanana moxẽ ixãgüxü̃ , rü nüxü̃ ingechaü̃güãcüma rü nüxü̃ imuü̃ẽãcüma nüxü̃ icua̱xüü̃güxü̃ , ngẽma nüma nanaxwa̱xexü̃rüü̃ .
44019013	Description	Natürü nayexma ga ñuxre ga Yudíugü ga ĩãnegüwachigü ixĩẽtanüxü̃ rü ṉg̱oxogüarü woxü̃wa puracüexü̃ . Rü nüxü̃ naxügü na Cori ya Ngechuchuégagu na ínawoxü̃ãxü̃ ga ṉg̱oxogü nawa ga yema duü̃xü̃gü ga ṉg̱oxoã̱xgüxü̃ . Rü ñanagürügü : — Ngechuchu ya Pauru nüxü̃ ixuchigacüégagu pexü̃ tamu na ípechoxü̃xü̃ca̱x — ñanagürügü ga yema Yudíugü .
44015040	Grace	Rü yoxni ga Pauru rü Chiraxü̃ niga . Rü yema Aü̃tioquíacü̱̃ã̱x ga yaxõgüxü̃ rü naxca̱x nayumüxẽgü na Tupana nüxü̃ rüngü̃xẽẽgüxü̃ca̱x . Rü yexguma inaxĩãchi .
63001008	Recommendation	¡ Ipexuãẽgü na taxúema pexü̃ womüxẽẽgüxü̃ca̱x rü na tama natüca̱xma yiĩxü̃ca̱x i tórü puracü ! ¡ Natürü meã peyaxõgüama na aixcüma penayaxuxü̃ca̱x i guxü̃ma i ngẽma Tupana pexna ãxchaü̃xü̃ !
66011006	Violence	Rü ngẽma taxre i orearü uruü̃gü rü nüxü̃́ nangẽxma i pora na íyachaxãchixü̃ca̱x ya pucü na tama napuxü̃ca̱x i guxü̃ma i ngẽma 1,260 i ngunexü̃gü i nagu Tupanaãrü orexü̃ yaxugüxü̃ . Rü ngẽxgumarüü̃ ta nüxü̃́ nangẽxma i pora na nagüxü̃ yaxĩxẽẽgüãxü̃ca̱x i dexá . Rü ngẽxgumarüü̃ ta nüxü̃́ nangẽxma i pora na ñoma i naãnewa namugüãxü̃ca̱x i nagúxü̃raü̃xü̃ i poxcuruü̃gü na ngẽmaãcü ngúxü̃ duü̃xü̃güxü̃ yangexẽẽgüxü̃ca̱x i ngẽxguma ngẽma taxre naxwa̱xegügu .
44008021	Sin	Cuma rü taxucürüwama cunayaxu i ngẽma pora , erü curü maxü̃ rü tama name i Tupanape̱xewa .
43017010	Faith	Rü guxãma ya yíxema choxrügü ixĩgüxe rü cuxrügü tixĩgü . Rü guxãma ya cuxrügü ixĩgüxe rü choxrügü tixĩgü . Rü tümagagu rü duü̃xü̃gü choxü̃ nicua̱xüü̃gü .
45003012	Sin	Rü guxãma ítatüe , rü guxãma itayarütauxe rü chixexü̃ taxügü i Tupanape̱xewa . Rü tataxuma ya texé ya aixcüma mexü̃ üechaxe , rü bai ya wüxie .
50002003	Recommendation	Rü tama name i ṯacü pexü na pegü íperütagüxü̃ca̱x rü ngẽmaãcü togüarü yexera na pixĩgüxü̃ca̱x . Natürü name nixĩ na pegü íperüxíragüxü̃ rü pegügu perüxĩnüẽxü̃ na taxuü̃ma pixĩgüxü̃ rü togü rü perü yexera na yixĩgüxü̃ .
66001013	Description	Rü yema 7 ga weraarü üruü̃güarü ngãxü̃tanüwa nüxü̃ chadau ga wüxi ga duü̃xü̃ ga chauxca̱x nangechuchu ga duü̃xü̃xü̃ ixĩcüraü̃xü̃ . Rü wüxi ga naxchiru ga máxü̃maã naxãxchiru . Rü wüxi ga goyexü̃ ga uirunaxca̱xmaã nigoyeremü .
66022003	Faith	Rü ngẽ́ma rü nataxutáma i ṯacü i Tupana chixexü̃ namaã naxuxuchixü̃ . Rü yima ĩãnewa tá nangẽxma i norü tochicaxü̃ ya Tupana rü Nane ga pecaduarü ütanüca̱x yucü . Rü norü duü̃xü̃gü rü tá nüxü̃ nicua̱xüü̃gü .
60004007	Recommendation	Rü marü ningaica na nagúxü̃ i ñoma i naãne rü guxü̃ma i ṯacü i nawa ngẽxmaxü̃ . Rü ngẽmaca̱x name nixĩ na ípexuãẽxü̃ rü meã peãẽ ta ipexügüxü̃ rü guxü̃guma peyumüxẽgüxü̃ .
44014026	Grace	Rü yéma rü wüxi ga wapurugu nichoü̃ na Aü̃tioquíaca̱x nawoeguxü̃ca̱x . Rü guma ĩãne ga Aü̃tioquíawa nixĩ ga noxri duü̃xü̃gü Tupanana namugüxü̃ ga Pauru rü Bernabé na naxügüãxü̃ca̱x ga yema puracü ga ñu̱xma marü yanguxẽẽgüxü̃ .
46007028	Recommendation	Natürü ngẽxguma cuxãma̱xgu rü tama pecadu nixĩ i ngẽma . Rü ngẽxguma wüxi i paxü̃ ãtegu rü tama pecadu nixĩ i ngẽma . Natürü ngẽma ixãma̱xgüxü̃ rü ixãtegüxü̃ rü tá nayexera i norü guxchaxü̃gü i ñoma i naãnewa , rü ngẽma nixĩ i tama chanaxwa̱xexü̃ na nüxü̃ nangupetüxü̃ .
49006012	Sin	Erü tama duü̃xü̃gü i taxrüü̃ ãmachixü̃ rü ãxchinaxãxü̃maã nixĩ i yigü idaixü̃ . Natürü ngẽma namaã yigü idaixü̃ nixĩ i Chatanáãrü duü̃xü̃gü i ṉg̱oxogü i chixexü̃gü i poraexü̃ . Rü nümagü rü namuxũchi rü tüxü̃ narüporamaẽgüchaü̃ . Rü tama nüxü̃ tadaugü erü naãẽgü nixĩ , natürü guxü̃wama nangẽxmagü i ñoma i naãnewa . Rü namaã inacua̱x i ñoma i naãne i chixexü̃ .
59001005	Recommendation	Ngẽxguma chi wüxie i petanüwa tama meã nüxü̃ cua̱xgu na ṯacü tüxü̃́ nanaxwa̱xexü̃ ya Tupana , rü name nixĩ i nüxna naxca̱x taca i cua̱x , rü nüma tá guxü̃ma i norü ngúchaü̃maã tüxna nanaxã . Erü Tupana meãma guxü̃ i duü̃xü̃güna nanaxã i cua̱x , rü tama nayanuxü̃ , rü taxúexü̃ma nanga .
52005019	Recommendation	Rü tama name i nüxü̃ pexoe i Tupanaãẽ i Üünexü̃ .
58009002	Description	Rü guma ĩpata ga naxchirunaxca̱x rü nitüyemachĩã . Rü yema naxmachĩã ga nüxĩra nawa ixücuxü̃ , rü “ Nachica i Üünexü̃ ” nixĩ ga naẽ́ga . Rü yéma nayexma ga werachica rü mecha ga pãũ ga üünexü̃ nagu nuxü̃ .
66003018	Recommendation	Rü ñu̱xma rü cuxü̃ chaxucu̱xẽ na chauxü̃tawa naxca̱x cutaxexü̃ca̱x i uiru i marü üxüwa iguxü̃ i nüxĩcatama ixĩxü̃ . Rü ngẽmaãcü tá aixcüma cuxü̃́ nangẽxma i curü ngẽmaxü̃ . Rü ngẽxgumarüü̃ ta cuxü̃ chaxucu̱xẽ na chauxü̃tawa naxca̱x cutaxexü̃ca̱x i cuxchiru i cómüxü̃ na ngẽmagu quicúxü̃ca̱x na taxúema cuxü̃ dauxü̃ca̱x na cungexchiruxü̃ . Rü ngẽxgumarüü̃ ta cuxü̃ chaxucu̱xẽ na chauxü̃tawa naxca̱x cutaxexü̃ca̱x i curü ma̱ĩ̱xẽtüxü̃ na curümexẽtüxü̃ca̱x na wena quidauchixü̃ca̱x .
62005013	Faith	Pa Chaueneẽgüx ya Tupana Naneãxü̃́ Yaxõgüxex , pexca̱x chanaxümatü i ñaã ore na nüxü̃ pecuáxü̃ca̱x na pexü̃́ nangẽxmaxü̃ i ngẽma maxü̃ i taguma gúxü̃ .
43007018	Faith	— Yíxema texé ya mexü̃ i tümachigaxü̃tama ixuxe rü ngẽmaãcü tanaxü erü tanaxwa̱xe i duü̃xü̃gü na tüxü̃ icua̱xüü̃güxü̃ . Natürü texé nüxü̃ tixu i ore i mexü̃ nachiga i ngẽma tüxü̃ muxü̃ , rü aixcüma nixĩ i tümaãrü ore . Rü tama dora nixĩ i ngẽma nüxü̃ tixuxü̃ .
47004007	Grace	Rü ngẽma nüxü̃ na icuáxü̃ na ñuxãcü namexẽchixü̃ ya Tupana , rü ngẽma cua̱x rü wüxi i mexẽchixü̃ nixĩ . Natürü ngẽma cua̱x i mexẽchixü̃ rü taxüne i maĩraxü̃naxca̱xwa nangẽxma , na nangóxü̃ca̱x na Tupanawa ne naxũxü̃ i guxü̃ma i pora rü tama i tawatama .
45012019	Recommendation	Pa Chaueneẽgü ya Pexü̃ Changechaü̃güxe , tama name i pegütama pexütanü ega texé ṯacü rü chixexü̃ pemaã ü̱xgu . Natürü name nixĩ i Tupaname̱xẽgu penaxü i ngẽma na nüma napoxcuãxü̃ca̱x . Erü Tupanaãrü ore i ümatüxü̃wa rü ñanagürü : “ Rü cho̱xme̱xwa nangẽxma na duü̃xü̃güxü̃ chapoxcuxü̃ i norü chixexü̃ca̱x . Rü choma tá nüxü̃́ chanaxütanü i ngẽma duü̃xü̃ i chixexü̃ üxü̃ ” , ñanagürü ya tórü Cori .
43008054	Faith	Rü Ngechuchu nanangãxü̃ , rü ñanagürü nüxü̃ : — Ega chaugü chitama chicua̱xüü̃gu rü ngẽma rü taxuwama name . Natürü yima choxü̃ icua̱xüü̃cü rü Chaunatü nixĩ . Rü yima Chaunatütama nixĩ ya perü Tupana ixĩcü — ñapegücü nüxü̃ .
45014020	Recommendation	Rü tama name i ṯacü rü õna na cungṍxü̃gagu icuyanaxoxẽẽ i Tupanaãrü puracü i cueneẽãrü maxü̃wa . Rü aixcüma nixĩ i guxü̃ma i õnagü i namexü̃ i Tupanape̱xewa . Natürü wüxi i chixexü̃ nixĩ ega ngẽma õna i ingṍxü̃gagu chixexü̃gu nayixẽẽgu i taeneẽgü .
43019040	Description	Rü yemaãcü ga Yuche rü Nicodému rü curuchawa nanayauxgü ga naxü̃ne ga Ngechuchu . Rü naxchiru ga marü pumaracharaxü̃maã nayanáĩxpüxü̃gü . Yerü yema nixĩ ga tocüma ga toma ga Yudíugü ga yexguma wüxi ga yueta tüxü̃ itata̱xgügu .
58010034	Faith	Rü pema rü pexü̃́ nangechaü̃tümüü̃gü ga yema petanüxü̃gü ga yaxõgüxü̃ ga poxcupataü̃wa yexmagüxü̃ . Rü taãẽãcüma yaxna namaã pexĩnüẽ ga yema tama yaxõgüxü̃ ga pexna napuxü̃xü̃ ga perü yemaxü̃gü . Rü tama naxca̱x pexoegaãẽ , yerü meãma nüxü̃ pecua̱x rü daxũguxü̃ i naãnewa pexü̃́ nangẽxma i ngẽma perü ngẽmaxü̃güarü yexera ixĩxü̃ , erü tagutáma nagu̱x .
44013023	Grace	Rü nuxcüma ga Tupana rü marü inaxuneta rü wüxi i Dabítaa tá nixĩ i Cristu ixĩxü̃ , rü tá nanamaxẽxẽẽ i Yudíugü . Rü Ngechuchu nixĩ ga guma maxẽxẽẽruü̃ ga tórü o̱xigümaã nüxü̃ yaxucü ga Tupana .
46002009	Faith	Natürü yema Tupanaãrü ore i ümatüxü̃ nüxü̃ ixuxü̃rüü̃ãcü nangupetü . Erü norü orewa rü ñanagürü : “ Rü ngẽma duü̃xü̃gü i Tupanaxü̃ ngechaü̃güxü̃ca̱x , rü nüma nanamexẽẽ i ṯacü i taxúema nüxü̃ dauxü̃ , rü taguma texé nüxü̃ ĩnüxü̃ , rü bai i texé nagu rüxĩnüxü̃ ” , ñanagürü i norü orewa .
45008011	Grace	Rü ngẽxguma pewa namaü̃xgu i Naãẽ ya yima Tupana ga Ngechuchu ya Cristuxü̃ írüdaxẽẽcü , rü nümatátama ya yima Cristuxü̃ írüdaxẽẽcü tá wena nanamaxẽẽ i pexene i yuxwa̱xexü̃ , rü Naãẽ i Üünexü̃ i pewa maxü̃xü̃ tá nixĩ i naxüxü̃ i ngẽma .
45008016	Faith	Rü ngẽmatama Naãẽ i Üünexü̃ nixĩ i aixcüma tüxü̃ nüxü̃ cua̱xẽẽxü̃ na Tupanaxãcügü na ixĩgüxü̃ .
48006007	Recommendation	¡ Rü pexuãẽgü na tama ípetüexü̃ca̱x i perü maxü̃wa ! Erü taxucürüwa texé Tupanaxü̃ tawomüxẽẽ . Rü yíxema chixexü̃ ǘxe , rü chixexü̃ tá tayaxu . Rü yíxema mexü̃ ǘxe , rü mexü̃ tá nixĩ i tayaxuxü̃ .
45011022	Grace	Dücax , na ñuxãcü namecümaxü̃ ya Tupana . Natürü tüxü̃ napoxcu ta ega tama aixcüma yaxõgügu . Rü nanapoxcue ga yema duü̃xü̃gü ga chixexü̃gu y̱ixü̃ , natürü pemaã rü namecüma . Natürü penaxwa̱xe i guxü̃guma nüma nanaxwa̱xexü̃ãcüma pemaxẽ rü peyaxõgü na guxü̃guma pemaã namecümaẽchaxü̃ca̱x . Erü ngẽxguma tama nüma nanaxwa̱xexü̃ãcüma pemaxẽgu rü tama peyaxõgüechagu , rü tãũtáma pemaã namecüma . Rü pexü̃ rü tá ta naxo , rü tá pexü̃ ínawogü .
59005007	Recommendation	Rü ñu̱xma Pa Chaueneẽgüx , rü name nixĩ i meã ípenaṉg̱uxẽẽ ñu̱xmatata ínangu ya Cori ya Tupana . Rü dücax , yíxema naãnewa puracüxe rü meã ítanaṉg̱uxẽẽ ya pucü na naxügüxü̃ca̱x i tümanetü . Rü ñu̱xũchi ñuxre ya tauemacü ítanaṉg̱uxẽẽ na nayaxü̃ i tümanetüarü o , rü ngẽxguma rü tá tayabuxgü .
55001016	Grace	Onesíferu rü muẽ̱xpü̱xcüna choxü̃ nataãẽxẽẽ , rü tama chauxca̱x naxãne i ngẽma na chapoxcuxü̃ . Rü ngẽmaca̱x chanaxwa̱xe i tórü Coriaxü̃́ nangechaü̃tümüü̃gü i guxü̃ma i natanüxü̃gü .
62002028	Faith	Rü ñu̱xmax , Pa Chauxacügüx , rü name nixĩ na meãma Cristuaxü̃́ peyaxõgüxü̃ na tama nüxü̃ imuü̃ẽxü̃ca̱x , rü tama ixãneẽxü̃ca̱x nape̱xewa i ngẽxguma wena nuã naxũxgu .
48005016	Recommendation	Pemaã nüxü̃ chixu , rü name nixĩ i Tupanaãẽ i Üünexü̃ naxwa̱xexü̃ãcüma pemaxẽ . Rü ngẽxguma ngẽmaãcü pemaxẽgu , rü tãũtáma pexeneãrü ngúchaü̃ pexügü .
54001015	Grace	Rü pemaã nüxü̃ chixuxchaü̃ i wüxi i ore i aixcümaxü̃chi ixĩxü̃ i inaxwa̱xegüxü̃ na guxãma nüxü̃ cuáxü̃ . Rü Ngechuchu ya Cristu rü ñoma ga naãnewa nangu na namaxẽxẽẽãxü̃ca̱x i pecaduã̱xgüxü̃ . Rü natanüwa rü choma nixĩ ga guxü̃ãrü yexera na chixexü̃ chaxüxü̃ .
49006010	Faith	Rü ñu̱xma Pa Chaueneẽgüx , rü name nixĩ i penayaxu i tórü Coriarü pora na namaã peporaexü̃ca̱x . Erü nüma rü naporaxüchima rü ngẽmaca̱x nüxü̃́ natauxcha na pexü̃ naporaexẽẽxü̃ca̱x .
46010012	Recommendation	Rü ngẽmaca̱x ya yíxema tügügu rüxĩnüxẽ na taporaxü̃ i Tupanape̱xewa , rü name nixĩ na meã tügüna tadauxü̃ na tama chixexü̃gu tanguxü̃ca̱x .
58010014	Grace	Rü nüma ga Ngechuchu ya Cristu rü wüxicanatama Tupanana nügü naxã rü nayu na guxü̃guma Tupanape̱xewa timexü̃ca̱x ya yíxema Tupanaca̱x tüxü̃ yaxüünexẽẽgüxe . Rü ngẽmaca̱x i ñu̱xma rü taxuca̱xma tü̱xcüü̃ wena nügü inaxã rü nayu , yerü wüxicanatama guxü̃ma ningutanüxẽẽ .
43010031	Violence	Rü yexguma ga yema Yudíugüarü ãẽ̱xgacügü rü wenaxãrü nutane nanayauxgü na gumamaã Ngechuchuxü̃ ínamuxũchigüxü̃ca̱x .
46011003	Description	Natürü chanaxwa̱xe i nüxü̃ pecua̱x na Cristu rü wüxichigü i yatüeru na yiĩxü̃ . Rü yatüxü̃gü rü naxma̱xẽru nixĩgü ngẽxgumarüü̃ ya Tupana rü Cristueru na yiĩxü̃ .
58011036	Violence	Rü nayexma ta ga ñuxre ga togü ga yaxõgüxü̃ ga duü̃xü̃gü nüxü̃ cugüexü̃ , rü yac̱uaixgüxü̃ , rü cadenamaã yana̱ĩ̱xgüxü̃ , rü poxcupataü̃gu nawocuxü̃ .
58006019	Faith	Rü ñu̱xma na ínaṉg̱uxẽẽxü̃ na aixcüma tá nayaxuxü̃ i ngẽma maxü̃ i taguma gúxü̃ , rü taxuca̱xma taxoegaãẽgü , erü nüxü̃ tacua̱x na aixcüma daxũguxü̃ i naãnewa i Tupana íngẽxmaxü̃wa tá ingugüxü̃ .
49005011	Recommendation	Rü tama name i pema rü ta penaxü i ngẽma chixexü̃gü i taxuwama mexü̃ i ngẽma togü i duü̃xü̃gü i ẽãnexü̃wa ngẽxmagüxü̃ ügüxü̃ . Natürü narümemaẽ nixĩ i penango̱xẽẽ na nachixexü̃ i ngẽma naxügüxü̃ .
59004011	Recommendation	Pa Chaueneẽgüx , ¡ Tãxṹ i chixexü̃maã pegü pixugüxü̃ ! Erü yíxema chixexü̃maã tümaẽneẽchigagu idexáxe rü e̱xna chixexü̃maã nüxü̃ dawenüxẽ , rü chixe nüxü̃ tawogü ta i Tupanaãrü ore . Rü ngẽxguma chixexü̃gu Tupanaãrü oremaã curüxĩnügu , rü Tupanaãrü orearü yexera cugü quixĩxẽẽchaü̃ erü tama aixcüma naga cuxĩnü .
66021021	Description	Rü yema 12 ga norü ĩã̱x ga guma ĩãneãrü poxeguxü̃ rü perlanaxca̱x nixĩ . Rü wüxichigü ga yema ĩã̱x rü wüxitama ga perla nixĩ . Rü yema norü caye ga guma ĩãneãrü ngãxü̃wa dapetüxü̃ , rü uiruxicanaxca̱x nixĩ . Rü ñoma woruarüü̃ niy̱auracüü .
58003006	Faith	Natürü nüma ya Ngechuchu rü Moĩchéarü yexera nixĩ erü Tupana Nanexü̃chi nixĩ . Rü nüma nixĩ i nüxna nadauxü̃ i guxü̃ma i ngẽma Tupanaãrü duü̃xü̃gü ixĩgüxü̃ . Rü yixema rü ta Tupanaãrü duü̃xü̃gü tixĩgü ega aixcüma Ngechuchuaxü̃́ yaxõgügu rü taguma nüxü̃ rüxoegu . Rü Tupana nanaxwa̱xe na guxü̃guma Ngechuchumaã itaãẽgüxü̃ erü nüxü̃ tacua̱x na wüxi i ngunexü̃ rü tá taxca̱x nataeguxü̃ na wüxiwa namaã ingẽxmagüxü̃ca̱x .
45012009	Recommendation	Rü name nixĩ i aixcüma meãma pegü pengechaü̃gü i wüxichigü . ¡ Rü nüxü̃ pexo i guxü̃ma i ṯacü i chixexü̃ ixĩxü̃ ! ¡ Rü nagu pexĩ i ngẽma aixcüma mexü̃ ixĩxü̃ !
66011013	Violence	Rü yexgumatama poraãcü naxĩã̱xãchiane . Rü wüxi ga yema norü 10 arü üye ga guma ĩãne , rü niwa̱xgü . Rü 7,000 ga duü̃xü̃gü nayue namaã ga yema ĩã̱xãchiane . Rü yema togü ga duü̃xü̃gü ga maxẽxü̃ rü poraãcüxüchi namuü̃ẽ . Rü Tupana ya daxũguxü̃ i naãnewa ngẽxmacüxü̃ nicua̱xüü̃gü .
48003020	Description	Natürü yexguma Tupana Abráü̃maã ixunetagu , rü nümaxü̃chima ga Tupana nixĩ ga Abráü̃maã nüxü̃ yaxuxü̃ ga yema norü uneta . Rü tama togümaãxĩra nüxü̃ nixu na yemagü nüxĩ Abráü̃maã nüxü̃ ixugüexü̃ca̱x .
43019010	Description	Rü yexguma ga Piratu rü Ngechuchuxü̃ ñanagürü : — ¿ E̱xna ngẽma tãũtáma choxü̃ cungãxü̃ ? ¿ Tau e̱xna i nüxü̃ cucuáxü̃ na cho̱xme̱xwa cungẽxmaxü̃ na curuchawa cuxü̃ chipotaxü̃ rü e̱xna cuxü̃ na íchanguxuchixẽẽxü̃ca̱x ? — ñanagürü .
44008032	Description	Rü yema nawa yangúchigüxü̃ ga Tupanaãrü ore ga ümatüxü̃ , rü ñanagürü : “ Rü ñoma wüxi i carneru i norü ma̱xwa nagagüxü̃rüü̃ãcü nayagagü . Rü wüxi i carneruxacü i ngẽma yayo̱xta̱xagüxü̃pe̱xewa tama aita üxü̃rüü̃ nachianemare , rü taxu ñanagürü .
44013021	Description	— Rü yexguma ga duü̃xü̃gü rü Tupanana naxca̱x nacagü ga wüxi ga ãẽ̱xgacü ga rei na namaã inacuáxü̃ca̱x . Rü Tupana rü nüxna nanamu ga Chaú ga Chiche nane ga Beyamítaa ixĩcü . Rü nüma nüxna nadau ga duü̃xü̃gü ga 40 ga taunecügu .
56001010	Sin	Erü nangẽxma i muxü̃ma i yaxõgüchiréxü̃ i tama aixcüma irüxĩnüẽchaü̃xü̃ . Rü ngẽma guxü̃ãrü yexera tama irüxĩnüẽchaü̃xü̃ nixĩ i ngẽma Yudíugü i yaxõgüchiréxü̃ i naxwa̱xegüxü̃ na nuxcümaü̃güxü̃ i nacümawe naxĩxü̃ i ngẽma yaxõgüxü̃ . Rü nümagü rü ore i taxuwama mexü̃xü̃ nixugügü , rü ngẽmaãcü duü̃xü̃güxü̃ nawomüxẽẽgü .
44010012	Description	Rü yemagu ínarüc̱ẖüxüewetaxü̃ ga nagúxü̃raü̃xü̃ ga naẽxü̃gü , rü ãxtapegü , rü werigü . Rü yema naxchápenüü̃wa nayexma ta ga ṯacü ga tama nangõ̱xgüxü̃ ga Yudíugü .
43017022	Grace	— Rü choma rü marü tüxna chanaxã i ngẽmatama pora i cuma choxna cuxãxü̃ na ngẽmaãcü wüxitama tixĩgüxü̃ca̱x ngẽma cuma rü choma na wüxitama ixĩgüxü̃rüü̃ .
55001013	Faith	Rü chanaxwa̱xe i meãma nagu quixũ i ngẽma ngu̱xẽẽtae i mexü̃ ga chauxü̃tawa naxca̱x cungúxü̃ . Rü name nixĩ i meã nüxü̃́ cuyaxõõma ya Ngechuchu ya Cristu rü meã nüxü̃ cungechaü̃ i guxü̃ma i duü̃xü̃gü , erü Cristuarü duü̃xü̃ quixĩ .
43002006	Description	Rü yéma iyexma ga 6 ga tü̃xü̃ ga nutagüngĩxca̱x . Rü wüxichigü ga yema tü̃xü̃wa rü maneca yexma name ga 50 rü e̱xna 70 litrugü ga dexá . Rü yema tü̃xü̃gü iyixĩ ga yema Yudíugü ngĩxü̃ ixügüãcugücü ga yexguma dexámaã nügü yayauxme̱xgüchaü̃gu na Tupanaca̱x nügü yamexẽẽgüxü̃ca̱x .
46015034	Recommendation	Rü name nixĩ i meã pegüãẽgu perüxĩnüẽ rü nüxü̃ perüxoe i ngẽma perü chixexü̃gü . Rü wüxi i perü ãne nixĩ na pemaã nüxü̃ chixuxü̃ rü ñuxre i pema rü tama aixcüma Cristuarü duü̃xü̃gü pixĩgüxü̃ rü tama aixcüma Tupanaxü̃ pecua̱xgüxü̃ .
49004002	Recommendation	Rü chanaxwa̱xe i pegü íperüxíragü rü tama pegü picua̱xüü̃gü . Rü name nixĩ i meã togü i duü̃xü̃güxü̃ peyaxu rü namaã pemecümagü rü yaxna namaã pexĩnüẽ . Rü name nixĩ i pegü pengechaü̃ãcüma pegü perüngü̃xẽẽgü .
65001023	Recommendation	Rü togü , ¡ rü paxa norü pecaduwa ípenayaxuchi na namaxẽxü̃ca̱x rü tama yima üxü ya Tupana mexẽẽ́negu yanatauxexü̃ca̱x ! Rü woo ngẽma tama yaxõgüchaü̃xü̃ , ¡ rü pexü̃́ nangechaü̃tümüü̃gü ! ¡ Natürü pegüna pedaugü na tama norü chixexü̃gu pey̱ixü̃ca̱x ! Rü ngẽma norü chixexü̃ i pexca̱x mexcüraxü̃xü̃ , ¡ rü nüxü̃ pexo !
45008028	Grace	Rü nüxü̃ tacua̱x rü tümaãrü mexü̃ca̱x nixĩ i Tupana ínanguxẽẽxü̃ i guxü̃ma i ngẽma tüxü̃ üpetüxü̃ ya yíxema nüxü̃ ngechaü̃güxe ga nüma nanaxwa̱xexü̃ãcüma tüxü̃ yadexechixe .
45016019	Recommendation	Rü guxü̃ma i duü̃xü̃gü nüxü̃ nacua̱xgü na aixcüma meã Tupanaga pexĩnüẽxü̃ i pemax . Rü ngẽmaca̱x pemaã chataãẽ i chomax . Rü chanaxwa̱xe na meã nüxü̃ pecuáxü̃ i ṯacü nixĩ i mexü̃ i Tupanape̱xewa na penaxüxü̃ca̱x i ngẽma . Natürü ngẽma Tupanape̱xewa chixexü̃ , rü ¡ nüxna pixĩgachi na tama nagu pey̱ixü̃ca̱x !
58009004	Description	Rü yéma nayexma ga yema mecha ga uirunaxca̱x ga ngextá nawa yagugüãxü̃ ga pumara ga yixixü̃ ga yexguma yaguxgu . Rü yéma nayexma ta ga yema baú ga Tupanaãrü mugü nagu namaã nanguxü̃güxü̃ . Rü yema baú rü guxü̃wama uirumaã natüxüne . Rü yematama baúarü aixepewa nayexma ga wüxi ga tü̃xü̃xãcü ga uirunaxca̱x ga yema pãũ ga daxũwa rüy̱ixü̃maã ããcuxü̃ . Rü yexgumarüü̃ ta yema baúarü aixepewa nayexma ga Arã́ũãrü caxü̃ruü̃ ga rüxüxü̃ne , rü guma nutagü ga Tupanaãrü mugü nagu ümatügücü .
45003027	Faith	Rü ngẽmaca̱x i ñu̱xma rü taxucürüwama yigü ticua̱xüü̃gü rü nüxü̃ tixu na yixematama yigü imexẽẽgüxü̃ i nape̱xewa . Erü taxucürüwama texé tügü tamexẽẽ i Tupanape̱xewa . Rü tama ngẽma na naxaurexü̃ca̱x i ngẽma mugü nixĩ i imexü̃ , rü tama ngẽma na mexü̃ ixügüxü̃ca̱x nixĩ i imexü̃ . Natürü Tupanape̱xewa time i ñu̱xma , erü Cristuaxü̃́ tayaxõgü .
43014010	Faith	— ¿ Tama e̱xna cuyaxõ na choma rü Chaunatümaã rü wüxitama tixĩgüxü̃ ? Rü guxü̃ma i ore i pemaã nüxü̃ chixuxü̃ rü tama chauechama nüxü̃ chixu . Erü yima Chaunatü ya wüxiwa chomaã ngẽxmacü , rü yima nixĩ ya naxücü i guxü̃ma i noxrütama puracü .
44016022	Violence	Rü yexguma ga guxü̃ma ga yema ĩãnecü̱̃ã̱x , rü Pauru rü Chirana nayuxgü . Rü yema ãẽ̱xgacügü nanamu na ínacu̱xü̃ãxü̃ca̱x rü ngexchiruxü̃ma naĩxmena̱xãmaã yac̱uaixgüãxü̃ca̱x .
43013034	Recommendation	— Rü pemaã nüxü̃ chixu i wüxi i ngexwacaxü̃xü̃ i mu . Rü ngẽma pexü̃ chamuxü̃ nixĩ i pemücügüxü̃ na pengechaü̃xü̃ i wüxichigü . Rü ngẽma na choma pexü̃ changechaü̃xü̃rüü̃ , rü chanaxwa̱xe i wüxichigü i pema rü pemücügüxü̃ pengechaü̃gü .
47005001	Grace	Rü nüxü̃ tacua̱xgü ega ngẽxguma iyanaxoxgu i ñaã toxone i paxaãchi ñu̱xma toxü̃́ ngẽxmaxü̃ , rü daxũguxü̃ i naãnewa tá tanayaxu i wüxi i toxone i tagutáma iyarüxoxü̃ i Tupanatama toxca̱x mexẽẽxü̃ rü tama i duü̃xü̃gü .
43012044	Faith	Rü tagaãcü ñanagürü ga Ngechuchu : — Texé ya choxü̃́ yaxṍxẽ rü tama choxü̃́xĩcatama tayaxõ . Natürü Chaunatü ya núma choxü̃ mucüaxü̃́ rü ta tayaxõ .
44009013	Description	Rü yexguma yemaxü̃ naxĩnügu ga Ananíã , rü ñanagürü : — Pa Corix , muxü̃ma i duü̃xü̃gü chomaã nüxü̃ nixu i ngẽma yatüchiga na ñuxre i chixexü̃ naxüxü̃ namaã i curü duü̃xü̃gü i Yerucharéü̃wa .
55003002	Sin	Rü duü̃xü̃gü tá nügüguxicatama narüxĩnüẽ , rü norü dĩẽruguama tá narüxĩnüẽ , rü tá nügü ínarütagü , rü ngẽmaãcü tãũtáma nüxü̃ nacua̱xgüchaü̃ i togü i duü̃xü̃gü i tama naxrüü̃ taarü dĩẽruã̱xgüxü̃ . Rü chixri Tupanachiga tá nidexagü , rü tãũtáma nanatüga rü naẽga naxĩnüẽchaü̃ . Rü tãũtáma moxẽ inaxã i ngẽxguma Tupana nüxü̃ rüngü̃xẽẽgu , rü ngẽmaãcü tãũtáma nüxü̃ nacua̱xgüchaü̃ i Tupanaãrü ore .
45005009	Grace	Rü ñu̱xma rü Tupanape̱xewa time yerü taxca̱x nayu ga Cristu . Rü ngẽmaca̱x meãma nüxü̃ tacua̱x rü nüma rü aixcüma tá tüxü̃ ínanguxü̃xẽẽ na tama tüxü̃ napoxcuexü̃ca̱x ya Tupana .
45014014	Sin	Choma nüxü̃ chacua̱x rü nataxuma i õna i Tupanape̱xewa chixexü̃ . Rü aixcümaxü̃chi nüxü̃ chacua̱x i ngẽma erü tórü Cori ya Ngechuchu ya Cristuarü duü̃xü̃ chixĩ , rü nüma choxü̃ nüxü̃ nacua̱xẽẽ i ngẽma . Natürü ngẽxguma chi texé nagu rüxĩnügu na tama Tupanape̱xewa namexü̃ i ṯacü rü õna na tangṍxü̃ , rü name nixĩ i noxtacüma tama na tanangṍxü̃ ega nagu tarüxĩnügu na tama namexü̃ i ngẽma .
54004006	Faith	Rü ngẽxguma ngẽma cumaã nüxü̃ chixuxü̃ i oremaã cunangúexẽẽgu i taeneẽ i yaxõgüxü̃ , rü ngẽxguma nawa cungúechagu i ngẽma ore i marü quixõxü̃ , rü ngẽxguma nagu quixũẽchagu i ngẽma mexü̃ i ngu̱xẽẽtae i marü nagu quixũxü̃ , rü ngẽxguma tá nixĩ i wüxi i mexü̃ i Ngechuchu ya Cristuarü ngü̃xẽẽruü̃ quiĩxü̃ .
