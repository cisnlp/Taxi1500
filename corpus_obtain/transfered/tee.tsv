62003016	Faith	Ju Cristo quintamasunitan ju istavasalanti amapaininti acsni isʼakstu makʼaxtaklh ju isʼatsucunti ju quilacataʼan. Pus vachuʼ ju quijnanʼan tasqʼuini ni camakʼaxtakputuch ju quiʼatsucuntiʼan laʼixlacataʼan ju aliʼin ju vachuʼ talhilacaʼanta ju Cristo.
43013001	Grace	Tucaʼ cʼatan ixjun. Ju anuʼ cʼatan acsni ixpupastaccan ju anuʼ atatsʼisni acsni tatakʼalhtaxtulh laʼixʼanintiʼan ju xalackʼajin istsʼalan ju makʼaniya israelitanin. Pus ju Jesús cʼatsalh ni chintach ju ixʼavilhchan ni camaconach ju ani lacamunutpaʼ. Canach lactʼiyan junta vi ju ixpai. Pus ju yuchi aktsʼiya ixʼamapainich ju ixlapanacni acsni ixʼalactʼavi ju ani lacamunutpaʼ. Para ju chavai ni caʼanach pus amasunilh ni vasalh na amapaini.
58003017	Sin	Apʼastʼactʼit ni yuʼunch ju na taʼalactuʼunulh chai ixlhiyuchi atʼalhkʼamnilh ju Dios tʼupʼuxam cʼata. Chai ni na taʼalactuʼunulh pus yuchi lhipʼuchʼitama ixlacatunaʼan junta aseknicʼa ixjunita.
60001014	Recommendation	Chai ni isʼaskʼatʼan Dios untʼatʼit pus aqʼuiclacʼaʼitʼit. Jantu anavichʼokʼotʼit ju macxcai tachi ju ixkʼachʼaniyatʼit makʼanchich acsni tucaʼ ixmachʼakxayatʼit ju ixchivinti Dios.
45011032	Grace	Ju Dios aʼulanikʼota ixʼalactuʼuntiʼan tachi chun ju lapanacni. Ju chunch lai caʼaktaijuyaʼ ixchuxʼan va lacaʼamapaininti.
66006006	Description	Chai ickʼasmatlh lakatam chivinti tachi ju va anch ixminacha junta ixtayananchalh ju pumatʼatʼi atapacxat. Chai chani ixnajun: ―Ju tam kilo ju trigo lhistʼacan tachi ju lhajacan tamin avilhchan lacalhichʼalhcat. Chai lakatʼutu kilo ju cebada lhistʼacan tachi ju lhajacan tam avilhchan lacalhichʼalhcat. Para jantu catilhitapalalh ju aceite nin yuchi ju vino. ―Chunch ju naulh ju xachivinin.
59004010	Recommendation	Atʼalacʼatʼicstʼitʼit laʼixmacni ju quiʼucxtinʼan Dios chai ju yuchi catalakʼayayan ju lactʼiyan.
44017031	Grace	Ni lhcaʼulata ju yuchi ju avilhchan acsni sok calaktsʼintanuyach tachi chun ju lapanacni pus yuchi lhinajun ju Dios ni catamacaulh ju ixʼalactuʼuntiʼan. Chai ju yuchi sacxtutach pumatam ju canonaʼ tichi chavaich ju catakʼalhtaxtuyaʼ chai tichi chavaich ju camamakʼalhkʼajnicanaʼ. Chai apumavasalanilh tachi chun ju lapanacni ni chunch ju catapasayaʼ ni macxtuchokolh ju anuʼ lapanac junta ixmacnucanta. ―Chunch ju ajuni ju lapanacni ju Pablo.
43019002	Description	Ju ixtaropajni ju gobernador tanavinilh ixcorona ju Jesús si alhtucunuʼ. Chai tamalacpatanulhch. Chai tamalakchʼinilhch smumu pumpuʼ tachi ixtalakchʼi ju xalackʼajin ucxtinin.
54005014	Recommendation	Pus ni chunch ju talai ju va atsiʼincaʼ ju animacontilacanta pus yuchi iclhinajun ni chach aʼicalh. Chach taʼalilh ju isʼaskʼatʼaʼan chai chach kʼox talhistaclh ju laʼixchakaʼan. Ju chunch jantu tuʼuʼ catiʼalilh ju laich aquintapulhichivinin ju jantucaʼ talhilacaʼanta ju Cristo.
43014011	Faith	Alacʼaʼitʼitch ni va lakatamch Dios ictʼajunita ju quimpai. U ni jantu lai pʼulacʼaʼiyatʼit ju va quinchivinti pus aquilapulhilacaʼauch ju tuchi icnavita.
66020014	Violence	Chai ju acsni jantu tavanan catini xamatiʼ. Para junta catamakʼalhkʼajnankʼalhiyaʼ yuchach ju ixlhipaktʼui aninti juncan.
58009026	Description	Ni chunch ixlalh pus caʼistasqʼuini ni na paklhu ixnilh ju Cristo tus acsni tavanan navicantacha ju lacamunutpaʼ. Para alai va paktam ju quitalacasuchilh ju Cristo acsni aclalh ju cʼata ju ilhcaʼulata ju Dios. Chai quilhitapʼuxchilh ju isʼatsucunti ju quilacataʼan ni lai aquintaxacaniyan ju quintalakʼalhinʼan.
44013018	Description	Ju Dios va tastucnikʼo tachi chun ju ixtanavi ju makʼaniya quintʼaʼisraelitaninʼan acsni ixtaʼucxuntʼajun tʼupʼuxam cʼata junta va aseknicʼa ixjunita.
46011033	Recommendation	Pus ji quiʼalakʼavin acsni tʼakʼaixtʼokʼatʼit acsni upʼutʼunatʼit ju anuʼ ixpupastaccan ixʼaninti ju Jesús pus alapʼacxantʼitch acsni avenaʼitʼit.
66006012	Violence	Chai iclaktsʼilh ju Askʼatʼa Borrego acsni malamaconilh ixlhilacachaxan junta ixlamcanta chai lana na pʼas tataclh ju lacatʼun. Chai ju avilhchan lana na smalaka va tachi ju tuʼuʼ tsʼiti pumpuʼ. Chai ju malhquiyuʼ lana na lapulh va tachi ju acʼalhni.
58011035	Violence	Vachuʼ ixʼalin ju chakolun ju talacaʼinilh ixchivinti Dios chai mas ixma xanin istsʼalh laʼixchakaʼ para taʼamaklhtayananchokolh xalakʼajun acsni malokʼonichokocalh. Chai ju aliʼin talacaʼinilh ixchivinti Dios para alhimakchapucalh tus tani. Ju yuʼunch lai caʼixtatakʼalhtaxtulh ni caʼixtanaulh ni jantu vana catalhilacaʼanaʼ ju Dios. Para jantu ixtanaviputun ju chunch. Palai kʼox talhiula mas caʼamaknicalh ni ixtacʼatsai ni caʼamalokʼonichokocanaʼ chai caʼaxtaknicanaʼ ju palai kʼox isʼatsucuntiʼan ju lactʼiyan.
44016037	Violence	Para ju Pablo ajunich ju pulasiyajni: ―Ju quijnan ictʼaputekʼecantauch ju romanonin. Para ju uxijnan quintalakanekmanch laʼixʼucxlacapuʼan ju lapanacni mas jantucaʼ xaquintakʼasmatnin ju ucxtinin u alin ju quintalakʼalhin quincʼan u jantu. Va yuchi ni quintatʼalhnunch lacapulachʼin. Pus ju chavai ja tanajun ni va sekch aquintamaxtuyan. Ca jantu. Chach taminchokolh isʼakstuʼan chai aquintamaxtun.
45013009	Recommendation	Ju makʼaniya ixlhamapʼaksin Dios ju tsʼokʼula ju Moisés chani najun: “Ma jantu va kʼaya atʼatsʼucʼutʼit ju jantu miʼamachakaʼan u jantu mimpapaʼan. Ma jantu amakninintʼit. Ma jantu akʼalhaunantʼit. Ma jantu anaʼuntʼit taʼaklhtamat chivinti ixlacata akʼantam. Ma jantu alhacchʼipʼitʼit tuʼuʼ”. Chunch najun lacalhamapʼaksin. Pus ju ani chivinti chai va tuchi aliʼ lhamapʼaksin ju caʼalilh vaklhtam chun ju tanajun. Va tanajun ni atʼalamapʼainitʼit ju mintʼalapanacniʼan tachi ju va jun uxijnan ju mapʼainichʼokʼocʼanatʼit.
62003003	Faith	Chai tachi chun ju talhilaksi ju Cristo ni chunch catajunaʼ tachi ju junita ju yuchi pus salaka tanavitʼajun isʼatsucuntiʼan va ixlacata ni salaka junita ju isʼatsucunti ju Cristo.
45007022	Faith	Ju lacasastʼi quiʼatsucunti ickʼachani ju ixlhamapʼaksin Dios.
50004004	Recommendation	Va tachi alhikʼachʼantʼit ju Jesús. Aktam iclajunchokopalau ni akʼachʼantʼitch.
66001012	Description	Pus ju quitʼin ictalakaspʼitlh ni va xaclaktsʼimputun tichi chavaich ju xaquixakʼalai. Chai acsni ictalakaspʼitlh pus iclaktsʼilh lakatujun ixputayan cantila ju si oro ixtajunita.
58003018	Sin	Apʼastʼactʼit ni yuʼunchach ju ajuni ju Dios ni jantu tavanan lai catitaʼastacnalh laʼixmacni va ixlacaʼatalh ni lana jantu lai ixtalacaʼi.
43010008	Sin	Tachi chun ju alhistacnin ju pʼulhnan ixtatʼajun acsni tucaʼ xacmin va akʼalhonin ixtajunita. Chai va lacatapʼastu ixtataiʼiputun ju jantu ixʼanuʼan. Para ju lapanacni ju tachi borregojni tajunita jantu takʼasmatnilh ju ixchivintiʼan.
60002018	Recommendation	Ju uxijnan ju va xalapanacni untʼatʼit aqʼuiclacʼaʼitʼitch ju miʼucxtinʼan chai atʼalhonitʼit. Para jantu va yuʼunch ju aqʼuiclacʼaʼitʼit chai atʼalhonitʼit ju va lackʼoxin lapanacni tajunita chai ju na lai taʼamapaininin. Para vachuʼ atʼalhonitʼit chai aqʼuiclacʼaʼitʼit ju na kʼai tajunita.
44006013	Description	Chai talhiʼalh vachuʼ ju lapanacni ju catanonach taʼaklhtamat. Chanich ixtanajun: ―Ju ani lapanac jantu mamactai ju ixnajunca ju macxcai chivinti ixlacata ju ani ixpujitat Dios chai ixlacata ju quilhamapʼaksinʼan.
47005018	Faith	Pus yuchi ju Dios ju quintaʼulhtuyan ju chunch. Chai yuchi ju quintanavichokon ixʼamigojni va ixlacata ni nilh ju Cristo ju quilacataʼan. Vachuʼ yuchi ju Dios ju quintajuntan ju quijnan ni acʼajuniu ju lapanacni ni lai ixʼamigojni catava ju Dios.
59005010	Recommendation	Quiʼalakʼavin alaktsʼintʼit ju makʼaniya ixlapanacni Dios ju ixtanajun ixchivinti. Ju yuʼunch tajunita tachi ju tuʼuʼ lhilaktsʼintaiti ixlacata quiʼatsucuntiʼan ju quijnanʼan. Ju yuʼunch jantu jeks xataʼui mas na lhu ixʼamamakʼalhkʼajnican.
44002021	Faith	Chai ma tachi chun ju catapaininiyaʼ ju kʼai ucxtin Dios ma catatakʼalhtaxtuyach chai ma jantu catitaʼalh ju lacajipi. Ju Joel ma na makʼanch ixnajun ni ma chunch ixnajun ju Dios.
66007012	Faith	Tanaulh: Vasalh chanich canavicalh ju quiDiosʼan. Chach xtaknikʼalhicalh lakʼailaktsʼiuch. Chai chach lakʼayakʼalhicalh ni yuʼunch ju tacʼatsakʼojui tachi chun ju taxtokni. Chach talhonikʼalhicalh yuchi ju lai navikʼojui tachi chun ju taxtokni. Vasalh chach navikʼalhicalh chunch.
60003003	Recommendation	Jantu va yuchi ju anavitʼit cuenta ju milacatunaʼan. Ju tam xamatiʼ jantu acsnich ju na cʼus tasui acsni maxantilai ju ixʼai u lhu calacatocʼalh ju tuʼuʼ oro u na kʼox camalakchʼini.
55001008	Faith	Pus tun tʼitʼamaxan ju ixchivinti ju quiʼucxtinʼan Jesús nin yuchi ju quitʼin mas xalacasqʼuin ju Jesús ni actʼalhnucalh. Para laʼixtachaput ju Dios aqʼuintʼamakʼalhkʼaj ixlacata ju chivinti junta najun tichi chavaich ju Cristo.
43017019	Description	Chai ixlacaʼatalhʼan yuʼunch ju icpumakʼaxtakchokocan quiʼakstu. Ju chunch vachuch ju yuʼunch aquintamakʼaxtakniyach ju isʼatsucuntiʼan ni tamispai ju minchivinti. Chai yuchach ju stavasalanti.
66003002	Recommendation	Pus ma alacpʼucʼuchʼokʼotʼitch. Chai ma alaʼaktʼaiʼutʼitch ni tachapun aʼunchʼokʼoyaʼitʼit. Chai ju chunch ma jantu acʼapkʼalhiyaʼitʼit ju Dios. Ma chunch ju alatʼit ni laktsʼinta ju tuchʼi naviyatʼit ju xaquimaʼatsʼokni ju ani chivinti. Chai ma najun ni jantu soknicʼa lhiulai ju Dios tachi ju naviyatʼit.
66016004	Description	Chai ixlhipumatʼutu anquilh vachuʼ xtʼekʼemacamilh ju lacxcan ju tuchi ixtajun laʼixpumapʼun. Vachuʼ taju junta taʼacxtui ju xcan. Pus lana si acʼalhni jonkʼo.
45005002	Faith	Chai ju Dios quintanavinin lamapainin va ixlacata ju Cristo acsni quintalaktsʼinan ni salaka junita ju quiʼalhunutʼan. Pus chunch ju quintalaktsʼinan acsni lhilacaʼanauch ju Cristo. Chai va tachi aquintanaviniyanch ju ani lamapainin. Chai lhilackʼachanauch ni cʼatsayauch ni cachaʼanau ju anch junta vilhcha ju Dios junta slivasalh cʼus junita.
49005005	Sin	Pus ju uxijnan cʼatsʼayatʼit ni laʼixpuʼucxtinʼan Cristo chai Dios jantu tuʼuʼ caʼaxtaknicanaʼ ju lapanacni ju tatʼatsucui ju jantu ixʼamachakaʼan u ju chakolun ju tatʼatsucui ju jantu ixpapaʼan. Nin yuʼunch ju tanavi ju tuʼuʼ atumpa alactuʼunti ju ixtʼachunch cava. Nin yuʼunch ju talhacchaʼan tuʼuʼ. Ju chunch talai pus tachi ju va isdiosʼan tanavita ju chun alactuʼunti.
58011008	Faith	Ju Abraham lacaʼinilh ixchivinti Dios chai acsni junicalh ni cataxtulh laʼixtʼun chai caʼalh alacatam junta ixʼanuʼ cajunaʼ astan pus quiclacaʼi chai alh mas jantu iscʼatsai ta anchach tucan ju cachaʼananta.
49005018	Recommendation	Jantu alactʼakʼapʼatʼit. Ju chunch laich caʼalilh lhu ju mintalakʼalhinʼan. Alai chach lhinonkʼo ju Spiritu Santu lamiʼatsucuntiʼan.
61002002	Sin	Chai na pumalhu vachuʼ va lhilakachapui catatsucuyaʼ tachi ju talai ju aʼokxchokʼoni amamakaʼunin. Chai yuchi macxcai chivinti calhichivincanaʼ ju ixti Dios mas stavasalanti ju yuchi.
49002018	Faith	Pus laʼixmacni Cristo ju uxijnan ju jantu israelitanin untʼatʼit chai ju quijnan ju israelitanin icjuntau laich xakʼalayau ju Dios tachi ju quimpaiʼan. Chai vana yuʼ ju Spiritu Santu ju taʼaktaijuyan ju uxijnan tachi ju quintaʼaktaijuyan ju quijnan.
44021025	Recommendation	Pus ju quijnan icʼatsʼoknunitauch ju yuʼunch ju tamaklacaʼanita ju Jesús ju jantu israelitanin tajunita. Icʼajuniuch ni jantu tasqʼuini ni catanavi tachi ju ixnajun ju Moisés. Va yuchi ni jantu cataʼulh ju taxtokni ju lhikʼailaktsʼincanta ju tuʼuʼ ju laktsʼincanta tachi ju dios. Nin yuchi ni cataʼulh ju acʼalhni. Nin yuchi ni cataʼulh ju va pixtuchʼimaknicanta. Nin yuchi ni va catatʼatsuculh ju jantu ixpapaʼan u ixʼamachakaʼan.
44005003	Sin	Para ju Pitaluʼ chanich juni ju Ananías: ―Ananías tajuch ni va xalacʼaʼitʼi ni catanu lamintanquilhacni ju lhacaticuru. Yuchach ju xamapastʼacʼaniyan ni laich xalhitʼaʼaklhtʼamai ju Spiritu Santu ni laich xamakʼai lacatsʼunin ixtapalh ju milacatʼun.
49004014	Recommendation	Pus jantu chun calau tachi ju tam askʼatʼa. Pantsʼiquis kʼachaniyau ju ani atalaninti. Chai apantsʼiquis atumpa ju kʼachanipalau. Chai lacaʼiniyau ju ixʼaʼokxchokʼonti ju lapanacni ju na lai tapuʼokxchokʼonun ju jantu stavasalanti.
46006009	Sin	Ja lana jantu cʼatsʼayatʼit ni jantu lai catitanu junta lhinajun ju Dios ju va jantu sok tatʼaʼanta ju ixtʼalapanac. Jantu aʼokxchʼokʼocʼantʼit ixlacata tachi chun ju ani taxtokni. Jantu lai catitanu junta lhinajun ju Dios ju tapuxcajui ixnavinʼan. Nin yuʼunch ju talhilacaʼanta ju tuʼuʼ santo. Nin yuʼunch ju papanin ju tatʼatsucui ju jantu ixʼamachakaʼan. Nin yuʼunch ju chakolun ju tatʼatsucui ju jantu ixpapaʼan. Nin yuʼunch ju papanin ju tʼalalactuʼui ju ixtʼajokʼat.
58010025	Recommendation	Pus jantu cacʼapʼau tachi ju talai ju aliʼin ni jantu caʼanau junta tatakʼaixtʼokʼa ju talakʼayai ju Dios. Alai calamapʼaksiyau ju pumatamin. Chai palai canaviu ju chunch ni laktsʼinauch ni vaninch minta ju avilhchan acsni caminchokoyaʼ ju Cristo.
51003005	Sin	Chai ni chunch junita ju quiʼatsucuntiʼan ju chavai pus yuchi alhitsʼucʼutʼit tachi ju vasalh nitʼatʼit ixlacata ju xataxtokni ju ani lacamunutpaʼ. Jantu atʼatsʼucʼutʼit ju jantu miʼamachakaʼan u ju jantu mimpapaʼan. Nin lai anavitʼit ju aliʼ alactuʼunti ju ixtʼachunch cava. Jantu akʼachʼanitʼit tachi chun ju atsiʼin. Nin yuchi ni caʼalilh ju macxcai miʼatalacpastʼacʼatʼan. Chai jantu alhacchʼipʼitʼit tuʼuʼ. Ni va chunch alatʼit pus tachi ju va midiosʼan navitʼatʼit ju miʼalintaʼan.
52005008	Faith	Para ju quijnanʼan ju tʼonau lacaʼatuncunuʼ tasqʼuini ni caʼacʼatsanauch. Pus chani calau ni jantu aquintatʼalalhajayan ju macxcai. Tasqʼuini ni calhistacchokocau. Chai lai chunch calau acsni pʼas calhilaksiyau ju Jesús chai camapainininau. Chai chunch cajunau tachi ju tam taropa ju lakchʼi ju tsasnat ixcujuʼ ni jantu lai catitanunilh ju flecha. Tasqʼuini ni calhistacchokocau. Chai lai chunch calau acsni calhistʼacʼau ju quintacʼatsanʼan acsni calhilaksiyau ixchivinti Dios ni aktsʼiya aquintamakʼalhtaxtuyan. Chai chunch cajunau tachi ju tam taropa ju aktanui ju tsasnat ixʼaktanut ni jantu lai tapasani ju flecha.
55001007	Grace	Icpujunan chunch ni jantu quintaxtaknitan ju Dios ju alhunut ju va catalhanalh. Alai quintaxtaknitan ju alhunut ju tachapun. Vachuʼ quintaʼaktaijutan ni lai amapainininau chai lai lhistacchokocanau quiʼakstuʼan.
62002004	Sin	Para ni xamatiʼ canonaʼ ni mispai ju Dios para ni jantu quiclacaʼi ju ixlhamapʼaksin pus ju yuchi va taʼaklhtamai. Jantu najun ju stavasalanti.
50002002	Faith	Pus ni chunch ju tanavinitan ju Dios pus aquilamakʼankʼachayau ju quitʼin. Va lakatam aʼuntʼit chai alamapʼainitʼit. Chach va lakatam valh ju miʼatalacpastʼacʼatʼan chai chach va lakatamch valh ju tuchʼi navipʼutʼunatʼit. Chai ni anaviyaʼitʼit ju chunch pus slivasalh na ackʼachanach.
43007030	Description	Ju acsnich lana tapastaclich ixchʼapaca. Para jantu xamatiʼ lai chʼapalh ni tucaʼ ixchin ju ixʼavilhchan.
54006018	Recommendation	Pus aʼunitʼi ju makʼalinin ni catanavilh ju kʼox. Chai lhu catanavilh ju lamapainin. Chai jantu va lacatapʼastu cataxtaknilh ju ixtuminʼan ju vasalh tamaktasqʼuini. Alai va lacakʼachat ju catapuʼaktaiju ju ixtuminʼan.
43018030	Description	Chai taʼakʼalhtayanalh ju lapanacni. Tanajunch: ―Ni jantu cava alin ixtalakʼalhin pus jantu cava xaclamakʼaxtakniu.
45014006	Faith	Ju lapanac ju sacxtui ju avilhchan ju talhoni pus lhisacxtui ni lai pulakʼayai ju quiʼucxtinʼan Dios. Chai ju lapanac ju jantu tuʼuʼ talhoni chai va najunch ni sich kʼox chux avilhchan pus vachuʼ va lakʼayaputun ju quiʼucxtinʼan Dios. Yuchi ju punavi chunch. Chai ju lai okʼojui tachi chun ju taxtokni pus vachuʼ va pulakʼayaputun ju quiʼucxtinʼan Dios acsni vajin ni xtakni lakʼailaktsʼiuch ju Dios ixlacata tachi chun ju uich. Chai ju jantu lai okʼojui tachi chun ju taxtokni pus vachuʼ pulakʼayaputun ju quiʼucxtinʼan Dios ni jantu okʼojui chux. Chai vachuʼ xtakni lakʼailaktsʼiuch ju Dios ixlacata tuchi laich ui.
45012012	Recommendation	Akʼachʼantʼit ni cʼatsʼayatʼit ni aktsʼiya apʼinaʼitʼit ju lactʼiyan. Jantu jeks aʼutʼit acsni makʼalhkʼajnanatʼit. Jantu tavanan acʼaptʼit ju ixtʼachivininca ju Dios.
44024023	Description	Chai junicalh ju xacapitán ni calhiʼanchokolh ju Pablo laʼixchakaʼ ju kʼai ucxtin Herodes chai calhistaclh para chach navilh va tuchi ixnaviputun ju Pablo. Chai chach talakmilh ju ixʼamigojni chai chach taxtakni tuʼuʼ ju camaktasqʼuiniyaʼ ju Pablo.
46013007	Description	Ju na amapaininin si chʼixkʼojui. Chai ju yuchi jantu vatsʼalhti mucʼani ixtalakʼalhin ju tam ixtʼalapanac. Chai ju na amapaininin va tachi lacaʼi ni kʼox cajunaʼ astan mas va tuchi tanavich ju lapanacni. Chai ju na amapaininin tastucnikʼojui tachi chun ju min laʼisʼatsucunti.
47004013	Faith	Para mas chunch ju tapasai laquiʼatsucunti quincʼan para ju quijnan iclhilaksiyau ju Dios tachi ju lalh ju makʼaniya lapanac ju David ixjuncan. Ju yuchi chani tsʼoklh ju lacaʼalhiqui: “Ju quitʼin iclhilaksich ju Dios. Yuchi icʼalhijuni ju lapanacni ixchivinti”. Chunch ju naulh ju yuchi. Pus vachuʼ ju quijnan iclhilaksiyau ju Dios chai yuchi icʼalhijunau ju lapanacni ixchivinti.
52005014	Recommendation	Vachuʼ iclalhimapʼaksiyau ni amapʼaksiyaʼitʼit ju jantu tachʼalhcatnamputun. Chai ju yuʼunch ju va tatalhanan aʼunitʼit ni jantu na va catatalhanalh. Aʼaktʼaiʼutʼit ju na xcai tasastʼucʼa ju macxcai acsni tuʼuʼ mapastʼacʼanican. Jantu jeks aʼunitʼit xamatiʼ.
66016010	Description	Chai ju ixlhipumaquis anquilh xtʼekʼemacamilh laʼixputolan ju maktiliʼ ju tuchi ixtajun laʼixpumapʼun. Pus lana putsʼiskʼo junta ixlhinajun ju anuʼ maktiliʼ ju ixtacutcha lacaʼalama. Chai ju lapanacni na ixtapakʼatsʼi ju isimakʼatʼan ni na ixtamakʼalhkʼajnan.
48006016	Grace	Ictapainini ju Dios ni cataʼaktaijuyan lacaʼamapaininti chai ni jantu calacʼalh ju miʼalhunutʼan tachi chun ju uxijnan ju chunch tsʼucʼuyatʼit tachi ju iclajuntauch ju ani. Vachuʼ chunch ictapaini ixlacata ju aliʼin ju vasalh isʼaskʼatʼan Dios tajunita.
44018025	Faith	Ju yuchi ismasunicanta ixlacata ju kʼai ixʼucxtin Jesús chai ixlhichux ixʼalhunut ixʼamalaninin ixlacata ju yuchi. Chai ju tuchi ismispai lana vas ixnajun. Va yuchi ni jantu tuʼuʼ atumpa ismispai. Va yuchi ju ismispai tachi ju ixnajun ju Xivan acsni ixʼamakpaxanan.
46010031	Recommendation	Pus chani iclajunau. Acsni avenaʼitʼit chai acsni akʼotʼaʼitʼit tuʼuʼ u tuʼuʼ atumpa anaviyaʼitʼit pus chunch ju anaviyaʼitʼit tachi ju laich catapunonaʼ ju aliʼin lapanacni ni Dios ju xakʼai.
62002027	Recommendation	Para ju Cristo taxtaknitan ju uxijnan ju Spiritu Santu chai ju yuchi tʼonkʼalhi lamiʼalhunutʼan. Chai yuchi jantu lhimaktasqʼuiniyatʼit ni xamatiʼ catamasuniyan tichi chavaich ju najun ju istavasalanti chai tichi chavaich ju najun ju taʼaklhtamat chivinti. Isʼakstu ju Spiritu Santu ju catamasuniyan tachi chun ju taxtokni. Chai ju yuchi aktsʼiya najun ju stavasalanti. Jantu va taʼaklhtamat chivinti ju najun ju yuchi. Chai tachi ju tamasuniyan ju Spiritu Santu pus chunchach ju alatʼit. Kʼox ixʼamigojni aʼuntʼit ju Cristo.
59002026	Faith	Tachi ju quilacatunaʼan ni jantu tuʼuʼ ixtapalhni jun acsni va niyau chai taxtui ju quintacuvinʼan pus vana va chun ju quijnanʼan ju nonau ni lhilacaʼantau ju Jesús. Jantu tuʼuʼ ixtapalhni ju quinchivintiʼan ni canonau ni lhilacaʼanauch ju yuchi ni jantu naviyau tuʼuʼ ju kʼox.
44027035	Description	Chai acsni nonkʼo ju chunch ju Pablo pus chʼapalh lakatam xkapavati. Xtaknilh lakʼailaktsʼiuch ju Dios laʼixʼucxlacapuʼan ixchuxʼan. Astan chʼekʼeʼilh lacatsʼunin chai tsuculh vainaʼ.
44015020	Sin	Va yuchi ni caʼatsʼoknuniyau ni jantu cataʼulh ju tuʼuʼ ju lhakʼailaktsʼinicanta ju tuʼuʼ ju laktsʼincan tachi dios. Chai jantu catalhitsuculh apumatam ju jantu ixʼamachakaʼ u jantu ixpapa. Jantu cataʼulh ju lhivai ju va pixtuchʼimaknicanta chai jantu cataʼulh ju acʼalhni.
44023003	Sin	Pus ju acsnich ju Pablo juni: ―Dios ju caʼulaniyan ju uxintʼi ni va acxpʼutʼiyunun. Ju uxintʼi yuchi lhivilhtʼi ni aqʼuimpʼuxcʼonin ju quintalakʼalhin tachi ju lhijun lacalhamapʼaksin. Pus tajuch ni va navipʼalai tachi ju jantu lhijun lacalhamapʼaksin ni qʼuilhinauch ju quimpuquicsaca.
45008001	Description	Ju chavai jantuch mucʼanicanta ixtalakʼalhinʼan ju va lakatam tatʼajunita ju Cristo Jesús chai ju jantuch vana ixkʼachat ju makʼaniya ixʼatalacpastʼacʼatʼan tanavi. Va yuchi ju tanavinich ixkʼachat ju Spiritu Santu.
52005009	Grace	Pus lai calhilaksiyau ju Dios ni aquintamakʼalhtaxtuyan ni jantu quintalhilhcaʼulanin ju Dios ni va camakʼalhkʼajnankʼalhiyau. Para quintalhilhcaʼulanin ni catakʼalhtaxtuyau va ixlacaʼatalh quiʼucxtinʼan Jesucristo.
66020008	Violence	Chai taxtulh. Alh aʼokxchokʼonuʼ ju lapanacni ju tatʼajun ixlhilacaputsʼun ju lacamunutpaʼ. Aʼokxchokʼomakʼaixtoklh ju Gog chai ju Magog ni catalasalh. Pus ju yuʼunch lana na ilhuʼan ixtajunita. Chunch ilhilhuʼan ixtajunita tachi ju tuʼuʼ xacucu alama.
46006011	Grace	Pus chunchach ixʼuntʼatʼit ju aliʼin lamilhiʼuxijnan. Para ju chavai chʼakʼanicʼantʼatʼit ju miʼalhunutʼan. Ju chavai ixʼanuʼ Dios untʼatʼit. Chai ju Dios talaktsʼinan ni soknicʼa untʼatʼit. Chunch untʼatʼit ju chavai laʼixtachaput ju Spiritu Santu va ixlacaʼatalh ni xalhilacʼapʼinatʼit ju Jesús.
55001012	Faith	Chai ni icʼajuni ju lapanacni ju ani chivinti pus yuchi iclhimakʼalhkʼajnan ju chavai. Para jantu icmaxanan ni icmispai tichi chavaich ju iclhilacaʼanta. Chai slivasalh iclacaʼi ni tachapun ju yuchi. Lai aquilhistacniyaʼ ju sastʼi quiʼatsucunti tus acsni caminchokoyaʼ ju yuchi. Pus ju quitʼin iclhilaksich ni chunch ju aquiʼulhtuyaʼ.
49006018	Faith	Chai va tachi atʼachʼivinintʼit ju Dios. Atʼachʼivinintʼit chai atʼapʼaininitʼit. Chai ju Spiritu Santu cataʼaktaijuyan ni sok atʼachʼivinaʼitʼit. Skala atsʼucʼutʼit acsni tʼachʼivinatʼit ju Dios. Chai jantu alhokʼontʼit mas jantu sai amaklhtʼayananatʼit ju tuchʼi sqʼuiniyatʼit. Vachuʼ asqʼuinitʼit ju Dios ixlacataʼan tachi chun ju talhilacaʼanta ju Jesús.
52001001	Grace	Ju quijnan icPablo chai icSilvano chai icTimoteo ju ani icvilau. Va iclamacʼamiyau ju uxijnan ju vilhchitʼit ju lakʼachakʼan Tesalónica. Pus ju uxijnan va lakatam tʼaʼuntʼatʼit ju quimpaiʼan Dios chai ju quiʼucxtinʼan Jesucristo. Pus icʼatapainini ju yuʼunch ni catanaviniyan lamapainin chai cataʼaktaijuyan ni jantu calacʼalh ju miʼalhunutʼan.
50004005	Faith	Chach tacʼatsa tachi chun ju lapanacni ni lackʼoxin lapanacni untʼatʼit. Apʼastʼactʼit ni va tsʼalhti caminaʼ ju quiʼucxtinʼan Cristo.
46011026	Faith	Pus iclajunau ni va ta pakchux ju aʼuyaʼitʼit ju ani xkapavati chai akʼotʼaʼitʼit ju ani vino pus va apʼumalacʼasuyaʼitʼit ni vasalhch nilh ju Jesús ju milacataʼan. Chai chunch ju atʼailhipʼitʼit tus acsni caminchokoyaʼ ju yuchi.
59005015	Faith	Chai ni ixlhichux ixʼalhunutʼan talacaʼi ni akʼasmatni ju Dios acsni tasqʼuini lamapainin ixlacata ju anuʼ takʼankʼan pus palai cajunaʼ ju yuchi. Isʼakstu ju quiʼucxtinʼan Jesús ju camakʼostolayaʼ. Chai ni alin ju alactuʼunti ju xanavi chai yuchi lhitakʼankʼai pus camacʼacxanicanach.
55001003	Faith	Ju quitʼin icchʼalhcatnani ju Dios lacasalaka atalacpastʼacʼat tachi ju ixtalai ju quilacpaiʼan ju makʼanchich. Chai icjuni ju Dios lakʼailaktsʼiuch ju milacata. Pus jantu tavanan iccʼapʼan acsni ictʼachivinin ju Dios ju tsʼis chai ju tuncuj.
66006016	Description	Chai chani ixtajuni ju anuʼ lactalhpa chai ju anuʼ chiux: ―Apʼatʼaʼutʼitch. Aquilatantʼalhmauch. Chach jantu aquintalaktsʼin ju yuchi ju vi lacakʼai putolan. Chai chach jantu aclaktsʼiu ixtalhkʼamti ju Askʼatʼa Borrego.
66002017	Description	Pus ju alin ixpakʼasmatni ma chach kʼasmatlh ju tuchi najun ju Spiritu Santu. Tuchi ajuni ju talhilaksi ju xaquimaʼatsʼokni ju ani chivinti. Pus ju casastʼucʼaʼ ju macxcai ma caxtaknicanach ju vaiti ju makʼanicantacha ju lactʼiyan. Ma yuchi ju caxtakniyaʼ ju xaquimaʼatsʼokni ju ani chivinti. Chai ma vachuʼ caxtakniyaʼ lakatam xnapapa chiux junta tsʼokcanta ju sastʼi ixtapakaʼut. Chai ju anuʼ tapakaʼut ma jantu xamatiʼ mispai. Va yuchi ju caʼamaklhtayananach”. Chunch ju quijuni ni acʼajunilh ju amachakʼan Pérgamo.
61002003	Sin	Chai ni na talhacchaʼaniyan pus cataʼaʼokxchokʼomaxtuniyan ju mintuminʼan laʼixchivintiʼan. Pus ni akʼasmatnitʼit tachi ju va stavasalanti alhiulatʼit. Para makʼanchich ixʼamucʼanicanta ixtalakʼalhinʼan chai aktsʼiya caʼalinaʼ ju ixmakʼalhkʼajnatʼan ju jonkʼalhita.
53002011	Sin	Chai ni chunch catalayaʼ pus ju Dios calhilakʼaʼiyaʼ ni caʼalilh ju aʼokxchokʼonti ni chach talacaʼi ju va taʼaklhtamat. Catalacaʼiniyaʼ ju anuʼ lapanac acsni canonaʼ ni yuchach ju Dios.
45002024	Sin	Tachi ju tsʼokcanta laʼixchivinti Dios junta chani najun: “Ju aliʼin ju jantu israelitanin tajunita ma va macxcai talhichivinin ju Dios ma va ixlacata ni jantu muctʼaxtʼuyatʼit ju uxijnan tachi ju najun lacalhamapʼaksin. Ju uxijnan ma chunch ju layatʼit mas israelitanin untʼatʼit”. Chunch najun laʼixchivinti Dios.
55003008	Sin	Pus ju makʼanchich ju Janes chai ju Jambres tatʼalakʼailh ju Moisés. Pus chunchach vachuʼ talai ju ani lapanacni. Jantu kʼox talhiulai ju stavasalanti ixlacata ju Cristo. Jantuch kʼox ju ixʼatalacpastʼacʼatʼan ju yuʼunch. Pus lana tasui ni jantu talhilacaʼanta ju Cristo.
66003019	Recommendation	Pus ju yuchi acsni vasalh mapaini tam xamatiʼ pus ma kʼaji acsni jantu sok an chai mamakʼalhkʼajni. Pus ma yuchi talhijunan ni ixlhichux ju miʼalhunutʼan tamch apʼastʼactʼit ixlacata tuchʼi naviyatʼit.
45005001	Faith	Ju Dios quintalaktsʼinan ju chavai ni salaka juntau ju laquiʼalhunutʼan ni lhilacaʼantauch ju Cristo. Ju chavai matich ixtalhkʼamti ju Dios ju quilacataʼan va ixlacata ni nilhch ju quilacataʼan ju quiʼucxtinʼan Jesucristo.
54004016	Recommendation	Alhistʼacchʼokʼocʼach miʼakstu. Chai vachuʼ anavitʼi cuenta tuchʼi amalaniyaʼ ju lapanacni. Ju chunch atʼakʼalhtʼaxtʼuyaʼ ju uxintʼi chai vachuʼ catatakʼalhtaxtuyaʼ ju yuʼunchach ju catakʼasmatniyanch.
44026011	Violence	Chai na paklhu icʼamamakʼalhkʼajni ju ixtatanui laʼixpujitatʼan. Tapʼastu xacʼajuni ni catalhitsʼiʼilh ju Jesús chai catanaulh ni jantu vana catachʼakʼokʼalh. Chunch xacnavi acsni xacʼan lakatamin lakatamin lakʼachakʼan laʼixpujitatʼan. Chai ni slivasalh na xacʼaxcaji pus xacʼalacchʼakʼokʼaxmai tus alakatam lacatʼun ni laich acʼamamakʼalhkʼajni.
48005019	Sin	Pus lana tasui tamalh ju macxcai ju alin laquiʼalhunutʼan. Yuchach acsni xamatiʼ jantu lhilacaʼan tam ixʼamachakaʼ u ni jantu lhilacaʼan tam ixpapa. Chai lhu alactuʼunti ju ixtʼachun ju tanavi.
46003007	Grace	Pus ju chunch va nomputun ni jantu tuʼuʼ ixtalakxtu ju najun ixchivinti Dios. Nin yuchi ju mavasalai ju ixchivinti. Va yuchi ju Dios ju lai lhilaksican ni yuchi ju quintaʼaktaijuyan ni lai lhilacaʼanau ju Cristo chai lai palai palai lhilaksiyau ju yuchi.
46001007	Faith	Chai ni xatanaviniyan lamapainin ju Dios pus jantu tuʼuʼ tamakʼancʼacxniyan tachi chun ju lhakʼailaktsʼin ju xtʼakʼa ju Dios. Chai pʼacxantʼayatʼitcaʼ ju quiʼucxtinʼan Jesucristo tus acsni caminaʼ.
66014002	Description	Chai ickʼasmatlh lakatam chivinti ju mincha lactʼiyan. Chai istʼasat chunch ixjunita tachi ixtalhavanti xcan chai tachi istʼasat ju tʼajin acsni na pʼas tʼasai. Ju anuʼ chivinti ju ickʼasmatlh chunch ixjunita tachi acsni na lhu sacan ju arpa.
44010043	Faith	Yuchi ju ixtalhichivinin chux ju makʼaniya lapanacni ju ixtanajun ixchivinti Dios. Ju yuʼunch ixtanajun ni ma camacʼacxanicanaʼ ixtalakʼalhin va tichi chavaich ju calhilacaʼanaʼ ju Jesús. Ju Dios ma camacʼacxaniyaʼ va ixlacata ni nilh ju Jesús. ―Chunch ju ajuni ju Pitaluʼ.
45002007	Faith	Ju aliʼin lapanacni va tachi tanavi ju kʼox ni tapuxcajui ta yu laich capunaulh ju Dios ni xalackʼajin tajunita laʼixmacni yuchi chai ta yu laich kʼox calhiulacanaʼ laʼixmacni yuchi. Chai tapuxcajui ju atsucunti ju jonkʼalhita lactʼiyan. Pus ju yuʼunch caʼaxtaknicanaʼ isʼatsucuntiʼan ju conkʼalhiyanta ju lactʼiyan.
66001004	Grace	Ju quitʼin icXivan chai iclamacʼamiyau ju uxijnan ju lhilacʼapʼinatʼit ju Jesús ju lakatujun lakʼachakʼanixni vilatʼit ju laxalacatʼun Asia. Ju Dios tʼajun tus va tavananch chai yuchi ju caminaʼ astan. Pus ju Spiritu Santu chunch junita tachi ju anuʼ lakatujun maclhcu ju lacya laʼixʼucxlacapuʼ ju kʼai putolan junta lhinajun ju Dios. Pus ju Spiritu Santu chai ju Dios cataʼaktaijuyan lacaʼamapaininti chai cataʼaktaijuyan ni jantu calacʼalh ju miʼalhunutʼan.
44019004	Faith	Chai ju Pablo ajunich: ―Pus ju Xivan ixmakpaxai tam xamatiʼ acsni ixmacajun ju macxcai isʼatsucunti. Para vachuʼ ixʼajuni ni catalhilacaʼalh ju yuchi ju caminaʼ astan. Ju chunch va nomputun ni catalhilacaʼalh ju Jesucristo ju ixnoncan camalakachatachilh ju Dios.
61002009	Violence	Pus ju Dios ni amakʼalhtaxtulh ju Noé chai ju Lot pus tasui ni cʼatsai ju Dios ta yu laich capumakʼalhtaxtuyaʼ ju tatalhoni ju yuchi acsni amapastʼacʼanican ju tuʼuʼ alactuʼunti. Ju Dios vachuʼ cʼatsai ta yu lai capumakʼayaʼ ju alactuʼunin tus acsni cachinaʼ ju avilhchan acsni camakʼosaspitcanach ju lapanacni. Chai mas tucaʼ chin ju anuʼ avilhchan amamakʼalhkʼajni.
58011016	Grace	Para jantu chun ixtanaviputun. Alai va ixtalacasqʼuin ju lacatʼun ju palai kʼox. Ju chunch va nomputun ni ixtaʼamputun ju lactʼiyan ni anchach ju ixtʼunʼan. Chai ni chunch ju talalh pus ixlhiyuchi ju Dios jantu lhimaxanalh ni cajuncalh isDiosʼan ju yuʼunch. Alai alakʼoxinilh lakatam lakʼachakʼan ju lactʼiyan. Chai ju chunch putalacasu ni na kʼoxich alhiula ju Dios.
54004007	Recommendation	Nin lacatsʼunin jantu anavitʼi cuenta ju anuʼ chivinti ju tatʼajun nonin ju aʼokxchokʼoni amamakaʼunin. Pus ju ixchivintiʼan jantu lai catiʼaktaiju xamatiʼ ni laich camispa ju Dios ni va chivintich junita. Jantu anavitʼi cuenta. Alai va yuchi ju anavitʼi cuenta ta yu laich atsʼucʼu tachi ju kʼachani ju Dios.
66020009	Violence	Chai laʼixlhilacaputsʼun ju lacamunutpaʼ tatakʼaixtoklh. Chai talakʼaxcʼavitnu talakachoko ju ixlapanacni Dios junta ixtatʼajun ju lakʼachakʼan ju na mapaini ju Dios. Para ju Dios macamilh ju jipi chai lana alacmaknikʼo ju anuʼ talakʼaxcʼavitnunun.
44010048	Description	Pus ju acsnich ju Pitaluʼ alhinaulh ixʼamakpaxaca ni ixtalhilacaʼanta ju kʼai ucxtin Jesús. Chai astan ju yuʼunch tatapaininilh ju Pitaluʼ ni catolhcha lakatʼui lakatʼutu avilhchan.
45002019	Grace	Chai nonatʼit ni uxijnan ju palai mispʼayatʼit ju ixtaxtokni Dios. Chai ixlhiyuchi laich apʼulhniyaʼitʼit ju tachi va alakʼachʼixnin tajunita laʼistacʼatsanʼan. Chai nonatʼit ni laich amalacpʼucʼuʼuyaʼitʼit ju tatʼajun tachi ju va lacaʼatatsʼisni ni jantucaʼ tamispai ixti ju Dios.
62002025	Grace	Chai ju Jesucristo quintakʼalhtasunitan ni aquintaxtakniyan ju quiʼatsucuntiʼan ju conkʼalhiyanta ju lactʼiyan.
59003017	Description	Para ju Dios vilhcha lactʼiyan chai yuchach ju xtʼakʼa ju kʼox tacʼatsan. Chai ju xtaknican ju chunch tacʼatsan na salaka ju ixʼatalacpastʼacʼat. Chai ju yuchi jantu kʼachani ju lasat. Na cʼus lapanac junita. Chai lai malacaʼinican tuʼuʼ. Na aʼaktaijunun lacaʼamapaininti. Chai va tachi navich ju kʼox. Ju yuchi vaklhtam chun alaktsʼin ju ixtʼalapanacni chai jantu acxputʼiyunun.
43003035	Faith	Ju xapai Dios mapaini ju istsʼalh. Chai xtaknikʼota ixtachaput ju istsʼalh.
61003009	Grace	Jantiyuʼ ni va jantu sai camimputulh ju quiʼucxtinʼan Cristo tachi ju quintakʼalhtasunitan. Jantu chun lai mas chun tanajun ju aliʼin. Para ju yuchi lacsni quintalhiʼanan. Jantu lacasqʼuin ni xamatiʼ catitsʼankʼa. Ju yuchi lacasqʼuin ni chux tamch catapastaclh chai catalhilacaʼalh ju yuchi.
46007007	Grace	Para ca vak tachi kʼox cava ni chunchach ju catatsuculh ju chavai tachi chun ju jokʼatni tachi ju quitʼin ni va quiʼakstu ictʼajun. Para jantu si axtakninicanta ju chunch atsucunti. Ju pumatamin tam ju axtaknicanta ju isʼatsucuntiʼan.
46014001	Recommendation	Ju tucan anavitʼit cuenta yuchi ni alamapʼainitʼit ju milhiʼuxijnan. Para vachuʼ asqʼuinitʼit ju Dios ju lhakʼailaktsʼin ju xtʼakʼa ju Spiritu Santu. Chai ju palai kʼox lhakʼailaktsʼin ju laich asqʼuinitʼit yuchi ni laich anaʼuntʼit ixchivinti Dios.
47004006	Grace	Dios ju naulh ni caʼalilh ju atuncunuʼ ju ani lacamunutpaʼ. Chai yuchach ju vachuʼ quintalhimalacpucujutan ni laich camispayau ni vasalh yuchi ju xakʼai ju Dios.
44018024	Description	Pus ju acsnich chaʼalh ju lakʼachakʼan Efeso pumatam israelita ju Apolos ixjuncan. Amachakaʼ Alejandría. Ju yuchi na lai ixchivinin chai na ismispai ju ixchivinti Dios ju tsʼokcanta.
58013012	Grace	Pus vana va chunch ju Jesús. Ju yuchi mamaxanicalh ni lacamacni ju maknicalh. Pus nilh ni laich caxacanilh ixtalakʼalhinʼan ju lapanacni laʼixʼacʼalhni.
56002015	Recommendation	Chai ni alin ju mintachaput ni xakʼaiʼat pus vas anauch tachi chun ju ani chivinti chai yuchi ju alhimapʼaksitʼi ju lapanacni ni catanavi. Chai alakʼakʼaimatʼi ju jantu sok taʼan. Tachi chun ju anaviyaʼ jantu tuʼuʼ anavitʼi tachi ju va jantu tuʼuʼ catapulhiulayan ju lapanacni.
62004009	Grace	Chani ju pumasunicau ju ixʼamapaininti Dios ju quilacataʼan ni malakachachilh ju Dios ju lakatami istsʼalh ju ani lacamunutpaʼ ni laich caʼalilh ju quiʼatsucuntiʼan ju conkʼalhiyanta lactʼiyan va laʼixʼaninti ju Jesús.
43017024	Grace	Quimpai ju yuʼunch ju quiʼaxtʼaknitʼa iclacasqʼuinch ni vachuch anch catatsucuyanta junta actsucuyaʼ ju quitʼin. Ju chunch ni laich catalaktsʼinaʼ ju quimpuxakʼaich ju xaqʼuixtʼaknich. Tus acsni maticaʼ ixjunita ju lacamunutpaʼ xaqʼuixtʼaknitʼach ju quimpuxakʼai ni na qʼuimapʼaini.
45003016	Sin	Junta tatʼajun ju yuʼunch ma na talakʼalhini ju isʼatsucuntiʼan ju aliʼin lapanacni chai na tamamakʼalhkʼajni ju ixtʼalapanacniʼan.
58004014	Faith	Pus alin ju xakʼai quimpaliʼan ju tanu ju lactʼiyan junta vilhcha ju Dios. Yuchi ju Jesús istsʼalh Dios. Pus ixlhiyuchi tasqʼuini ni va tachi calhilacaʼanau ju yuchi.
61001017	Grace	Pus iclaktsʼiuch ni xlapʼapʼapʼa talacasu ju ixlacatuna. Chai icpumachakxauch ni vasalh chunch junita. Chai ickʼasmatvich acsni chivinilh ju Dios. Tus lactʼiyan mincha ju ixchivinti chai naulh ni xakʼai junita ju Jesús acsni chani naulh: “Yuchach ju ani ju quintsʼalh ju na icmapaini. Na kʼox iclhiulai ju yuchi”. Chunch naulh ju Dios.
46012011	Description	Para tachi chun ju ani lhakʼailaktsʼin isʼakstu ju Spiritu Santu ju xtʼakʼa chai yuchi ju alhvakxtaknikʼojui ju pumatamin tachi ju kʼoxich lhiulai isʼakstu.
66008012	Description	Chai ju ixlhipumatʼatʼi anquilh sunulh ju iskʼolh chai lana takʼalhilh lacatsʼunin ju avilhchan para jantu chaʼalh paitat ju takʼalhi. Chai vana va chunch tapasalh lacamalhquiyuʼ. Takʼalhilh lacatsʼunin para jantu chaʼalh paitat ju takʼalhi. Chai vana va chun tapasalh ju stʼacu. Takʼalhi lacatsʼunin para jantu chaʼalh paitat ju takʼalhi. Pus ju chunch pus lana jantu isʼaktsai tachi ju aktsʼiya ixtamapulhcui. Pus ju tamin avilhchan lakatʼatʼi hora na istsʼista. Chai vana va chun ju tsʼis. Lakatʼatʼi hora jantu lai istasui nin yuchi ju stʼacu.
44018017	Violence	Pus ju acsnich tachi chun ju griegonin tachʼapalh ju Sóstenes ju xaʼucxtin lacpujitat. Tatsuculh lakanekmanin laʼismakspaʼ lacapuʼucxtin. Para ju Galión jantu xanavi cuenta.
43010039	Violence	Aktam ixtachʼapaputumpalai ju Jesús. Para lana taxtulh ju yuchi junta ixtavilanalhch ju fariseonin.
47004016	Faith	Pus yuchi jantu jeks iclhiʼuyau. Mas jantu na tachapun junita ju chavai ju quilacatuna quincʼan para tuncujun tuncujun palai iclhilaksiyau ju Dios laʼixlhichux quiʼalhunut quincʼan.
43012003	Description	Ju acsnich ju Malia chʼapalh paitat kilo ju na saksi cʼuchʼu ju va achʼitin ixnavicanta chai na laklhu ixtapalh ixjunita. Chai ju yuchi chʼanmucʼalh laʼixchʼanchʼajaʼ ju Jesús chai lhichʼanxaca laʼixʼai. Pus ju chakaʼ na cʼus pulacʼacamilh ju lacacʼuchʼu.
58011009	Faith	Chai ni lacaʼinilh ixchivinti Dios ju Abraham pus tsucucha ju anuʼ lacatʼun junta ixjuncanch ni caxtaknicanach. Para tsucucha lacalonachakaʼ. Tachi ju va jantu makʼan catolhcha. Chai astan vana va chun lalh ju istsʼalh ju Isaac ixjuncan chai ju ixpapanti ju Jacob ixjuncan. Vana va chun ajunicalh ju yuʼunch ni caʼaxtaknicanach ju anuʼ lacatʼun.
50003017	Recommendation	Quiʼalakʼavin chunchach ju atsʼucʼutʼit tachi ju quilalaktsʼinau ju quiʼatsucunti. Chai anavitʼit cuenta ju aliʼin ju chunch tatʼajun vachuʼ.
48006002	Recommendation	Alaʼaktʼaiʼutʼit ni alin ixlhamakʼan tam xamatiʼ. Chai ni chunch ju alatʼit pus amuctʼaxtʼuyaʼitʼit tachi ju najun laʼixlhamapʼaksin ju Cristo.
59002024	Faith	Pus lana tasui ni Dios jantu laktsʼin ni soknicʼa cava ju isʼatsucunti tam lapanac acsni anicʼach va najun ni lhilacaʼanta ju yuchi. Para ju yuchi laktsʼin ni soknicʼa ju isʼatsucunti acsni vachuʼ navi ju kʼox.
45009014	Faith	Pus tas anonaʼitʼit. Ja lai acnaulh ni jantu kʼox tachi ju asacxtunun ju Dios. Jantu tavanan lai actinaulh ju chunch.
45014001	Recommendation	Amalakʼavitʼit ju jantucaʼ kʼox tamachakxai ju ixchivinti Dios. Para jantu alhimalakʼavitʼit ni va alhitʼalasapʼutʼutʼit ju tuchi lacaʼitach ju yuchi.
66012007	Violence	Chai alilh ju kʼai lasat ju lactʼiyan. Pus ju Miqui yuchi ju lhinajun laʼixtalhavatʼan ixʼanquilhnin Dios. Pus ju yuchi chai ju ixʼanquilhnin tatʼalasalh ju makakʼai lu chai ju ixʼanquilhnin ju makakʼai lu.
49004026	Recommendation	Acsni tʼalhkʼamnatʼit pus alhistʼacchʼokʼocʼantʼit miʼakstuʼan ni jantu alactʼuʼununtʼit. Chai vatsʼalhti acʼaptʼit ni alin ju mintalhkʼamtiʼan.
60003009	Recommendation	Jantu alamapʼuspʼitnitʼit ju macxcai acsni tuʼuʼ macxcai ju anavicʼanaʼitʼit. Nin yuchi ni lai aʼunitʼit macxcai chivinti ju tajunan macxcai chivinti. Alai va asqʼuinitʼit ju Dios ni caʼaxtakniyaʼ kʼox isʼatsucuntiʼan. Asqʼuintʼit ju kʼox ixlacataʼan ni cʼatsʼayatʼit ni Dios tasacxtutan ni vachuʼ axtʼaknicʼanaʼitʼit ju kʼox miʼatsucuntiʼan.
43008029	Grace	Chai ju quimacaminta quintʼaʼalhtanan. Chai ni aktsʼiya icnavich tuchi ju kʼoxich lhiulai ju yuchi pus yuchi jantu tavanan quilhimacajun.
49006014	Recommendation	Pus pʼas alhilacʼapʼitʼit ju Cristo. Chai ju uxijnan ni mispʼayatʼit ixchivinti Dios pus lakʼasivilatʼit tachi ju tam taropa ju pʼas chʼi ju iscinturón acsni canaʼ lasanaʼ. Chai ni salaka junita ju miʼatsucuntiʼan laʼixmacni Dios pus matiʼ cunaʼ junta lai cataputʼalalhajayan ju lhacaticuru. Ju chunch aʼunaʼitʼit tachi ju tam taropa ju lakchʼi ju tsasnat xcujuʼ ni jantu lai catitanunilh ju flecha.
66001020	Description	Pus chanich ju nomputun ju anuʼ ju jantu lai xamachʼakxai ixlacata ju anuʼ lakatujun stʼacu ju laktsʼintʼa laquilhicana chai ju anuʼ lakatujun ixputayan cantila ju si oro ixtajunita. Pus ju anuʼ lakatujun stʼacu pulaktsʼipaxcavacan ju talhistʼacʼa ju quintalhilaksi ju tavilanancha ju lakatujun lakʼachakʼanixni. Chai ju ixputayan cantila ju laktsʼintʼa pulaktsʼipaxcavacan ju quilhmaktujun ju quintalhilaksi.
58002009	Grace	Para cʼatsayau ni xakʼai navicanta ju Jesús chai lakʼayacanta va ixlacaʼatalh ni quilhimakʼalhkʼajnanchilh ju aninti. Para pʼulhnan ju yuchi lacatʼicstʼi cʼatsalh isʼakstu pantsʼiquis. Palai xalackʼajin ixtajunita ju anquilhnin. Chunch ju navicalh ni laich canilh ju ixlacata pumatamin lapanacni ni ixʼanaviniputun lamapainin ju Dios ju yuʼunch.
50002013	Grace	Pus yuchi ju Dios ju chʼalhcatnan lamiʼalhunutʼan ni anavinipʼutʼunaʼitʼit ju ixkʼachat chai ju yuchi cataʼaktaijuyan ni laich anaviyaʼitʼit.
43015011	Grace	Iclapujunau ju ani taxtokni va ixlacata ni chach alilh ju quinkʼachat ju lamiʼalhunutʼan. Chai chach vasalh akʼachʼanaʼitʼit.
54001001	Description	Ju quitʼin icPablo. Ixlapanac ju Jesucristo icjunita. Chai yuchi ju Dios ju quijuni ni acʼajunilh ju lapanacni ixchivinti. Pus yuchi ju Dios ju quintamakʼalhtaxtun chai yuchi ju Cristo Jesús ju lhilaksiyau ni aquintalhiʼanan ju lactʼiyan.
54002009	Recommendation	Vachuʼ iclacasqʼuin ni catalakchʼilh ju ixpumpuʼan ju chakolun tachi ju va kʼoxich. Jantiyuʼ ju va capumamaxanicalh u va caputalacasu tachi ju va lakachapui. Chai jantu ixlhiyuchi camaxantila ju ixʼaiʼan ni va catalhitakʼaya ni na cʼusich catasu. Nin yuchi ni catalacatocʼalh oro u plata u catalakchʼi ixpumpuʼan ju na laklhu ixtapalh va ixlacaʼatalh ni tachi tam xakʼai catalacasu.
43002015	Violence	Chai ju acsnich ju Jesús navilh lakatam ixpanekni lasu. Pus lana tsuculh alactixcoxtunuʼ tachi chun ju istaʼastʼananch ju anuʼ laʼixpujitatʼan ju israelitanin. Chai tachi chun ju borregojni chai vacax atixcoxtukʼo. Vachuʼ alacpumakʼanikʼo ju ixtuminʼan ju amapaxanin. Chai alacmaktakʼo ju ixmixaʼan.
49002010	Grace	Para isʼakstu ju Dios ju quintamakʼalhtaxtuyan. Chai acsni lhilacaʼanau ju Cristo pus quintaxtakniyan sastʼi quiʼatsucuntiʼan ni lai naviyau ju kʼox tachi ju ixlhilhcaʼulata ju Dios ni canaviu.
60004012	Recommendation	Ji quiʼalakʼavin jantu alhamakʼaninintʼit acsni makʼalhkʼajnanatʼit laca tuʼuʼ tsʼinqʼui makʼalhkʼajnat. Jantu anaʼuntʼit ni jantu chun tapasacan laquiʼatsucuntiʼan ju chʼakʼokʼayau ju Jesús.
66019007	Recommendation	Cakʼachanauch chai calakʼayauch ju yuchi ni chilh ju ixputamakʼaxtokni ju Askʼatʼa Borrego chai malakchʼininkʼotach ju isʼasqʼuininti.
49006017	Recommendation	Chai ni cʼatsʼayatʼit ni vasalh tamakʼalhtaxtutan ju Jesús pus lakʼasi atsʼucʼutʼitch chai ju chunch jantu xamatiʼ lai catamacʼapʼaniyan ju tuchʼi lacʼaʼiyatʼit. Chai ju chunch aʼunaʼitʼit tachi ju tam taropa ju aktanui ju tsasnat ixʼaktanut ni jantu lai catitapasanilh ju flecha. Chai alhipʼitʼit ju anuʼ ju lai apʼusastʼucʼaʼitʼit ju macxcai. Yuchi ju quintaxtaknitan ju Spiritu Santu. Yuchi ju ixchivinti Dios. Ju yuchi chunch junita tachi ju lhman isʼespadaʼan ju taropajni.
44007024	Violence	Chai ju anch ju yuchi laktsʼilh pumatam amachakaʼ Egipto ju ixtʼajun lhimakchapunuʼ pumatam istʼaʼisraelita. Pus ju Moisés lhikʼalhtsaulh. Maknilh ju amachakaʼ Egipto. Ixnajunch ni chunch camalacchoyaʼ tachi ixʼulhtui ju anuʼ lapanac.
53003013	Recommendation	Chai ju uxijnan ji quiʼalakʼavin jantu jeks aʼutʼit ju ixnavica ju kʼox.
46016013	Faith	Alhistʼaccʼantʼit ni jantu xamatiʼ cataʼokxchokʼon. Va tachi alhilacʼapʼinaʼitʼit ju Jesús. Aʼuntʼit tachi ju jokʼatni ju jantu tuʼuʼ tatalhoni. Achʼixkʼotʼit mas va tuchi camilh lamiʼatsucuntiʼan.
44007043	Sin	Alai ma va ixtachʼixlhiʼan ju lona chakaʼ junta ixtamakʼata ju isdiosʼan ju Moloc ixjuncan. Chai ma ixtalhilacaʼan ju anuʼ tachi stʼacu ju ixtaxapalaxtuta chai ju talhimapakaʼulh Renfán. Ma va yuchi ju talhilacaʼalh ju ixtanavita isʼakstuʼan. Pus ixlhiyuchi ma camamakʼalhkʼajniyaʼ ju Dios. Ma isʼakstu Dios ju ma caʼamalakachatachilh ju amachakʼan alacatam lacatʼun lhiʼavinti ju xalacatʼun Babilonia. Chai ma catalhiʼanaʼ ju anuch lapanacni chai ma xalapanacni catanaviyanta. Ma chunch ju xaʼatsʼoknuncan laʼixʼalhiquiʼan ju ixlapanacni Dios.
53002015	Recommendation	Pus ji quiʼalakʼavin va tachi alhilacʼapʼitʼitch chai va tachi apʼastʼactʼitch ju anuch amalaninti ju iclamalanitau laquiʼatsʼoknut quincʼan chai laquinchivinti quincʼan.
47005005	Grace	Pus ju Dios quintaxtakniputunan ju sastʼi quilacatunaʼan ju lactʼiyan chai yuchi ju xaquintalhinaviyan. Chai ni quintaxtaknitan ju Spiritu Santu pus pucʼatsayau ni aktsʼiya aquintamuctaxtuniyan ju ixchivinti.
54002011	Recommendation	Ju chakolun chach va sek tatavi lacatalhavat acsni tʼoncan chivinca. Chai catatalhonilh ju ixlhamapʼaksinʼan ju jokʼatni.
54005019	Recommendation	Pus jantu anavitʼi cuenta ni xamatiʼ lhichivinin pumatam ju lhinajun lacatalhavat. Va acsnich ju lai akʼasmatniyaʼ acsni catanonach tachi pumatʼui u pumatʼutu ni talaktsʼilh acsni xanavi ju anuʼ alactuʼunti.
45016016	Recommendation	Alamacʼamitʼit ju pumatamin milhiʼuxijnan lacaʼamapaininti. Tamacʼamiyanch tachi chun ju talhilacaʼanta ju Cristo ju lacatam lacatam tavilanancha.
66018019	Description	Chai catamucʼayaʼ ju pokxni laʼisʼaktsulhʼan ni cacʼatsacanaʼ ni na taʼamakʼaninin. Chai na catalackʼalhunaʼ. Chai ai ai catalacnonaʼ. Pʼas catachivinaʼ acsni chani catanonaʼ: ―Painich ju kʼai lakʼachakʼan. Tachi chun ju quijnan ju amanavin barco icjuntau xacpuchʼalhcatnanau lacaʼalama chai na makʼalinin xacpujuntau ju ixmakʼalitʼan ju amachakʼan ju anuʼ lakʼachakʼan. Para va tam pantsʼiquis ju takʼalhikʼo ju lakʼachakʼan.
62003001	Grace	Alaktsʼintʼit. Slivasalh na quintamapainiyan ju quimpaiʼan Dios. Chai tasui ni vasalh quintamapainiyan ni lacasqʼuinch ni calhimispacanauch ni isʼaskʼatʼan juntau. Chai ju lapanacni ju jantucaʼ talhilacaʼanta ju Cristo jantu tacʼatsai ni isʼaskʼatʼan Dios juntau va ixlacata ni jantu tamispai ju yuchi.
60005005	Recommendation	Vachuʼ ju uxijnan ji tsʼalan. Aqʼuiclacʼaʼitʼit ju talhinajun lacatalhavat ju talhilacaʼanta ju Cristo. Chux ju uxijnan alaqʼuiclacʼaʼitʼit chai jantu kʼai alhicʼatsʼatʼit tuʼuʼ. Chunch alatʼit ni chani ju tsʼokcanta: Ju Dios ma na xcaji ju va talhitakʼayai tuʼuʼ. Para ma aʼaktaijui lacaʼamapaininti ju jantu tuʼuʼ talhitakʼayai.
45003004	Faith	Jantu lai actinaulh ju chunch. Chach tacʼatsa ju lapanacni ni aktsʼiya muctaxtui ju ixchivinti ju Dios mas va taʼaklhtamanin catalhixajcha tachi chun ju lapanacni. Tachi junta tsʼokcanta laʼixchivinti Dios junta chani najun: Aktsʼiya sok ju naʼun ji Dios. Chai mas tamucʼaniputunan ju mintalakʼalhin ju lapanacni ni tanajun ni jantu muctʼaxtʼutʼa tachi ju ixnaʼuntʼa para vasalh tasui ni muctʼaxtʼui tachi ju naʼun. Chunch najun laʼixchivinti Dios ju tsʼokcanta.
44009014	Violence	Chai ju chavai minta ju ani chai ju xalackʼajin palijni tajuni ni laich aquintachʼapakʼoyan chux ju quijnan ju iclalhilacaʼanau ju uxintʼi.
61002001	Sin	Para ju makʼanchich ixtaʼalin vachuʼ ju sia yuʼunch ju quintʼaʼisraelitanin ju va ixtatalacasui tachi ju yuʼunch ju ixtanajun ixchivinti Dios mas jantu. Pus vana va chun ju lamilhiʼuxijnan. Caʼalinaʼ ju aʼokxchokʼoni amamakaʼunin. Ju yuʼunch va catanonaʼ tuʼuʼ tachi ju va stavasalanti para va aʼokxchokʼonti chivinti junita. Ju yuʼunch jantu vas tachivinin acsni tanajun ixlacata ixʼucxtinʼan Jesús ju amakʼalhtaxtunulh. Pus ju chunch isʼakstuʼan tapuxcolakxtui ju ixmakʼalhkʼajnatʼan ju vatsʼalhti cachinaʼ.
43005018	Violence	Pus acsnich ju palai ixtalhimakniputun ju israelitanin ju Jesús. Para jantu va yuchi ju ixtalhimakniputun ni va chʼalhcatnalh ju anuʼ avilhchan paʼastacni para vachuʼ ixlacaʼatalh ni va ixnajunch ni Dios ju ixpai. Ju chunch ixnomputun ni va ixtʼachunchach ixjunita ju Dios.
46011002	Faith	Na kʼox iclhiulai ji quiʼalakʼavin ni pʼastʼackʼoyatʼit tachi chun ju iclajuntauch chai naviyatʼit tachi chun ju iclamalanitauch.
44002025	Faith	Pus jantu lai xanikʼalhi ju Jesús ni tsʼokʼulacanta tuchi ixnajun ju yuchi. Yuchi ju makʼaniya ixlapanac Dios ju David ixjuncan ju xatsʼokʼulai ixchivinti ju Jesús. Pus ju Jesús ma naulh: Iccʼatsai ni aktsʼiya quintʼavi ju quiʼucxtin Dios. Chai ni va tachi quiʼaktaijui pus jantu tavanan actitalhanalh.
60001023	Grace	Ju xapʼulasastʼinicʼanatʼit ju miʼatsucuntiʼan jantu va ixlacata tam mintʼalapanacʼan ju va caniyaʼ. Para tasastʼichokolh ju miʼatsucuntiʼan acsni qʼuiclacʼaʼitʼatʼit ju ixchivinti Dios. Chai ju anuʼ chivinti conkʼalhiyach. Chai acsni quiclacaʼiniyau pus alin ju quiʼatsucuntiʼan ju jonkʼalhita.
59005016	Recommendation	Alatʼapʼaininitʼit ju milhiʼuxijnanʼan ixlacata tuʼuʼ macxcai ju lanavinitʼatʼit. Chai asqʼuinitʼit ixʼaʼaktaijunti ju Dios ixlacata ju akʼantam. Ju chunch ni lai palaich aʼunaʼitʼit acsni atakʼankʼayaʼitʼit. Ju tam xamatiʼ ju soknicʼa isʼatsucunti laʼixmacni Dios acsni ixlhichux ixʼalhunut casqʼuinilh tuʼuʼ ju Dios pus na lhu ju canavinicanach.
43006047	Faith	Slivasalh ju iclajunau. Ju quilhilacaʼanch quitʼin alinch isʼatsucunti jonkʼalhita lactʼiyan.
43014018	Grace	Jantu va miʼakstuʼan ju actilamacaju. Aclalakminchokoyau ju uxijnan.
45003002	Grace	Pus aktsʼiya. Pus yuʼunch ju quintʼaʼisraelitanin ju pʼulhnan axtaknicalh ixchivinti Dios.
49006005	Recommendation	Chai ju uxijnan ji xalapanacni aqʼuiclacʼaʼitʼit ju miʼucxtinʼan ju ani lacamunutpaʼ. Atʼalhonitʼit chai kʼox anavinitʼit ju ixlhichʼalhcatʼan. Chai ju tuchʼi naviyatʼit ixlhichux miʼalhunutʼan ju anavitʼit tachi ju va jun Cristo ju chʼalhcʼatnaniyatʼit.
45002004	Grace	Tachi ju va jantu tuʼuʼ lhiulayatʼit ju uxijnan ni na taʼaktaijuputunan lacaʼamapaininti ju Dios. Tachi ju va jantu tuʼuʼ lhiulayatʼit ni tachʼixnikʼotan ju Dios mas na alactʼuʼununatʼit. Tachi ju va jantu tuʼuʼ lhiulayatʼit ni va jantu lana tamamakʼalhkʼajniyan ju Dios. Tachi ju va jantuch cʼatsʼayatʼit ni yuchi talhiʼaktaijuputunan lacaʼamapaininti ju Dios ni tsʼa ma amacʼaʼuntʼit ju miʼalactuʼuntiʼan.
62005014	Faith	Chai jantu talhananau acsni tʼachivinau ju Dios. Para cʼatsayau ni quintakʼasmatniyan ju Dios acsni tuʼuʼ casqʼuiniyau tachi ju kʼoxich lhiulai ju yuchi.
45015013	Faith	Pus Dios ju quintaʼaktaijuyan ni laich lacaʼikʼalhiyau ni aktsʼiya aquintamakʼalhtaxtuyan. Pus ictapainini ju yuchi ni lhu cataxtakniyan ju minkʼachatʼan chai cataʼaktaijuyan va ixlacaʼatalh ni lhilacʼapʼinatʼit ju Cristo. Cataʼaktaijuyan ni jantu calacʼalh ju miʼalhunutʼan. Pus ju Spiritu Santu na tachapun chai yuchi ju laich catamalacaʼiniyan ixlhichux miʼalhunutʼan ni atʼakʼalhtʼaxtʼuyaʼitʼit.
43019041	Description	Junta ixmaquilhtacantach ju Jesús ixʼalin lakatam puʼolivos. Chai ju anch lacapuʼolivos ixʼalin junta va lhucucu ixjunita lactalhpa. Ju anch jantucaʼ tavanan ixmamacanta ixlacatuna xamatiʼ.
66019020	Violence	Pus tachʼinin tava ju maktiliʼ chai ju lapanac ju istasui tachi ixlapanac Dios mas jantu. Yuchi ju ixnavich ju tuʼuʼ lhamakʼan laʼixʼucxlacapuʼ ju maktiliʼ chai ixʼalacpuʼokxchokʼota ju lapanacni ju ixʼalhimichicanta ixtapakaʼut ju maktiliʼ chai yuʼunch ju ixtalakʼayai ju ixlapalaxtuta tachi ixlacatuna ju anuʼ maktiliʼ. Pus ju maktiliʼ chai ju anuʼ aʼokxchokʼonu lapanac vaklhtam amacaʼancalh xalakʼajun junta maktajita jipi lacaʼazufre.
45012020	Recommendation	Jantu amamakʼalhkʼajnitʼit ju tanaviniyan macxcai. Alai chani aʼulhtʼutʼit. Ju mintʼalaxcaiʼan acsni chavani axtʼaknitʼit ju ixvaiti. Ni quicxixa axtʼaknitʼitch ju xcan. Ni chunch ju anaviniyaʼitʼit pus astan caxcaniyaʼ ju ixʼalhunut ni xanaviniyatʼit ju kʼox.
51003016	Recommendation	Va tachi anavitʼit cuenta tuchi ixnajun ju Cristo. Kʼox amachʼakxatʼit acsni lamalaniyatʼit chai acsni lamapʼaksiyatʼit. Chai alamalanitʼit ixchivinti Dios chai alamapʼaksitʼit acsni milhpʼayatʼit ju salmos chai acsni lakʼayapʼutʼunatʼit ju Dios laca tuʼuʼ milhpat. Laʼixlhichux miʼalhunutʼan amilhpʼanitʼit ju Dios chai aʼunitʼit lakʼailaktsʼiuch ixlacata chux ju taxtaknitan.
51003019	Recommendation	Ju uxijnan ji papanin amapʼainitʼitch ju miʼamachakaʼan chai jantu atʼalakʼaʼitʼit ju yuchi.
54005016	Recommendation	Pus ju tam lapanac u tam chakoʼulh ju lhilacaʼanta ju Cristo ni alin ixnati u ixlakʼau ju va nimacontilacanta chach aʼaktaiju laʼixmaktasqʼuinit. Ju chunch ju ixtalhavatʼan ju talhilacaʼanta ju Cristo lai cataʼaktaijuyaʼ ju animacontilacanta ju vasalh va quilhpatinin tajunita ni lana va isʼakstuʼan. Jantu tasqʼuini ni cataʼaktaiju ju alin tam xamatiʼ.
62005011	Grace	Pus chani najun ju Dios: “Ma quintaxtaknitan ju quiʼatsucuntiʼan ju conkʼalhiyanta tus lactʼiyan. Chai ju ani atsucunti ma quintaxtaknitan acsni lhilacaʼantauch ju istsʼalh”. Ma chunch najun ju Dios.
62005012	Faith	Pus ju ixlhichux ixʼalhunut maklacaʼanita ju istsʼalh Dios alin ju isʼatsucunti ju conkʼalhiyanta lactʼiyan. Para ju jantu ixlhichux ixʼalhunut maklacaʼanita ju istsʼalh Dios pus matiʼ ju isʼatsucunti ju caʼixjonkʼalhicha ju lactʼiyan.
43008036	Grace	Pus ju quitʼin ju istsʼalh Dios icjunita ni aclamaxtuyau ju lamimpuxalapanacniʼan pus slivasalhch jantu va xalapanacni aʼunaʼitʼit.
49003013	Faith	Chai ni vasalh chunch juntau laʼixmacni Cristo pus iclatapaininiyau ni jantu tam anaʼuntʼit va ixlacaʼatalh ni na icmakʼalhkʼajnan va ixlacata ni iclajunau ixchivinti Dios. Alai acʼatsʼatʼit ni lakʼayacʼantʼatʼit ni na tuʼuʼ talhiulayan ju Dios ni xalacasqʼuin ni acmamakʼalhkʼajnicalh ju milacataʼan.
45016018	Sin	Ju yuʼunch jantu slivasalh ni catanaviniputulh ju ixkʼachat ju quiʼucxtinʼan Jesucristo. Va ixkʼachat isʼakstuʼan ju tanavi. Chai ju ixchivintiʼan tachi ju na va kʼoxich ju tanajun chai tachi ju va vasalh ju tanajun. Para va tapuʼokxchokʼoi ju jantucaʼ kʼox tamispai ju stavasalanti.
45001029	Sin	Na ixtalhavatach laʼixʼalhunutʼan ju jantu soknicʼa atsucunti. Va tatʼatʼajun va tichi chavaich. Chai na taʼalhacchaʼananch. Chai na kʼai tajunita. Na taʼalhaxcayanan. Na taʼamakninin. Na alin ju ixlaklakʼaitiʼan. Chai na taʼaʼokxchokʼonun. Chai lana va si tam talhimachakxai ju tuʼu. Na tapuquilhchivinin.
55001014	Recommendation	Jantu alakʼaʼitʼi ni xamatiʼ camapaxalh ju ixchivinti Dios ju xtʼaknicʼantʼa ni aʼunaʼ ju lapanacni. Chai lai chunch alatʼi laʼixtachaput ju Spiritu Santu ju tʼajun laquiʼalhunutʼan.
48006008	Faith	Pus chunchach vachuʼ ju laquiʼatsucuntiʼan. Ju va tachi navitʼajun ju macxcai ju mapastʼacʼani ixʼalhunut pus yuchach ju capuʼamaklhtayananaʼ ju ixʼaninti junta jonkʼalhita makʼalhkʼajnat. Para va tichi chavaich ju navitʼajun ju kʼachani ju Spiritu Santu pus isʼakstu ju Spiritu Santu ju caxtakniyaʼ ju isʼatsucunti ju conkʼalhiyanta lactʼiyan.
46010009	Recommendation	Nin yuchi ni calaktsʼintanuyau ju Cristo ni vasalh camuctaxtuyaʼ ju ixchivinti u jantu tachi ju talalh ju aliʼin sia yuʼunch. Pus ju Dios na lhu macamilh ju lu chai taʼatsʼacalh ju lapanacni chai na lhu tani.
46013005	Recommendation	Ju na amapaininin jantu tuʼuʼ navi ju va calhimaxanalh astan. Chai jantu va isʼakstu mapainichokocan. Jantu lana lhitalhkʼaman ju tuʼuʼ chai jantu pastackʼalhi ju tuʼuʼ macxcai ju navicanta.
66009009	Description	Chai laʼixtanquilhakni ixjucʼanilh ju tuʼuʼ tachi tsasnat. Chai ju ixpakʼachu ixmacatʼajun tachi istʼasat lhu carro ju taxakʼamai ju caballo acsni taʼan lacalhilucut.
43015022	Sin	Ni jantu xacmilh chai jantu xacʼamalani pus jantu ixʼaʼulanicalh ju ixtalakʼalhinʼan. Para ju chavai jantu lai tanajun ni matiʼ ju ixtalakʼalhinʼan.
51004005	Recommendation	Lacakʼox acʼatsanti atʼalalhiʼitʼit ju yuʼunch ju jantucaʼ tamispai ju Jesucristo. Jantu va alhakʼamanantʼit ju mimpantsʼiquisʼan.
45006006	Faith	Cʼatsayauch ju ani. Acsni tavanan xtujcalh ju Cristo ju lacacurus pus tachi ju va nitauch ju quijnanʼan quintalhilhcatan ju Dios. Pus ju chunch jantu vana na tachapun jun ju makʼaniya quiʼatsucuntiʼan ni laich va tachi caʼalactuʼununau. Jantuch lai vana quintamanaviniyan ju macxcai ju makʼaniya quiʼatsucuntiʼan.
62003010	Sin	Pus chani ju apumispacanch tichi chavaʼitnich ju isʼaskʼatʼanch Dios tajunita chai tichi chavaʼitnich ju isʼaskʼatʼan ju lhacaticuru tajunita. Pus tachi chun ju jantu tanavi ju soknicʼa chai ju jantu tamapaini tam ixlhilakʼauʼan pus jantu isʼaskʼatʼan Dios tajunita.
45008007	Sin	Pus ju tapastactʼajun ju ixkʼachat isʼakstuʼan pus ixtʼalaxcai Dios tajunita. Chai ju chunch talai jantu tamuctaxtuputun tachi ju najun laʼixlhamapʼaksin Dios nin caʼalilh ixtachaputʼan ni lai catamuctaxtulh.
44002026	Faith	Pus ixlhiyuchi na ickʼachan. Chai laquinquilhni iclakʼayai ju Dios. Chai ju quilacatuna acsni camacnucanaʼ lhikʼach caʼastacnanaʼ ni iclhilaksich ju ixchivinti Dios.
44013001	Description	Sia yuʼunch amachakʼan Antioquía ju ixtalhilacaʼanta Jesús ixʼalin ju lapanacni ju ixtanajun ixchivinti Dios chai ju aliʼin amamakaʼunin ixtajunita. Yuʼunch ju Bernabé chai ju Simón ju ixjuncan Niger chai ju Lucio amachakaʼ Cirene chai ju Saulo chai ju Manaén ju ixtʼatakʼayanaʼ ju kʼai ucxtin Herodes ixjunita.
49005006	Recommendation	Alaccʼatsʼanantʼit. Jantu xamatiʼ cataʼokxchokʼon lacatuʼuʼ chivinti ju jantu slivasalh. Pus ju Dios amamakʼalhkʼajni ju va jantu lai talacaʼi chai ju tanavi ju alactuʼunti tachi ju iclajuntau.
56001011	Sin	Pus tasqʼuini ni jantuch alacʼasqʼuinin ni laich cataʼamalaninilh ju yuʼunch. Pus taʼamalacaʼinikʼojui ixtaʼaklhtamatchivintiʼan tachi chun ju tatanumanalh lacalakatamin chakaʼ. Para jantu lhijun ni caʼamalanicalh ju lapanacni ju ixchivintiʼan ni jantu soknicʼa chai na va takʼachani ju tumin.
43013011	Sin	Ju Jesús iscʼatsaich tichi chavaich ju camakʼaxtʼakʼaʼ. Yuchi lhinaulh ni jantu si achʼakʼanikʼocanta ju ixʼalhunutʼan.
43010001	Sin	Ju Jesús tailhiʼalh ju chivinti ju ixtʼajun ajuniniʼ ju fariseonin chai naulh: ―Slivasalh ju iclajunau. Ju jantu caputanuyaʼ laxamalhtich ju laʼixcorral ju borregojni ni va alacatam ju capuʼanaʼ pus ju yuchi va akʼalhonaʼ chai va lacatapʼastu ju taiʼi ju jantu ixʼanuʼ.
61002015	Sin	Ju yuʼunch tamacajuntach ju ti ju soknicʼa. Tatsʼankʼatach. Chunch ju talai tachi ju lalh ju makʼaniya lapanac ju Balaam ixjuncan. Istsʼalh ju Beor. Ju yuchi kʼox ixlhiulata ju tumin ju ixlhajalh ni laich cava ixnavilh ju macxai.
44014005	Violence	Pus ju israelitanin chaich ju yuʼunch ju jantu israelitanin ixtajunita chaich ju xalackʼajin ucxtinin kʼaixtam tataiʼula ixlacchivintiʼan ni catamamaxanilh ju Pablo chai Bernabé. Ixtanajun ni caʼalacatʼalhmayach.
43021017	Description	Junchokopa ju ixlhipaktʼutu: ―Simón istsʼalh Jonás ja qʼuimapʼaini. Pus ju acsnich na amakʼaninilh ju Pitaluʼ ju ixlhipaktʼutuch acsni quilhasacmi ju Jesús ni ixmapaini. Chai junich: ―Ju uxintʼi ji quiʼucxtin cʼatsʼakʼoʼui tachi chun ju taxtokni. Kʼoxich cʼatsʼai ni icmapainiyan. Pus junich ju Jesús: ―Amalanitʼich ju quinchivinti ju lapanacni ju quintalhilacaʼan. Ju yuʼunch tachi quimborregojni tajunita.
66021027	Sin	Para jantu tavanan lai catitanu ju anch ju tuʼuʼ lhquiliqui nin xamatiʼ ju navi ju tuʼuʼ ju na tsʼisi ju Dios nin xamatiʼ ju najun taʼaklhtamat. Va yuʼunch ju lai tatanui anch ju atsʼokʼulacanta ixtapakaʼutʼan laʼixʼalhiqui ju Askʼatʼa Borrego. Yuchi ju alhiqui junta najun tichi chavaich ju alin isʼatsucunti jonkʼalhita.
66017004	Sin	Chai ju chakoʼulh ixlhimalakchʼininta morado chai slapulh pumpuʼ. Chai ixlhimaxantilacanta ju oro chai aliʼ lactʼicstʼi chiux ju na laklhu ixtapalh chai ju perlas. Chai ixchʼapata lakatam tasa si oro. Ju yuchi na ixʼaktsamanta ju tuchi na tsʼisi ju Dios chai ju tuchi na lhquiliqui ju navi laʼixʼalactuʼunti.
51003014	Recommendation	Chai ju tucan tasqʼuini yuchi ni na alamapʼainitʼit. Ju chunch ni kʼoxich atsʼucʼuyaʼitʼit chai va lakatam cajunaʼ ju miʼatalacpastʼacʼatʼan.
43012023	Description	Ju acsnich ju Jesús alackʼalhtailh. Ajunich: ―Vaninch chinch ju avilhchan acsni catacʼatsayach ju lapanacni ni icxakʼai. Quitʼinch ju quimalakachatachilh ju Dios ni lapanac actsucuyaʼ ju ani.
45002022	Sin	Ju uxijnan lhamapʼaksininatʼit ni jantu lai tʼatsucucan ju jantu quiʼamachakaʼ u jantu quimpapa. Para ja jantu vachuʼ chunch talai ju aliʼin ju lamilhiʼuxijnan. Ju uxijnan lhamapʼaksininatʼit ni jantu kʼox lhiulayatʼit ju tuʼuʼ santo. Para ju aliʼin lamilhiʼuxijnanʼan ca jantu vasalh ni jantu kʼox talhiulai ni laich taʼan ju lacpujitat junta ya ju anuʼ santo ju tanajun ni jantu kʼox talhiulai. Taʼan ni va takʼalhauputun ju tumin ju anch.
45007008	Sin	Acsni icmispalh ju lhamapʼaksin pus tachi ju va quimapastʼacʼani ju alactuʼunti. Tachi ju va quijuni ju makʼaniya quiʼatalacpastʼacʼat ni acnavi ju jantu kʼox acsni quimapastʼacʼanilh ni acʼalhacchaʼanalh. Pus acsni matiʼ ju lhamapʼaksin pus jantuch na chun aquijunilh ju makʼaniya quiʼatalacpastʼacʼat ni acʼalactuʼunulh.
44026017	Grace	Pus ju chavai acmalakachayan ni alakpʼinaʼich ju yuʼunch ju jantu israelitanin tajunita. Chai acʼaktaijuyan ni jantu lai catamakniyan ju yuʼunch nin yuʼunch ju mintʼaʼisraelitanin.
56003003	Sin	Chunch ju calactʼalalhiʼau ju aliʼin ni vachuʼ jantu ixʼacʼatsanantauch ju quijnanʼan ju pʼulhnan. Chai jantu lai ixlacaʼiyau. Na ixʼokxchokʼocantau vachuʼ. Va yuchi ixnaviyau ju macxcai atalacpastʼacʼat chai tachi chun ju xakʼachat ju ani lacamunutpaʼ. Na ixʼalactuʼununau chai na ixlhacchaʼanau ju ixʼanuchʼan ju aliʼin. Jantu kʼox ixlhiulacanau chai jantu tuʼuʼ ixʼalhiulayau ju aliʼin.
54005021	Recommendation	Pus ju Dios chai ju Jesucristo chai ju anquilhnin ju asacxtucanta si quintalaktsʼinan tuchi naviyau. Pus yuchi iclhitapaininiyan ni amuctʼaxtʼutʼich tachi chun ju ani taxtokni ju icjuntan. Vaklhtam chun alaktsʼi ju lapanacni. Jantu va pumacatami amapʼainitʼi.
58010035	Recommendation	Pus ju chavai jantu anaʼuntʼit ni ca palai kʼox cava ni jantu na chun ju alhilacʼapʼinaʼitʼit ju Cristo. Pus ni va tachi alhilacʼapʼinaʼitʼit ju yuchi pus caʼalinaʼ ju kʼai mintalhajaʼan.
46004002	Faith	Chai tachi chun ju mavasalai ju ixchivinti Dios tasqʼuini ni lai calhilaksicalh.
44009043	Description	Pus ju Pitaluʼ na lakalhu avilhchan ixvilhcha ju lakʼachakʼan Jope laʼixchakaʼ pumatam lapanac ju Simón ixjuncan. Ju yuchi va ixlakʼoxiniʼ axtʼakʼan ixjunita.
46003016	Grace	Ja va jantu cʼatsʼayatʼit ni tachi ixpujitat Dios untʼatʼit minchuxʼan ju uxijnan. Ja jantu cʼatsʼayatʼit ni tʼajun ju Spiritu Santu lamiʼalhunutʼan ju pumatamin ju uxijnan.
58010019	Faith	Pus ji quiʼalakʼavin ni quintalhixacanitan ju quiʼalactuʼuntiʼan ju ixʼacʼalhni ju Cristo pus lai xakʼalayau ju Dios quiʼakstuʼan chai jantu tasqʼuini ni catalhananau.
43008021	Sin	Ju Jesús ajunchokopa: ―Ju quitʼin acʼanach. Chai aquilapuxcoyauch. Para junta acʼanaʼ ju uxijnan jantu lai atʼipʼitʼit. Ju uxijnan acsni aniyaʼitʼit jantu makʼotʼinicʼantʼatʼit ju miʼalactuʼuntiʼan.
51003012	Recommendation	Pus Dios ju tasacxtutan ni isʼaskʼatʼan aʼunaʼitʼit chai ju yuchi na tamapainiyan. Pus yuchi lhitasqʼuini ni kʼeu acʼatsʼantʼit. Chai amalacʼasutʼit ju milhikʼox lapanacʼan. Atʼalacʼatʼicstʼitʼit. Kʼoxich atʼalalhipʼitʼit lhichux. Chai achʼixkʼotʼit tachi chun ju macxcai.
43012026	Faith	Ni xamatiʼ quinchʼalhcatnaniputun pus aquinchʼakʼokʼalh. Chai vanta anchach ju actsucuyaʼ ju quitʼin pus anchach vachuʼ catsucuyaʼ ju quilapanac. Ni xamatiʼ quinchʼalhcatnaniputun pus camispacanaʼ ni xakʼai laʼixmacni ju quimpai. Ju Jesús tailhiʼalh ju ixchivinti chai chani naulh:
54003004	Description	Kʼox calhinaulh ju laʼixchakaʼ chai cataquiclacaʼi ju isʼaskʼatʼan chai catatalhonilh.
52005011	Recommendation	Pus ni cʼatsʼayatʼit ni caminchokoyaʼ ju Cristo chai ni cʼatsʼayatʼit ni apʼinaʼitʼit ju lactʼiyan pus yuchi palai alhitʼailhipʼitʼit tachi ju aktsʼiya layatʼit acsni lamakʼankʼachʼayatʼit chai laʼaktʼaiʼuyatʼit ni lai palai alhilacʼapʼitʼit ju Cristo.
62003011	Recommendation	Pus tus acsni tavanan lhilacʼapʼitʼit ju Cristo kʼasmatʼachitʼit ju chivinti junta najun ni calamapainiuch ju pumatamin.
46007026	Recommendation	Pus va ixlacaʼatalh ni na quintamamakʼalhkʼajniyan ju chavai ju lapanacni yuchi iclhinajun ni ca kʼoxich cava ni va isʼakstuʼan catatsuculh ju va isʼakstuʼancaʼ tatʼajun.
43003001	Description	Ju pumatam lapanac Nicodemo ixjuncan. Chai ju yuchi xaʼucxtin israelitanin ixjunita. Chai na ixlacaʼi vachuʼ ju ixlhamapʼaksinʼan ju fariseonin.
59002025	Description	Chai vana va chun ju anuʼ chakoʼulh ju Rahab ixjuncan. Ju yuchi xanavin lacati ixjunita. Para ju Dios laktsʼilh ni soknicʼa ixjunita ju isʼatsucunti acsni amaklhtayanalh ju israelitanin ju ixʼamalakachatachilh ju Josué. Chai amakʼalhtaxtulh laʼixmacaʼan ju ixʼatʼalaxcaiʼan acsni apumalakachachokolh kakʼantamch ti acsni taʼanchokolh junta ixtamintacha.
54002015	Faith	Pus ixlhiyuchi jantu kʼox ni va cataʼamalaninilh ixchivinti Dios lacatalhavat. Ju ixlhichʼalhcatʼan ju yuʼunch yuchi ni catalakʼayalh ju isʼaskʼatʼan chai catamalanilh ju kʼox chai catalhilacaʼankʼalhilh ju Jesús. Cataʼamapaininilh. Catatsuculh tachi ju kʼox lhiulai ju Dios. Chai jantu va kʼaya catatalacasu. Pus ni catamuctaxtukʼoyaʼ ju chunch pus catatakʼalhtaxtuyaʼ.
44013017	Grace	Ju quiDiosʼan ju lakʼayayau ju quijnanʼan ju israelitanin juntau yuchach ju sacxtulh ju makʼaniya quilacpaʼitniʼan chai na alalhava tus na lhu tava acsni ixtavilananchacaʼ ju laxalacatʼun Egipto mas jantu anch laʼixtʼunʼan ixjunita. Chai astan yuchi ju amaxtulh ju anuch lacatʼun laʼixtachaput.
44015008	Grace	Chai Dios ju lai laktsʼin lakatamin alhunut. Chai yuchach ju mavasalalh ni vachuʼ ixtalhilacaʼanta Jesús ju yuʼunch. Pumavasala ni vachuʼ axtaknilh ju yuʼunch ju Spiritu Santu tachi ju quintaxtaknitan ju quijnanʼan.
59002011	Sin	Pus Dios ju naulh ni jantu atʼatsʼucʼutʼit ju jantu miʼamachakaʼan u ju jantu mimpapaʼan. Chai yuchi ju vachuʼ naulh ni jantu alamaknitʼit. Pus ju uxintʼi mas jantu amaknitʼi tam lapanac para ni tʼatsʼucʼui ju jantu mimpapa u ju jantu miʼamachakaʼ pus lakʼalhitʼach ju ixlhamapʼaksin Dios.
43010028	Grace	Quitʼin ju icʼaxtakni ju isʼatsucuntiʼan jonkʼalhita. Chai jantu tavanan catanikʼalhiyaʼ. Nin xamatiʼ lai caʼamakʼosu ju laquimacni.
45016020	Grace	Pus Dios ju lai xtʼakʼa ju kʼox atsucunti. Chai ju yuchi vatsʼalhti catʼalalhajayaʼ ju Satanás ju milacataʼan. Chai ictapainini ju Dios ni catanaviniyan lamapainin ju quiʼucxtinʼan Jesucristo.
55003005	Sin	Catatalacasuyach tachi ju vasalh talhilacaʼanta ju Dios para lana jantu catasuyaʼ ju ixtachaput Dios laʼisʼatsucuntiʼan. Pus alackʼostʼi ju yuʼunch.
45012005	Description	Pus vana va chun ju quijnanʼan. Mas na lhu juntau para tachi ju va lakatam lacatuna juntau tachi chun ju lhilacaʼanau ju Cristo. Chai lamaktasqʼuiniyau ju pumatamin quijnanʼan.
56003008	Faith	Pus slivasalh ju ani ju icjuntan. Chai iclacasqʼuin ni lana vas aʼunch ju lapanacni ju talhilacaʼanta ju Cristo tachi chun ju ani taxtokni. Ju chunch ju yuʼunch va tachi catanaviyaʼ cuenta ixnavica ju kʼox. Pus tachi chun ju icjuntan si na kʼox chai na caʼaʼaktaijuyaʼ tachi chun ju lapanacni ni laich catanavi.
59002023	Faith	Chai acsni navilh ju chunch ju Abraham pus uctaxtulh junta chani tsʼokcanta laʼixchivinti Dios: “Ju Abraham ni quiclacaʼilh ju Dios pus ju yuchi ma laktsʼilh ni na salaka ixjunita ju ixʼalhunut laʼixmacni yuchi”. Chunch ju najun junta tsʼokʼulacanta ju ixchivinti Dios. Pus ju Abraham lhimispacalh ixʼamigo Dios.
59002001	Faith	Quiʼalakʼavin ju uxijnan vachuʼ lhilacʼapʼintʼatʼit ju quiʼucxtinʼan Jesucristo ju xakʼai junita ju lactʼiyan. Pus tasqʼuini ni vaklhtam chun alaktsʼintʼit ju mintʼalapanacniʼan.
45003013	Sin	Ju yuʼunch ma va tachi na macxcai tachivinin. Chai ju laʼixquilhniʼan ma tapuʼokxchokʼoi ju aliʼin ixtʼalapanacniʼan. Chai laʼixchivintiʼan ma tamaxcayani ixʼalhunutʼan ju ixtʼalapanacniʼan.
49005028	Recommendation	Pus ju xapapanin catamapaini ju ixʼamachakaʼan tachi ju va jun ixlacatunaʼan isʼakstuʼan. Pus ju mapaini ixʼamachakaʼ isʼakstu ju mapainichokocan.
45009030	Faith	Pus tas anonaʼitʼit. Pus cacʼatsayauch ni yuʼunch ju jantu israelitanin tajunita ju talhitajulh ju soknicʼa atsucunti laʼixmacni Dios mas jantu ixtapuxcajui. Talhitajulh ju soknicʼa atsucunti ni talhilacaʼalh ju Cristo.
54003009	Faith	Chai tasqʼuini ni cataquiclacaʼilh ju ixchivinti Dios. Chai ju yuchi jantu lai machakxacan ju va laquiʼakstuʼan. Chai ni tanajun ni taquiclacaʼi ju ixchivinti Dios pus tasqʼuini ni jantu tuʼuʼ catanavilh ju lai catalhixcanilh ixʼalhunutʼan.
54006002	Recommendation	Pus ni vachuʼ lhilacaʼanta ju Cristo ju ixʼucxtinʼan pus ju xalapanacni jantu lai catitanaulh ni jantu tuʼuʼ talhiulai ju ixʼucxtinʼan va ixlacaʼatalh ni vachuʼ talhilacaʼanta ju Cristo ju yuʼunch. Alai va palai kʼox catachʼalhcatnanilh ni taʼaktaijui xamatiʼ ju vachuʼ lhilacaʼanta ju Cristo chai ni tatʼalamapaini. Pus icjunan ni chunchach ju amalanitʼi chai chunchach ju alhimapʼaksitʼi ju lapanacni.
45003003	Faith	Para aktsʼiya ixʼalin ju sia yuʼunch ju jantu lai ixtalacaʼi. Para mas chunch talalh ju aliʼin ja laich acnaulh ni ixlhiyuchach jantu camuctaxtuyaʼ ju Dios tuchi najuntach ju yuchi.
43019034	Violence	Para ju pumatam taropa lana lhtokʼonilh laʼixpakʼaxtiʼ ju Jesús laʼislansa. Pus lana taxtunilh ju ixʼacʼalhni. Va lhiya ju xcan.
43015012	Recommendation	Yuchi ju ani ju quilhamapʼaksin ni alamapʼainitʼit ju milhiʼuxijnanʼan tachi ju quitʼin ni iclamapainiyau.
45006013	Recommendation	Jantu alacʼasqʼuinitʼit ni canavilh tuʼuʼ alactuʼunti ju milacatunaʼan. Alai amakʼaxtʼaknitʼit ju Dios ju miʼatsucuntiʼan. Chunch ju alatʼit ni tamapaxanitan ju makʼaniya miʼatsucuntiʼan chai xtʼaknichʼokʼocʼantʼatʼit ju sastʼi miʼatsucuntiʼan. Pus amakʼaxtʼaknitʼit ju Dios ju miʼatsucuntiʼan ni laich amalacʼasutʼit ju tuʼuʼ kʼox.
58010039	Faith	Para ju quijnanʼan jantu chun juntau tachi ju yuʼunch ni laich camacaju ju Dios chai yuchi calhitsʼankʼakʼalhi ju quiʼatsucuntiʼan. Alai ju quijnanʼan lhilaksiyau ju Dios chai yuchi calhiʼalinaʼ ju quiʼatsucuntiʼan ju jonkʼalhita.
45011026	Grace	Chai ju acsnich chux ju quintʼaʼisraelitanin catatakʼalhtaxtuyaʼ chai jantu cataʼanaʼ ju lacajipi. Tachi ju tsʼokcanta laʼixchivinti Dios junta najun ni ma lakʼachakʼan Sion cataxtuyanta ju amakʼalhtaxtunuʼ. Chai ju yuchi ma caxacaniyaʼ ju macxcai ixʼatalacpastʼacʼatʼan ju alin laʼixʼalhunutʼan ju ixʼapapanatnich ju makʼaniya xapai Jacob. Chai ju acsnich ma catatalhoniyach ju Dios.
52002015	Violence	Pus yuʼunch ju israelitanin ju tamakni ju quiʼucxtinʼan Jesús chai ju ixlapanacni Dios ju ixtanajun ixchivinti chai vachuʼ quintaxcauxtuyan ju quijnan. Pus ju Dios lana jantu kʼox lhiulai tachi ju talai ju yuʼunch. Chai ju yuʼunch ixtʼalaxcaichʼan tajunita tachi chun ju lapanacni.
58010026	Sin	Pus ni va catailhiʼanau ju alactuʼunti mas mispatauch ju stavasalanti ixlacata ju Cristo pus jantu lai tuʼuʼ lhitaxacai ju quiʼalactuʼuntiʼan.
49002006	Grace	Tachi ju Cristo ni xtaknichokocalh isʼatsucunti acsni ixnita pus vana va chun ju quijnanʼan. Quintaxtaknitan ju sastʼi quiʼatsucuntiʼan chai ju chavai ju Dios quintalaktsʼinan tachi ju va anch tʼavilhchau ju Cristo Jesús ju lactʼiyan.
49004025	Recommendation	Chai ni chunch cajunaʼ ju miʼatsucuntiʼan pus tasqʼuini ni amacʼaʼuntʼit ju taʼaklhtamat. Alai va yuchi ju stavasalanti ju alaʼunitʼitch ju pumatamin mintʼalapanacni ni tachi ju va lakatam lacatuna juntau.
48002005	Faith	Para nin lacatsʼunin jantu xacʼanaviniyau ju ixkʼachatʼan ni jantu xaclacasqʼuinau ni camapaxanicalh ju chivinti ixlacata ju Jesús ju iclajuntauch ju uxijnan.
46014013	Recommendation	Pus ju chivinin ju chivinti ju jantu aktam ixchivininta pus chach sqʼuinilh ju Dios ni laich vachuʼ camavasala.
44009001	Violence	Chai ju acsnich ju Saulo va tachi ispastactʼajun ixʼamaknica ju ixtalhilacaʼanta ju kʼai ucxtin Jesús. Pus yuchi lhilakʼalh ju xakʼai ixpalijni ju istʼaʼisraelitanin.
43017013	Description	Pus ju chavai ji quimpai iclakmintan ju uxintʼi. Icnajun ju ani chivinti acsni icvilhcaʼ ju ani lacamunutpaʼ. Ju chunch ju quilapanacni catakʼasmatʼaʼ ju tuchi ictapaininiyan ju ixlacataʼan chai slivasalh capuʼalinaʼ ju ixkʼachatʼan laʼixʼalhunutʼan tachi ju ickʼachanch ju quitʼin.
60004013	Recommendation	Alai va alhikʼachʼantʼit acsni mamakʼalhkʼajnicʼanatʼit. Acʼatsʼatʼit ni vana va chun tamamakʼalhkʼajnilh ju Cristo. Chai ni mamakʼalhkʼajnicʼanatʼit ju chavai pus vachuʼ slivasalh akʼachʼanaʼitʼit acsni tavanan catasuyach ni yuchach ju Cristo ju tucan xakʼai.
44011006	Description	Pus ju quitʼin na icskotutulh chai iclaktsʼilh ni anch ixtatajumanalh ju atapacxat chai ju maktilin chai ju lu chai ju tsʼokʼo.
51003008	Recommendation	Para ju chavai amacʼaʼuntʼit tachi chun ju ani taxtokni. Jantuch vana atʼalhkʼamantʼit. Jantu alhilakʼachʼapʼutʼit tuʼuʼ. Jantu alaxcʼaʼitʼit. Jantu anaʼuntʼit macxcai chivinti ixlacata akʼantam. Jantu anaʼuntʼit tuʼuʼ macxcai chivinti.
44018003	Description	Chai ni vana va chunch ju ixtalhichʼalhcatnan tachi ju ixlhichʼalhcatnan ju Pablo pus alactʼatavi. Alactʼachʼalhcatnalh. Pus ju yuʼunch va ixtanavi ju kʼai lona chakaʼ chai istastʼai.
45006012	Sin	Chai ni chunch untʼatʼit pus jantu anavinitʼit ju macxcai ixkʼachat ju milacatunaʼan ju caniyaʼ. Jantu alacʼasqʼuinitʼit ni catamanaviniyan macxcai ju miʼatalacpastʼacʼatʼan.
53003012	Recommendation	Para vachuʼ tʼajun ju quiʼucxtinʼan Jesucristo laʼixʼalhunutʼan ju yuʼunch. Pus yuʼunch ju icʼamapʼaksiyau laʼixtapakaʼut ju quiʼucxtinʼan Jesucristo. Chai kʼasi icʼajunau ni va seknicʼa lapanacni catava chai catachʼalhcatnalh. Chai yuchi ju cataʼuyach ju va talhajatach laʼisʼakstuʼan.
44007009	Sin	Pus ju pumatam ixlhipumacautʼuiʼan istsʼalan Jacob José ixjuncan. Chai ju ixʼalakʼavin ju José na taxcailich ju yuchi. Tastʼanilh ju aliʼin lapanacni ju talhiʼalh alacatam lacatʼun junta Egipto juncan. Para Dios ju ixtʼaʼanta ju yuchi.
44011028	Description	Pus ju pumatam sia yuʼunch Agabo ixjuncan. Chai lakatam avilhchan acsni ixtatakʼaixtokta ju ixtalhilacaʼanta Jesús pus ju yuchi taya chai ju Spiritu Santu juni ni caʼajunilh ju lapanacni ni caʼalinaʼ ju kʼai chavan ixlhilacaputsʼun ju lacamunutpaʼ. Chai vasalh chunch ju tapasalh acsni kʼai ucxtin ixjunita ju Claudio.
44020036	Description	Chai acsni nonkʼo ju ani ju Pablo pus lana taʼaktsokotalh. Tʼachivinilh ju Dios ju yuchi chai ixchuxʼan ju ixtalhinajun laʼixpujitatʼan ju amachakʼan Efeso.
48005024	Faith	Pus ju quijnanʼan ju lhilaksiyauch ju Cristo jantuch vana naviyau ju macxcai quiʼatalacpastʼacʼatʼan. Alai laktsʼinau ju makʼaniya quiʼatsucuntiʼan tachi ju va nita ni nita ju Jesús quiʼokxtapalhʼan. Chai ju chavai jantu tasqʼuini ni vana canaviyau ju ixkʼachaniyau ju pʼulhnan.
59001002	Recommendation	Quiʼalakʼavin slivasalh alhikʼachʼantʼit acsni tijlhu alin ju makʼalhkʼajnat ju lamiʼatsucuntiʼan.
62001006	Sin	Pus ju quijnanʼan taʼaklhtamat canaju chai jantu vasalh canaviu ju stavasalanti ni canaju ni ixʼamigojni Dios juntau para ni va alactuʼununau. Ju chunch tachi ju va tsʼistacaʼ laquiʼalhunutʼan ni jantu lai sok anau.
44010011	Description	Laktsʼilh ju lactʼiyan ni talhtekʼa chai takʼalhtajulh tuʼuʼ tachi lakatam kʼai pumpuʼ. Makʼastutʼatʼi ixchʼinicanta. Takʼalhtaju tus lacatʼun junta ixvi ju Pitaluʼ.
44002009	Description	Ju aliʼin quijnan ni amachakʼan Partia juntau chaich ju aliʼin amachakʼan Media, amachakʼan Elam, amachakʼan Mesopotamia, amachakʼan Judea, amachakʼan Capadocia, amachakʼan Ponto, chai amachakʼan Asia,
51001010	Faith	Ju chunch laich atsʼucʼuyaʼitʼit tachi ju lhijunch ni lhilacʼapʼintʼatʼit ju quiʼucxtinʼan Jesús. Chai mas va tuchʼi naviyatʼit laich anaviyaʼitʼit tachi ju slivasalh kʼox calhiulayaʼ ju yuchi. Chai ju chunch vachuʼ lai anaviyaʼitʼit tijpachux ju kʼox chai lai palai amispʼayaʼitʼit ju Dios.
54001018	Recommendation	Ju ani lhamapʼaksin icxtakniyan ji quintsʼalh Timoteo tachi ju tanaulh ju milacata ju yuʼunch ju tachivinin ixchivinti Dios. Chai ju anuʼ ixchivinti Dios ju tanaulh ju yuʼunch caʼaktaijuyan ni lai apʼusastʼucʼaʼ ju macxcai. Para va tachi alhilacʼapʼich ju Cristo chai jantu tuʼuʼ anavitʼi ju calhixcaniyan ju miʼalhunut.
66019001	Faith	Chai acsni tapasakʼolh ju ani taxtokni pus ickʼasmatlh lhu chivinti tachi ju na va lhu lapanacni ixtachivinin ju lactʼiyan. Ixtanajun: Calakʼayauch ju Dios. Yuchach ju xaquintamakʼalhtaxtuyan. Chai yuchach ju calakʼayacalh. Chai yuchach ju alin ixtachaput.
49002001	Grace	Acsni ixmucʼanicʼantʼatʼit ju miʼanintiʼan ixlacata ju miʼalactuʼuntiʼan chai mintalakʼalhinʼan acsnich ju taxtaknitan ju Dios ju sastʼi miʼatsucuntiʼan.
46010021	Sin	Jantu lai atʼikʼotʼit ju vino acsni pupastaccan ju ixʼaninti ju Cristo acsni vanach amakkʼotʼaʼitʼit ju alhikʼailaktsʼincanta ju lhacaticuru acsni navinican ixcʼatan. Jantu lai aʼuyaʼitʼit ju anuʼ xkapavati ju pupastaccan ixlacatuna ju Cristo acsni vanach amakʼuyaʼitʼit ju lhivai ju lhikʼailaktsʼincanta ju lhacaticuru.
49005003	Recommendation	Ju chavai ni isʼaskʼatʼan Dios untʼatʼit pus chunchach ju atsʼucʼutʼit. Pus nin lacatsʼunin jantu catasu lamiʼatsucuntiʼan ju ixpuxcajuca ju minavinʼan. Nin tuʼuʼ atumpa alactuʼunti ju ixtʼachunch cava. Nin yuchi ni alhacchʼiʼitʼit tuʼuʼ. Nin yuchi ni lai alhilhichʼivincʼantʼit ju chunch atsucunti.
56001015	Sin	Pus ju salaka isʼatsucunti laʼixmacni Dios si kʼox lhiulai tachi chun ju taxtokni ju navita ju Dios. Para ju na taʼalactuʼunun chai ju jantu talhilacaʼanta ju Cristo pus tachi chun ju taxtokni va si macxcai talhipastʼacʼa ni na lhquiliqui junita ju ixtacʼatsanʼan chai lana jantu tuʼuʼ lhixcani ju ixʼalhunutʼan.
44009021	Description	Pus tachi chun ju takʼasmatlh va ixtalhamakʼaninin. Ixtalaclajuni: ―Ja jantu yuchi ju ani ju na ixʼalacmamakʼalhkʼajni ju amachakʼan Jerusalén ju talhilacaʼanta ju Jesús. Chai ja jantu vachuʼ yuchi xalhiminch ju ani ni calhiʼaniyach tachʼinin ju xalackʼajin palijni ju amachakʼan ani ju talhilacaʼanta ju Jesús.
58008006	Description	Para palai kʼox ju lhichʼalhcat ju xtaknicanta ju Cristo. Palai jantu tachi ju ixtachʼalhcatnan ju ixpalijniʼan ju quintʼaʼisraelitaninʼan. Chai palai kʼox ju chivinti ju quintalhitʼatakʼoxitan ju Dios ni palai kʼox ju chivinti ju quintakʼalhtasunitan. Jantu chun ixjunita ju pʼulhnan chivinti ju alaclhitʼatakʼoxilh ju makʼaniya quilacpaʼitniʼan.
50001021	Faith	Pus ni ictʼajuncaʼ pantsʼiquis pus va lakatam taxtokni ju icnaviputun. Va icnaviniputun ju ixkʼachat ju Cristo. Para ni acniyaʼ pus palai kʼox cajunaʼ ju quilacata.
50001006	Faith	Yuchi ju Dios ju taiʼulata ju kʼox lhichʼalhcat ju tanaviniyan ni laich palai alhilacʼapʼinaʼitʼit ju Jesús chai lana iccʼatsai ni yuchi ju catailhiʼanaʼ tus acsni cachinaʼ ju avilhchan acsni caminchokoyaʼ ju Jesucristo.
62005020	Faith	Chai cʼatsayau ni quilatachilh ju istsʼalh Dios chai quintaxtaknitan ju kʼox quintacʼatsanʼan ni laich camispauch ju yuchi ju laʼistavasalanti Dios junita. Chai ju quijnanʼan ixʼamigojni juntau ju istavasalanti Dios ni lhilacaʼantauch ju lakatami istsʼalh ju Jesucristo juncan. Yuchach ju istavasalanti Dios chai yuchi ju xtʼakʼa ju atsucunti ju conkʼalhiyanta ju lactʼiyan.
45012018	Recommendation	Ixlhichux miʼalhunutʼan anavitʼit talacmaskʼatʼin ni jantu atʼalasatʼit xamatiʼ.
58010023	Faith	Slivasalh calacaʼiyau ni aquintamakʼalhtaxtuyan ju Dios chai jantu va tam tam capastacvi. Chunch ju canaviyau ni aktsʼiya muctaxtui ju Dios tuchi najun.
43014027	Grace	Ju quitʼin aclaʼaktaijuyau ni jantu calacʼanaʼ ju miʼalhunutʼan. Tachi ju quitʼin ni jantu lacʼan ju quiʼalhunut. Para ju aʼaktaijunti ju aclanaviniyau jantu chun tachi ju va ixʼaʼaktaijunti tam lapanac. Jantu calacʼalh ju miʼalhunutʼan nin yuchi ni atʼalhanantʼit.
47005006	Faith	Pus yuchi lhicʼatsayau ni vasalh caʼalinaʼ ju sastʼi quilacatunaʼan ju lactʼiyan. Chai cʼatsayau ni jantucaʼ vilau laʼixʼucxlacapuʼ ju quiʼucxtinʼan Jesús acsni tʼonaucaʼ ju ani laquilacatunaʼan.
43012047	Grace	Ju cakʼasmatʼaʼ ju quinchivinti para ni jantu tuʼuʼ calhiulayaʼ pus jantu quitʼin ju icʼulani ixtalakʼalhin. Jantiyuʼ iclhiminta ju quitʼin ni va acʼaʼulanilh ixtalakʼalhinʼan ju lapanacni. Va icminta amakʼalhtaxtunuʼ ju lapanacni.
62003012	Sin	Jantu chun calau tachi ju lalh ju makʼaniya lapanac ju Caín ixjuncan. Ju yuchi isʼaskʼatʼa lhacaticuru ixjunita chai maknilh ju ixlakʼau. Pus ja cʼatsʼayatʼit tuchi ju lhimaknilh ju ixlakʼau. Yuchi xalhimakni ni va jantu kʼox ixjunita ju isʼatsucunti isʼakstu chai ju isʼatsucunti ju ixlakʼau na soknicʼa ixjunita.
66016020	Description	Pus tachi chun ju lactʼicstʼi lacatʼun ju ixvi lacaʼalama tatsʼankʼakʼo. Chai matiʼ va ju talhpa.
58011012	Description	Pus chunch ju puʼokxpakʼalh ju isʼaskʼatʼan ju Abraham mas tachi ju va ixnitach ixlacatuna va ixlacaʼatalh ni jantu lai ixʼalin ju isʼaskʼatʼanʼan ju yuʼunch. Para astan slivasalh na talhava ju ixʼapapanatnich chai lana jantu lai aputekʼekʼocalh. Tantsʼuntsʼa tajunita tachi ju stʼacu chai tachi ju cucu ju alin laʼixquilhtuʼ ju alama.
54001017	Faith	Tus mas va tavananch catalhonicalh chai calakʼayacalh ju Dios. Pus ju yuchi jonkʼalhita xakʼai ucxtin. Chai ju yuchi jantu lai ni. Chai jantu lai laktsʼincan. Pus va yuchi ju Dios junita. Vasalh chunch junita.
66014007	Faith	Chai ju anuʼ anquilh na pʼas chivinilh ni laich cakʼasmatkʼocalh. Naulh: ―Atʼalhonitʼit ju Dios chai alakʼayatʼit ni chilh ju pantsʼiquis acsni camucʼacanaʼ ju talakʼalhin. Alhilacʼapʼitʼit ju yuchi ju navita ju tʼiyan chai ju lacatʼun chai ju alama chai junta taʼacxtui ju xcan.
44006001	Description	Ju acsnich avilhchan na ixtatalhavata ju lapanacni ju ixtalhilacaʼanta ju Jesús. Pus alilh lakatam laklakʼaiti ju sia yuʼunch. Pus ju israelitanin ju ixtachivinin ju lhigriego tatʼalakʼailich ju israelitanin ju ixtachivinin ju lhihebreo. Ju yuʼunch ju ixtachivinin ju lhigriego talhitalhkʼamalh ta yu aʼulhtucalh ju tʼacunin sia yuʼunch ju ixʼanimacontilacanta. Ixtanajun ni ma va lacatsʼunin ixʼaxtaknican ju vaiti ju ixmakpitsican chux tuncujun.
60002021	Grace	Pus yuchi talhisacxtutan ju Dios. Ju yuchi lacasqʼuin ni atʼastʼucniyaʼitʼit acsni amamakʼalhkʼajnicʼanaʼitʼit mas navitʼatʼit ju kʼox ni vana va chun makʼalhkʼajnalh ju Cristo ju quilacataʼan. Ju yuchi quintamaconinch ju lhilaktsʼintaiti ni laich canaviu tachi ju navilh ju yuchi.
53003010	Recommendation	Pus acsni xaclatʼavilaucaʼ ju uxijnan xaclajunau ni jantuch cavailh va tichi chavaich ju jantuch chʼalhcatnamputun.
43003016	Grace	―Ju Dios chunchach ju apumapaini ju lapanacni ju ani lacamunutpaʼ ni quilhitapʼuxlh ju quitʼin ju lakatami istsʼalh icjunita. Ju chunch tachi chun ju aquintalhilacaʼanach jantu catsʼankʼayaʼ. Alin isʼatsucuntiʼan ju conkʼalhiyanta lactʼiyan.
44019015	Description	Para acsni chunch tajuni ju lhacaticuru pus ju anuʼ lhacaticuru chani akʼalhtayanalh. Ajunich: ―Icmispaich ju Jesús chai iccʼatsai tichi chavaich ju Pablo juncan. Para ju uxijnan jantu alakʼamispʼacʼanatʼit.
66019019	Violence	Chai iclaktsʼilh ni ixtatakʼaixtokta ju maktiliʼ ju ixtacuttacha lacaʼalama chai ju xalackʼajin ucxtinin ju ani lacamunutpaʼ chai chux ju ixtaropajniʼan. Va catatʼalasayaʼ ju pujucʼalh ju xnapapa caballo chai ixtaropajni ju yuchi.
44027002	Description	Vachuʼ xaquintatʼaʼantan pumatam ju Aristarco ixjuncan. Ju yuchi amachakaʼ Tesalónica ixjunita laxalacatʼun Macedonia. Pus ictajuch ju lacabarco ju ixmintacha ju lakʼachakʼan Adramitio chai ixʼamputun ju lakatamin lakʼachakʼan ju vi laʼixquilhtuʼ ju xalacatʼun Asia. Chai ictaxtuchauch.
58013003	Recommendation	Aʼaktʼaiʼutʼit ju atʼalhnucanta tachi ju va tachʼin tʼaʼuntʼatʼit ju uxijnan. Vachuʼ aʼaktʼaiʼutʼit ju alhimakchapucan ni vachuʼ tʼonatʼitcaʼ lamilacatunaʼan ju lai makʼalhkʼajnan.
51003017	Recommendation	Chai va tuchi ixtalakxtuch ju naviyatʼit chunch ju anavitʼit tachi ju kʼox calhiulayaʼ ju quiʼucxtinʼan Jesús. Chai va tuchi ixtalakxtuch ju nonatʼit chunch ju achʼivinintʼit tachi ju kʼox calhiulayaʼ ju yuchi. Chai axtʼaknitʼit lakʼailaktsʼiuch ju quimpaiʼan Dios ixlacata tachi chun ju quintaxtakniyan.
48006006	Recommendation	Ju amalanicanta ju ixchivinti Dios chach taʼaktaiju ju amamakaʼunuʼ. Chach aktaijucalh ju amamakaʼunuʼ. Chach taxtaknilh tachi chun ju kʼox.
44007005	Description	Para ju Dios jantu xtaknilh ju Abraham ju ani lacatʼun ju acsni. Nin lacatsʼunin tachi ju lai calhijunlh ixchʼajaʼ. Para ju Dios ixjunita ni ma ixʼanuʼ cajunaʼ ju ani lacatʼun chai ma ixʼanuchʼan cajunaʼ ju isʼaskʼatʼan astan. Ma chunch ju juni ju Dios mas maticaʼ ixjunita isʼaskʼatʼa ju acsnich.
44007019	Description	Pus ju anuʼ kʼai ucxtin aʼokxchokʼolh ju quintʼaʼisraelitaninʼan chai alaclhimakchapulh ju makʼaniya quilacpaʼitniʼan. Amapʼaksi ni catamacaʼalh makspaʼ ju istsʼalan acsni tavanan catatsuculh. Ju chunch ixnajun ni caʼixtanikʼo ju tsʼalan.
43020003	Description	Chai lana tʼataxtulhch ju Pitaluʼ ju ixtʼatamakaʼun. Taʼalh laktsʼinin junta ixmakʼacanta ju ixlacatuna ju lijunto Jesús.
44024016	Faith	Chai ni iclacaʼi ju chunch pus laʼixlhichux quiʼalhunut iclacasqʼuin ni jantu tavanan tuʼuʼ acnavi talakʼalhin ju laich aclhitalhanalh laʼixmacni Dios u laʼixmacni ju quintʼalapanacni.
65001013	Description	Chai chunch tajunita tachi ju tuʼuʼ alama. Acsni lucunun ju yuchi pus na lhu lhimin ju amacxtalh. Pus vachuʼ chunch ju yuʼunch. Va yuchi ju talhimin ju jantu kʼox atsucunti. Chai lana jantu lai tuʼuʼ vas cʼatsacan laʼixchivintiʼan ju yuʼunch. Pus mas yuchi ju kʼai stʼacu jantu caʼokxchokʼon tuchi horach atatsʼisni ju xajachilh. Para ju aʼokxchokʼoni lapanacni na lai cataʼokxchokʼon laʼixtaʼaklhtamatʼan. Para ju Dios lakʼoxita junta jonkʼalhita atatsʼisni ixlacataʼan ju lapanacni ju chunch tajunita.
48001012	Description	Pus jantu xamatiʼ tam quintʼalapanacʼan ju quijunilh ju anuʼ chivinti. Nin yuchi ni va tam lapanac cava ju quimalanilh. Alai isʼakstu ju Jesucristo ju quimavasalanilh ju anuʼ chivinti.
45007005	Sin	Acsni tucaʼ ixlhilacaʼanau ju Cristo pus na lhu ixnaviyau ju alactuʼunti. Chai ni ismispayauch ta yu najunch lacalhamapʼaksin pus va apalai ixnaviputunau ju jantu kʼox. Pus ju chunch va puʼalin ju makʼalhkʼajnat junta jonkʼalhita.
54002007	Faith	Chai ju quitʼin icsacxtucanta ni acnonach ju chivinti ixlacata ju Jesús chai ixtamalakachan acva chai acʼamamakaʼuyach ju yuʼunch ju jantu israelitanin tajunita. Acʼajunach ni catalhilacaʼalh ju Jesús chai catalacaʼilh ju stavasalanti ixlacata ju yuchi. Pus jantu va kʼaya icnajun. Vasalh ixtamalakachan Jesús icjunita ixlacataʼan ju yuʼunch ju jantu israelitanin tajunita.
62003024	Faith	Pus ju navi tachi ju najun laʼixlhamapʼaksin ju Dios pus ixʼamigo junita ju Dios chai ju Dios tʼajun laʼixʼalhunut. Pus ju Spiritu Santu ju quintaxtaknitan yuchi ju quintamavasalaniyan ni tʼajun ju Dios laquiʼalhunutʼan.
46010024	Recommendation	Para jantu kʼox ni va canaviyau tachi ju kʼachaniyau quiʼakstuʼan. Alai tasqʼuini ni vachuʼ capastʼacʼau ta yu laich capuʼaʼaktaijuyau ju aliʼin.
45012016	Recommendation	Va lakatamch aʼuntʼit ju milhiʼuxijnan. Jantu alhitʼakʼayatʼit tuʼuʼ. Va lakatamch atʼatʼalacʼasutʼit ju quilhpatinin. Jantu anaʼuntʼit lamiʼalhunutʼan ni va uxijnan ju palai acʼatsʼanantʼatʼit.
49004031	Recommendation	Jantu kʼai aʼuntʼit. Jantu atʼalhkʼamantʼit. Jantu alakʼaʼitʼit nin pʼas alaxakʼalatʼit lacatalhkʼamti. Jantu alaclaʼunitʼit macxcai chivinti. Amacʼaʼuntʼit tachi chun ju macxcai.
51001025	Faith	Dios ju quisacxtuta ni amamakaʼunuʼ acva ixlacataʼan ju yuʼunch ju tatʼajun lhilacaʼanin ju Jesús. Iclhixtaknicanta ju ani lhichʼalhcat ni aclajunkʼoyauch ju uxijnan tachi chun ju ixchivinti Dios.
66001014	Description	Chai ju ixʼai slivasalh na xnapapa ixjunita. Chun tachi ju tuʼuʼ apamat borrego ju na xnapapa junita u tachi ju tuʼuʼ miqui. Chai kʼai lam lam ixtalakpuyajui tachi ju tuʼuʼ xaʼalapnaʼ jipi.
47004015	Grace	Pus chunch icmakʼalhkʼajnanauch ju va milacataʼan. Chai ni palai lhu sia uxijnan ju catalhilacaʼanaʼ ju Cristo pus palai lhu catajunilh lakʼailaktsʼiuch ju Dios ni na kʼai ju ixʼamapaininti ju anavinilh ju yuʼunch. Chai ju chunch palai calakʼayacanaʼ ju Dios.
43006056	Faith	Pus ju caʼamaklhtayananaʼ ju quiʼacanit tachi ju tuʼuʼ vaiti chai caʼamaklhtayananaʼ ju quiʼacʼalhni tachi ju tuʼuʼ xcan pus tʼajunch ju laquimacni. Chai ju quitʼin laʼixʼalhunut yuchi ju ictʼajunch.
43011027	Faith	Ju Marta junich: ―Chunch ji quiʼucxtin. Iclacaʼich ni uxintʼi ju Cristoʼat. Istsʼalhʼat Dios ju noncanch ni caminaʼ ju ani lacamunutpaʼ.
44002042	Faith	Pus ju yuʼunch talacaʼikʼo tuchi ixʼajuni ju ixtamalakachan ju Jesús. Chai sich lhilakʼau ixtajunita. Chai kʼaixtam ixtaʼui ju xkapavati ixpupastaccan ixʼaninti ju Jesús. Chai ixtatʼachivinin ju Dios.
58001009	Grace	Ju uxintʼi kʼachʼanitʼach ju soknicʼa chai lhitsʼisitʼa ju amacxcai. Pus yuchi palai iclhimakʼankʼachayan. Palai jantu na chun ju mincompañerojni. Quitʼin ju acxtakniyan chun. Quitʼin ju miDios icjunita.
44012002	Violence	Ju yuchi lhinaulh ixmaknica ju Jacobo ixlakʼau ju Xivan. Maknicalh lacaspada.
55002016	Recommendation	Amacʼauch ju chivinti ju jantu lai xamatiʼ catiʼaktaiju ni laich camispa ju Dios chai ju tuʼuʼ chivinti ju jantu lhitapalai. Pus ju chunch tachivinin va palai palai catacʼapʼaʼ ju Dios. Yuchi iclhijunan ni amacʼauch ju chunch ju uxintʼi.
62003015	Sin	Pus va tichi chavaich ju jantu catʼalalaktsʼimputulh ju tam ixlhilakʼau pus va ixtʼachunch junita tachi ju amakniniʼ. Chai ju uxijnan cʼatsʼayatʼit ni maticaʼ ju isʼatsucunti ju conkʼalhiyanta lactʼiyan ju tam amakniniʼ.
43021015	Faith	Acsni tavailh pus ju Jesús junich ju Simón Pitaluʼ: ―Simón istsʼalh Jonás ja palai qʼuimapʼaini ju uxintʼi. Ja palai jantu ju ani tavilanalh. Ju Pitaluʼ junich ju ixʼucxtin: ―A. Kʼoxich cʼatsʼai ni icmapainiyan ji quiʼucxtin. Chai juncanch ju Pitaluʼ: ―Amalanitʼich ju quinchivinti ju lapanacni ju quintalhilacaʼan. Ju yuʼunch chunch tajunita tachi ju tuʼuʼ askʼatʼa borregojni. Na tamaktasqʼuini ni xamatiʼ caʼamasunilh ju kʼox atsucunti.
46012008	Grace	Pus ju pumatam xtaknicanta ju lhakʼailaktsʼin ni na acʼatsananta chai laich sok amalaninin ixchivinti Dios. Chai ju apumatam xtaknicanta ixlhakʼailaktsʼin ni na lai masui ixchivinti Dios junta palai xcai machakxacan. Chai yuchi ju Spiritu Santu ju axtakni ixtʼiyunʼan ju ixlhakʼailaktsʼinʼan.
44007013	Description	Chai ju yuʼunch acsni taquiʼilh ju vaiti ju ixlhipaktʼuich pus ju José ajunilh ni ixlakʼauchʼan ixjunita. Vachuʼ ju Faraón alacmispalh ju ixʼalakʼavin ju José.
60003010	Recommendation	Pus chani najun laʼixchivinti Dios ju tsʼokcanta: Ma va tichi chavaich ju lacasqʼuin ni lhikʼach chai kʼox cava ju isʼatsucunti pus ma calhistaclh ju isimakʼat. Ma jantu canaulh ju macxcai nin taʼaklhtamat chivinti.
44004032	Description	Chai tachi chun ju ixtalhilacaʼanta Jesús va lakatam ixjunita ixʼalhunutʼan chai va lakatam ixjunita ixtacʼatsanʼan. Chai jantu xamatiʼ ixnajun: ―Ju quiʼalinta va quiʼanuʼ quiʼakstu. Para tachi chun ju taxtokni ixtalaxtakni tachi ju ixmaktasqʼuini pumatam pumatam.
46015003	Grace	Pus iclajuntau ju palai tasqʼuini ni amispʼatʼit. Yuchi ju icmasunicanta vachuʼ. Iclajuntau ni nilh ju Cristo laquintalakʼalhinʼan. Chunch ju muctaxtulh tachi ju istsʼokcanta makʼanchich laʼixchivinti Dios.
66018024	Violence	Chai laʼixpulacni ju anuʼ lakʼachakʼan amaknicancha ju ixtanajun ixchivinti Dios chai ju ixtalhilacaʼanta ju Jesús. Chai ju amachakʼan anch yuʼunch ju talhinaulh ixʼamaknicaʼan tachi chun ju ixlapanacni Dios ju ixtatʼajun ixlhilacaputsʼun ju lacamunutpaʼ.
44013048	Faith	Pus ju yuʼunch ju jantu israelitanin ixtajunita acsni takʼasmatlh ju ixchivinti Pablo na talhikʼachalh. Ixtanajun ni na kʼox ju chivinti ixlacata ju kʼai ucxtin Jesús. Chai talacaʼi tachi chun ju isacxtuta ju Dios ni laich caʼalilh ju isʼatsucuntiʼan ju lactiyan.
66022020	Description	Pus ju najun ni stavasalanti tachi chun ju ani chivinti yuchi ju chani najun: ―Jantuch makʼan cativa tus acminach. Chunch ju najun chai vachuʼ iclacasqʼuin ni vatsʼalhti camilh.
50004009	Recommendation	Pus anavitʼit ju tuchi iclamasunitauch chai tuchʼi lanitʼatʼit chai tuchi iclajuntau chai tuchʼi laktsʼintʼatʼit ni icnavich. Chai ju chunch ju Dios catatʼatolanch. Yuchi ju quintalhistacniyan ju quiʼalhunutʼan ni jantu calacʼanaʼ.
53003015	Recommendation	Para jantu alhixcʼaʼitʼit tachi ju va mintʼalaxcaiʼan cava. Va amapʼaksitʼit tachi ju va milakʼauʼan.
51002008	Recommendation	Alhistʼaccʼantʼit ni jantu xamatiʼ cataʼokxchokʼoyan ju va laʼixʼatalanintiʼan isʼakstuʼan chai laʼixchivintiʼan ju jantu slivasalh. Ju yuʼunch va tajunan ju ixʼatalaninti ju ixtʼalapanacniʼan ixlacata ju xataxtokni ju ani lacamunutpaʼ ju va kʼaya talakʼayai tachi ju tuʼuʼ mas jantu lhitapalai. Jantu chunch ju tachivinin tachi ju ixnajun ju Cristo.
50003014	Faith	Ixlhichux quiʼalhunut icnavi cuenta ta yu laich acpuchaʼanaʼ ju lhikʼox tachi ju lhcata ju Dios. Chai ju chunch acsni acchaʼananta ju lactʼiyan junta aquintatʼasaniyan ju Dios pus laich acʼamaklhtayananaʼ ju quintalhaja. Yuchi ni actʼatolaʼ ju Cristo ni iclhilaksita ju yuchi.
56002014	Faith	Pus ju yuchi tamakʼaxtakchokolh isʼakstu ju quilacataʼan ni laich camacaju ju macxcai atsucunti. Chai aquintachʼakʼaniyan ju quiʼalhunutʼan ni ixʼanuch cajumvi chai ni slivasalh canaviputu ju kʼox.
43005024	Faith	Slivasalh ju iclajunau. Ju cakʼasmatʼaʼ ju quinchivinti chai ju calhilacaʼanach tichi chavaich ju quimalakachatachilh pus alinch isʼatsucunti jonkʼalhita lactʼiyan. Ju yuchi jantuch calaktsʼintanucanaʼ ixlacata ixtalakʼalhin. Chai jantu catiʼalh junta jonkʼalhita makʼalhkʼajnat. Alai tus chavai lana alinch isʼatsucunti ju conkʼalhiyanta tus lactʼiyan.
66021015	Description	Chai ju xaquintʼachivinin ixchʼapata lakatam palhcan ju si oro. Yuchi ju capulhcayaʼ ju lakʼachakʼan chai ju xamalhtich chai ju xakʼex.
50003019	Sin	Pus ju yuʼunch catatsʼankʼakʼalhiyaʼ. Pus va ixkʼachatʼan isʼakstuʼan tanaviputun. Talhitakʼayai ju yuchi ju alai tasqʼuini ni caʼixtalhimaxanalh. Va yuchi ju xataxtokni ju ani lacamunutpaʼ ju tapastactʼajun.
54003006	Sin	Vachuʼ jantu lai catilhinaulh lacatalhavat ju jantucaʼ makʼan lhilacaʼanta ju Cristo. Jantu xcai ni va calhitakʼaya tachi ju lalh ju lhacaticuru. Chai ju chunch pus vachuʼ caʼulanicalh ixtalakʼalhin tachi ju navicalh ju lhacaticuru.
65001003	Recommendation	Ju uxijnan ji quiʼamigojni na xaclaʼatsʼoknuniputunau chai xaclajumputunau ta yu lai putakʼalhtaxtucan ni jantu ancan ju lacajipi. Para tasqʼuini ni alai aclaʼatsʼoknuniu chai pʼas aclajuniu ni ixlhichux ju miʼalhunutʼan jantu alakʼaʼitʼit ni xamatiʼ catalakʼalhinin ju miʼatalacpastʼacʼatʼan ni jantuch vana alhilacʼapʼitʼit ju Jesucristo. Pus ju ixchivinti Dios ju lacaʼiyau tachi chun ju quijnanʼan ju isʼaskʼatʼan Dios juntau pus Dios ju quintaxtaknitan chai jantu catimapaxalh astan.
44004002	Description	Na ixtatalhkʼaman ju yuʼunch ni ixʼamalanican ju lapanacni chai ixʼajuncan ni taʼacxtuchokolh ju Jesús junta ixmacnucanta chai ixlhiyuchi cʼatsacan ni aktsʼiya catataʼacxtuchokotachilh ju tanitach.
66018005	Sin	Pus ju ixʼalactuʼuntiʼan ju amachakʼan ju anuʼ lakʼachakʼan chaʼanta tus lactʼiyan. Chai ju Dios jantu tavanan xacʼapʼa ju alactuʼunti ju xatanavi. ―Chunch ju naulh ju xachivinin.
43004046	Description	Chai aktam anchokopa ju Jesús ju lakʼachakʼan Caná lhiGalilea junta ixlakʼoxitacha ju xcan ju lapala vino. Chai ju istsʼalh ju pumatam xakʼai ixmacha lakʼachakʼan Capernaum. Va ixtakʼankʼai.
45012011	Recommendation	Jantu alhimalheknintʼit ju ixlhichʼalhcat ju Dios. Ixlhichux miʼalhunutʼan anavitʼit ju ixlhichʼalhcat. Acʼatsʼatʼit ni yuchi ju Dios ju chʼalhcʼatnaniyatʼit.
60001008	Faith	Chai ju chavai mas jantucaʼ laktsʼinatʼit ju Jesús para mapʼainiyatʼit. Chai ju chavai mas jantucaʼ laktsʼinatʼit para lhilacʼapʼinatʼit chai alin ju minkʼachatʼan ju matiʼ ixtʼachunch ju ani lacamunutpaʼ. Va anch ju lactʼiyan ju minacha ju chunch.
62004013	Grace	Ju Dios quintaxtaknitan ju iSpiritu Santu. Chai yuchi lai lhicʼatsayau ni ixʼamigojni juntau ju Dios chai ni tʼajunch ju yuchi laquiʼalhunutʼan.
43019029	Description	Pus ju taropajni ixtaʼulata tam xalu ju tuʼuʼ tachi ju axvicnit. Pus ju acsnich lana tacatanchʼimucalh laʼixquincatiʼ achʼitin ju hisopo juncan ju tuʼuʼ tachi pʼulhulh panimac. Chai tamalaktanunilh ju axvicnit. Chai talhiʼanilh laʼixquilhni ju Jesús.
51001013	Grace	Pus yuchi ju Dios ju quintamakʼalhtaxtun acsni ixtʼonaucaʼ laʼixtachaput ju lhinajun lacaʼatatsʼisni. Chai ju chavai yuchi ju Jesucristo ju lhinajun laquiʼatsucuntiʼan. Yuchi ju istsʼalh Dios junita. Chai ju Dios na mapaini ju yuchi.
45016017	Recommendation	Chai iclatapaininiyau ji quiʼalakʼavin. Alaccʼatsʼanantʼit ju ixlacata ju va taʼamaktalhkʼamanan chai va ixlacata ni jantu kʼox ju isʼatsucuntiʼan va tasastucputun ju ixlhichʼalhcat ju Dios. Ju yuʼunch jantu chun talai tachi ju najun lacaʼatalaninti ju lanitʼatʼit ju uxijnan. Pus amacʼaʼuntʼit ju yuʼunch.
45012007	Recommendation	U ni xamatiʼ xtaknicanta ju lhichʼalhcat ni caʼaktaijulh ju aliʼin pus chach aktaiju ixlhichux ixʼalhunut. Chai ju amalaniniʼ chach amalaninilh ixlhichux ixʼalhunut.
43016023	Faith	Ju acsni avilhchan jantuch tuʼuʼ aquilasqʼuiniyau ju quitʼin. Slivasalh ju iclajunau. Tachi chun ju asqʼuiniyaʼitʼit ju quimpai ju laquintapakaʼutch cataxtakniyan.
66021019	Description	Chai junta putachʼanʼacnui ju xakʼex ju lakʼachakʼan yuchi ju putachʼanʼacnui tijpachux ju chiux ju na laklhu ixtapalh tajunita. Ju pʼulhnan ulacalh yuchi ju jaspe. Chai ju ixʼokslai ju anch yuchi ju zafiro. Chai astan yuchi ju ágata ixlhiʼulacanta. Chai astan yuchi ju esmeralda.
59004017	Sin	Pus mas acmispa ju kʼox para ni jantu icnavi pus alactuʼunti ju icnavi.
66019005	Faith	Chai vachuʼ ju lacakʼai putolan mincha lakatam chivinti junta naulh: Alakʼayatʼit ju quiDiosʼan tachi chun ju uxijnan ju ixlapanacni untʼatʼit. Chux ju uxijnan ju tʼalhoniyatʼit mas xalactʼicstʼin untʼatʼit chai vachuʼ ju uxijnan ju xalackʼajin untʼatʼit.
47005002	Faith	Pus ni tʼonaucaʼ ju ani laquilacatunaʼan pus va tachi amakʼanininau ni lacasqʼuinau ni caxtaknicanau ju xalacatuna lactʼiyan.
48006004	Recommendation	Pus ju pumatamin tasqʼuini ni calaktsʼintanucalh laʼisʼakstu tuchi laich navi. Jantu va calaktsʼintailh laʼisʼatsucunti akʼantam. Ju chunch alinch ju ixkʼachat ixlacata tuchi navich isʼakstu. Chai jantu va ixlacata ni palaich kʼox calhiulachokocalh isʼakstu. Palaich jantu ju tam ixtʼalapanac.
46007036	Recommendation	Para ni alin pumatam xapai ju alin ju istsiʼ ju tʼajun takʼayanaʼ chai na tamakʼaxtokputun chai ju xapai cʼatsai ni palai kʼox cava ni catamakʼaxtoklh pus jantu talakʼalhin canavi ni caxtaklh ju istsiʼ. Chach tamakʼaxtoklh.
43016002	Violence	Cataxcoxtuyan ju laʼixpujitatʼan ju quintʼaʼisraelitaninʼan. Cachinaʼ avilhchan va tichi chavaich ju catamakniyan catanonach ni chunchach ju na kʼox lhiulai ju Dios.
66015001	Description	Chai iclaktsʼilh alakatam lhamakʼan ju lactʼiyan. Chai slivasalh na kʼai lhamakʼan ixjunita. Pus iclaktsʼilh ixpumatujunʼan anquilhnin chai pumatamin ju sia yuʼunch ixtachʼapata lakatamin makʼalhkʼajnat ju tamacamimputun ju ani lacatʼun. Chai ju ani lakatujun makʼalhkʼajnat va yuchach cajunaʼ. Yuchach ju capumaclayaʼ ju Dios ju makʼalhkʼajnat ju axtakni ju lapanacni ju ani lacatʼun.
43018023	Description	Chai akʼalhtayanalh ju Jesús: ―Ni jantu sok ju xacnajun pus anauch tas anchach ju jantu soknicʼa. Para ni soknicʼa ju xacnajun tʼas ni va xaqʼuiʼulanich.
50004003	Recommendation	Chai ictapaininiyan ju uxintʼi ju vasalh quintʼachʼalhcatnaʼ unitʼa. Ictapaininiyan ni aʼaktʼaiʼutʼich ju anuch chakolun ni laich va lakatam catava. Pus ju yuʼunch quintatʼachʼalhcatnanta kʼaixtam ixnajunca ju chivinti ixlacata ju Cristo. Vachuʼ tatʼachʼalhcatnanta ju Clemente chai ju aliʼinch ju quintatʼachʼalhcatnanta vachuʼ ju quitʼin. Chai ixtapakaʼutʼan ju yuʼunch si taʼokslanankʼojui junta taʼokslanan ju ixtapakaʼutʼan tachi chun ju alin isʼatsucuntiʼan ju conkʼalhiyanta ju lactʼiyan.
66016006	Sin	Chunch icjunan ni yuʼunch ju amamakʼalhkʼajni ju chavai ju taʼamaxtunilh ixʼacʼalhniʼan ju milapanacni chai ju ixtanajun ju minchivinti. Chai ju chavai ju uxintʼi amakʼotʼutʼa ju xcan ju lapʼalatʼi acʼalhni. Pus ixlhijunch ni chunch ju caʼaʼulhtucalh.
45006002	Sin	Ca jantu tavanan. Ju quijnanʼan ni lhilacaʼantauch ju Cristo pus tachi ju va nitauch quintalhilhcatan ju Dios. Pus jantu lai vana va quiʼalactuʼuntiʼan canaviyau cuenta.
66017011	Violence	Chai ju anuʼ maktiliʼ ju ixtʼajun chai nitach ju chavai yuchach ju ixlhipumatsajin ucxtin cajunaʼ. Ixtʼalapanac cajunaʼ ju ixlhipumatujunʼan ju pʼulhnan ixtatʼajun. Para vachuʼ camaclacanaʼ.
48004030	Recommendation	Para ju uxijnan ja va jantu pʼastʼacʼatʼit tachi ju najun laʼixchivinti Dios ju tsʼokcanta. Ja va jantu pʼastʼacʼatʼit ni chani najun: “Atʼixcʼauxtʼuch ju xalapanac ju va ixtamocanta. Atʼaxcʼauxtʼuch ju istsʼalh. Ju istsʼalh ju va xalapanac jantu lai tuʼuʼ catixtaknicalh. Para ju istsʼalh ju tucan miʼamachakaʼ ju jantu va ixtʼamaʼutʼa yuchach ju laich caxtaknicanaʼ ju miʼalinta”. Chunch ju najun laʼixchivinti Dios.
54006009	Sin	Para ju va makʼaliʼ tajumputun na paklhu amapastʼacʼanican ju macxcai chai aʼokxchokʼocanta. Chai na tijlhu taxtokni ju talacasqʼuin mas jantu lhitapalai chai mas na macxcai. Pus yuchach ju taputakʼalhini ju isʼatsucuntiʼan chai taputsʼankʼakʼalhi ju lapanacni.
66017016	Violence	Chai ju anuʼ lakacau akalokot ju laktsʼintʼa ju ixlaccʼatujucalh ju anuʼ maktiliʼ cataxcayach ju chakoʼulh. Chai ixlacataʼan ju yuʼunch camaconicanaʼ ju anuʼ chakoʼulh. Chai ju yuchi va kʼai tsasau camaconicanaʼ. Chai ju lakacau akalokot chai ju maktiliʼ tachi ju va catakʼaiʼuyach ixʼacanit chai catalacxavayach ju caxajanta.
46008003	Faith	Para va tichi chavaich ju mapaini ju Dios pus ju Dios mispaich ni isʼaskʼatʼa junita.
45003009	Sin	Para jantu lai actinaulh ni palai salaka junita ju quiʼalhunutʼan ju quijnanʼan ju israelitanin juntau. Palai jantu ju jantu israelitanin. Iclamasunitauch ni sich alactuʼunin juntau mas israelitanin juntau u jantu.
44007041	Sin	Pus ju acsnich taxapalaxtulh lakatam askʼatʼa vacax chai tamakninilh ju borregojni. Na talhikʼachalh ju anuʼ ixtalaktsʼinta tachi isdiosʼan ju ixtanavita laʼixmacaʼan.
66009020	Sin	Pus ju aliʼin lapanacni ju jantu xatalhini ju ani makʼalhkʼajnat jantu tavanan tam ixtapastʼacʼa ixlacata tuchi ixtanavi. Va tachi ixtalhilacaʼan ju macxcai un chai ju santo ju lhinavicanta oro chai plata chai ju atumpa tsasnat chai ju va chiux chai ju va qʼuiu. Chunch ixtalai mas jantu lai taʼalacʼavanan ju isantoʼan nin lai catakʼasmatnalh nin yuchi ni lai cataʼalhtanalh.
47005011	Faith	Chai ni ictalhoni ju Dios pus yuchi iclhiʼamalacaʼiniputunau ju lapanacni ju ixchivinti Dios. Chai ju Dios cʼatsakʼojui tis atsucuntich icpacxantau. Chai ca vachuʼ cʼatsʼayatʼit ju uxijnan.
49002003	Sin	Pus ju makʼanchich vachuʼ chunch ixlayau ju quijnanʼan. Ixnaviyauch tachi chun ju macxcai ju ixkʼachaniyau. Chai ixnaviyau ju macxcai ixkʼachat ju quilacatunaʼan chai ju quiʼatalacpastʼacʼatʼan. Pus tus acsni istsucutachauch ixlhijunch ni calhitalhkʼamalh ju Dios tachi ju ixlayauch. Chai si lana chun ixjunkʼotauch.
44002040	Recommendation	Chai na lhu chivinti ixʼajuni chai ixʼalhimapʼaksich. Chai ixʼalacjuni: ―Chach tamakʼalhtaxtuyan ju Dios lacamakʼalhkʼajnat ju caʼaxtaknicanaʼ ju lapanacni ju tatʼajun ju chavai ju lana jantu sok ju isʼatsucuntiʼan. ―Chunch ju ajuni ju lapanacni ju Pitaluʼ.
45008013	Faith	Pus ni vanach atʼailhipʼinaʼitʼit ju makʼaniya miʼatalacpastʼacʼatʼan pus amakʼalhkʼajnankʼalhiyaʼitʼit. Para ni amakʼosuyaʼitʼit ju ixkʼachat ju makʼaniya miʼatsucuntiʼan laʼixtachaput ju Spiritu Santu pus ju chunch alinch ju miʼatsucuntiʼan ju lactʼiyan.
45010011	Faith	Ju ixchivinti Dios ju tsʼokcanta chani najun: “Ma chux ju talhilacaʼanta ju Jesucristo laʼixlhichux ixʼalhunutʼan ma jantu xamatiʼ ju lai astan camamaxanicalh ni laich cajunicalh ni jantu laktsʼin ju Dios ni salaka ju ixʼalhunut”. Chunch ju najun laʼixchivinti Dios.
45001008	Faith	Pʼulhnan iclajumputunau ni icxtakni lakʼailaktsʼiuch ju quiDiosʼan ju milacataʼan minchuxʼan. Para yuchi ju Cristo ju tucan juni ju Dios ju tuchi xacjumputun. Pus icxtakni lakʼailaktsʼiuch ju Dios ni cʼatsakʼocanch vanta anchach cava ni lhilacʼapʼintʼatʼitch ju Jesús.
52001004	Faith	Iccʼatsayau ni Dios ju tasacxtutan ji quiʼalakʼavin chai na tamapainiyan.
60004008	Recommendation	Chai ju tucan tasqʼuini yuchi ni alamapʼainitʼit ixlhichux miʼalhunutʼan. Ju vasalh amapaininin na lhu macʼacxai ixtalakʼalhin ju akʼantam.
44027001	Description	Pus astan tanaulh ni catamalakachayanta ju xalacatʼun Italia ju Pablo. Pus amakʼaxtaknilh ju yuchi chai ju aliʼin tachʼinin laʼixmacaʼ ju xacapitán ixtaropajni ju kʼai ucxtin Augusto. Pus ju anuʼ capitán Julio ixjuncan. Chai ju quitʼin vachuʼ ictʼaʼalh ju Pablo. Ju quitʼin icLucas.
66015003	Faith	Chai ixtamilhpaich ixmilhpat ju Moisés junta istsʼokʼulata. Ju Moisés ixlapanac Dios ixjunita. Chai vachuʼ ixtamilhpai ixmilhpat ju Askʼatʼa Borrego. Ixtanajun: Slivasalh na kʼai lhamakʼan ju tuchʼi navi ju uxintʼi ji ucxtin Dios ju lai navikʼoʼui tachi chun ju taxtokni. Soknicʼa ju navi tuʼuʼ chai aktsʼiya muctʼaxtʼui ju minchivinti ju uxintʼi ju kʼai ixʼucxtin unitʼa tachi chun ju amachakʼan lacamunutpaʼ.
60002002	Faith	Aʼuntʼit tachi ju tam askʼatʼa ju va ancaʼ lakʼajunta. Ju yuchi va tsa tsʼiquiputun. Pus vana va chun alatʼit ju uxijnan. Va tsa tsa alaktsʼintʼit ju ixchivinti Dios. Ju yuchi jantu va aʼokxchokʼonti. Chai yuchach ju cataʼaktaijuyan ni lai palai alhilacʼapʼinaʼitʼit ju Cristo. Chai vachuʼ palai lai atsʼucʼuyaʼitʼit tachi ju kʼachani ju Dios.
66014013	Faith	Chai ickʼasmatlh lakatam chivinti ju minchalh lactʼiyan. Chai quijuni: ―Chanich atsʼokʼulatʼi: “Ma na takʼachan ju tani ju talhilacaʼankʼalhita ju Jesús”. Chai ju Spiritu Santu ma chani najun: “Ma na takʼachan ni taʼastacnantach ju chavai mas na tamakʼalhkʼajnanta ixnavinica ixlhichʼalhcat ju Dios chai mas na talhixkʼopta. Para pastacnikʼalhican tuchi ixtanavinita acsni ixtavilanalhcaʼ ju ani lacamunutpaʼ”.
59001027	Faith	Pus ju quimpaiʼan Dios najun ni xamatiʼ talhoni laʼixlhichux ixʼalhunut chai tachi ju kʼachani ju yuchi pus chach alh aʼaktaijunuʼ ju quilhpatinin askʼatʼan ju alin ixmaktasqʼuinitʼan chai ju chakolun ju animacontilacanta. Vachuʼ calhistaccalh ni jantu vana va chun calalh tachi ju talai ju jantucaʼ talhilacaʼanta ju Cristo.
51002004	Recommendation	Iclajunau chunch ni jantu xamatiʼ cataʼokxchokʼoyan laca tuʼuʼ cʼusi chivinti ju catajunin tachi ju va vasalh mas jantu.
66005013	Description	Chai ickʼasmatlh ni ixtachivinin tachi chun ju taxtokni ju navita ju Dios ju tatʼajun ju lactʼiyan chai ju lacatʼun chai ju laxtankʼajni ju lacatʼun chai ju lacaʼalama. Ixchuxʼan chani ixtanajun: Ju vi lacakʼai putolan chai ju Askʼatʼa Borrego yuʼunchach ju tucan xalackʼajin. Chach atalhonikʼalhicalh. Chai chach alakʼayakʼalhicalh. Chach noncalh ni na alin ixtachaputʼan. Chunch ju tanaulh.
66008008	Description	Chai ju ixlhipumatʼui anquilh sunulh ju iskʼolh chai ju tuʼuʼ tachi ju kʼai talhpa maktaitavi chai macaʼancalh lacaʼalama. Chai na lhu ju xaxcan alama ju lapa acʼalhni. Para nin ixpaitat ju alama jantu xachaʼan ju acʼalhni.
44007058	Violence	Tatixcauxtulh ju anuʼ lakʼachakʼan. Chai acsni tamaxtulh ixcujuʼan taxtaknilh pumatam tsʼalh ju Saulo ixjuncan. Astan talacatʼalhmalhch ju Stipan.
45015011	Faith	Chai ju alacatam chanich vachuʼ nonchokopalai: Tachi chun ju uxijnan ju jantu israelitanin untʼatʼit ma alakʼayatʼit ju Dios. Chai tachi chun ju uxijnan ji lapanacni ma anaʼuntʼit ni va yuchi ju palai xakʼai ju Dios.
45011036	Faith	Pus Dios ju navikʼota tachi chun ju taxtokni. Chai yuchi ju lhinonkʼojui chux. Chai va ixlacata ni capulakʼayacalh ju yuchi pus yuchi lhiʼalinkʼojui tachi chun ju taxtokni. Chach tanaulh ju lapanacni ni yuchi ju xakʼai ju Dios tus va tavananch. Vasalh iclacasqʼuin ni chunch catanavi ju lapanacni.
43001029	Faith	Ni tuncunchokopa acsnich ju laktsʼilhch ju Xivan ju Jesús ni ixlakmintach. Chai ajunich ju lapanacni: ―Alaktsʼintʼitch ju anuʼ mintacha lapanac. Tachi ixborrego Dios cajunaʼ. Yuchach ju camapalaʼ ju alactuʼunti lhichux.
58011031	Description	Ju Rahab alactuʼunuʼ chakoʼulh ixjunita para ju yuchi lacaʼinilh ixchivinti Dios chai yuchi jantu alhitʼanilh ju ixtʼaʼamachakʼan ju jantu ixtatalhoni ju Dios. Pus tasu ni lacaʼinilh ixchivinti Dios ni kʼox amaklhtayanalh ju quintʼaʼisraelitaninʼan ju taquitankʼajlaktsʼilh ju ixlakʼachakʼan.
43010010	Grace	Ju akʼalhonaʼ yuchi lhiminch ni va akʼalhonamputun chai lakmakniputun chai lakʼalhiputun. Ju quitʼin iclhiminta ni caʼalilh ju isʼatsucuntiʼan ju lapanacni ju conkʼalhiyanta lactʼiyan. Chai slivasalh kʼox cajunaʼ ju anuʼ atsucunti.
50003020	Faith	Para ju quijnanʼan amachakʼan lactʼiyan juntau. Chai pacxanauch ju quiʼamakʼalhtaxtunuʼan ju cataxtuyanta. Yuchi ju quiʼucxtinʼan Jesucristo.
45015007	Recommendation	Ju Cristo ni tamalakʼavitan ju uxijnan pus vachuʼ ju uxijnan alamalakʼavitʼit ju pumatamin milhiʼuxijnan. Chai ni chunch ju alatʼit pus ju lapanacni catanonaʼ ni xakʼaich ju Dios.
44021024	Recommendation	Pus alactʼapʼitʼich ju yuʼunch. Chai chunch vachuʼ alatʼi tachi ju catalayaʼ ju yuʼunch ni aktam salaka cajunaʼ ixʼalhunutʼan laʼixmacni Dios. Chai amapʼalaʼ ju uxintʼi ixtapalh ju tuʼuʼ ju catamakniniyaʼ ju Dios. Chai ju chunch laich caʼasitcanach. Pus ju chunch catamachakxayach ixchuxʼan ni jantu slivasalh tuchi takʼasmatʼach ju milacata. Chai catalaktsʼinan ni vachuʼ muctʼaxtʼui laʼixlhamapʼaksin Moisés ju uxintʼi.
45004012	Faith	Vachuʼ xapaich lhitalacxtulh ju Abraham tachi chun ju quijnanʼan ju chʼucʼucantauch. Para jantu va yuchi ni calacchʼucʼucauch. Para vachuʼ ni maklacaʼaniu ju Dios tachi ju lalhch ju makʼaniya quimpaiʼan Abraham acsni tucaʼ ixchʼucʼucanta.
44001026	Description	Pus taʼulalh ixtapakaʼutʼan lacaʼalhiqui chai tasacxtulh ju ixtapakaʼut ju Matías. Pus lhilaktsacalh pumacautʼui ju ixtamalakachan ju Jesús.
45004007	Grace	Ju David chani ixnajun: Ma na takʼachanch ju lapanacni ju amacʼacxanicanta ixtalakʼalhinʼan chai xacanicanta ju ixʼalactuʼuntiʼan.
66011004	Description	Yuʼunch ju tachi akʼatʼui xaqʼuiu olivo tajunita. Chai tachi ju lakatʼui ixputayan cantila ju ya laʼixʼucxlacapuʼ ju Dios ju amanavin ju lacamunutpaʼ junita.
59004009	Recommendation	Chach taxcanin ju miʼalhunutʼan ixlacata ju tuchi amacxcai ju navitʼatʼit. Amakʼaninintʼit chai alackʼalhuntʼitch. Jantuch vana alactsʼiʼintʼit. Para alackʼalhuntʼit. Jantu vana alackʼachʼantʼit. Para amakʼaninintʼitch ixlacata ju tuchi amacxcai ju navitʼatʼit.
64001011	Recommendation	Ji quiʼamigo jantu chunch ju anavitʼi ju uxintʼi tachi ju tanavi ju yuʼunch ju va macxcai talai. Para chunch anavitʼi tachi ju yuʼunch ju tanavi ju kʼox. Ju va tachi macxcai navi jantu mispai ju Dios.
45004011	Faith	Ju Abraham pʼulhnan lhilacaʼalh ju Dios chai astan chʼucʼunicalh ju ixʼaxtʼakʼa. Chai acsni chʼucʼucalh pus ixpumispacanch va ni salaka ixjunita ju ixʼalhunut laʼixmacni Dios va ixlacaʼatalh ni lhilacaʼalh ju Dios mas tucaʼ ixchʼucʼucanta. Pus vana va chun tachi chun ju uxijnan ju vachuʼ lhilacʼapʼinatʼit ju Cristo ju jantu israelitanin untʼatʼit. Ju Dios vachuʼ talaktsʼinan ni salaka ju miʼalhunutʼan chai ixlhiyuchi lai laktsʼinatʼit ju Abraham tachi ju va mimpaichʼan mas jantu chʼucʼucʼantʼatʼit ju uxijnan.
45006007	Grace	Tachi ju tam lapanac ni nitach pus jantuch vana alactuʼunun. Pus vana va chun ju quijnanʼan. Jantuch lai catitailhiʼau ju quiʼalactuʼuntiʼan.
47004010	Faith	Pus tachi ju tamamakʼalhkʼajni ju Cristo tus tamakni pus vana va chunch quintaʼulhtuputunan ju lapanacni. Chai ni chunch ju tapasai laquiʼatsucunti quincʼan pus putasui ni tʼajun ju Jesús. Chai yuchi ju quintaʼaktaijuyan.
50002021	Sin	Ju aliʼin ju ani tavilanalh va tanaviputun ixkʼachatʼan isʼakstuʼan. Jantu tanaviputun ixlhichʼalhcat ju Cristo Jesús.
58011011	Faith	Vachuʼ lacaʼinilh ixchivinti Dios ju Sara ju ixʼamachakaʼ Abraham ixjunita. Chai amaklhtayanalh ju tachaput ni laich caʼalilh isʼaskʼatʼa mas na ixtapasatach ju ixtakʼayanti. Alilh isʼaskʼatʼa ni lacaʼilh ni camuctaxtuniyaʼ ju chivinti ju ixjunita ju Dios.
43006039	Grace	Yuchach ju ani ju ixkʼachat ju quimacaminta. Tachi chun ju lapanacni ju quixtaknita ju yuchi jantu actimakʼatsʼankʼa xamatiʼ. Para acʼamalokʼonichokoyaʼ ju laʼixʼaclanti ju lacamunutpaʼ.
46008006	Faith	Para ju quijnanʼan va lakatam ju quiDiosʼan. Yuchi ju xapai ju lhinaulh ixnavica tachi chun ju taxtokni. Chai quintanavitan ju quijnanʼan ni laich calakʼayayauch ju yuchi. Chai vachuʼ va pumatam ju quiʼucxtinʼan. Yuchi ju Jesucristo. Chai yuchach ju navikʼolh tachi chun ju taxtokni. Chai yuchach ju quintaxtaknitan ju sastʼi quiʼatsucuntiʼan.
52003006	Description	Para ju chavai taspʼitchokocha ju Timoteo. Chinchokolh junta icvilau chai slivasalh na ickʼachauch ni quintamacʼatsaninch ni vanach lhilacʼapʼinatʼit ju Jesús chai na amapʼainininatʼit. Pus quintajunan ni aktsʼiya va tachi quilapastʼacʼauch ju quijnan. Ma quilalaktsʼimputunauch ju quijnan tachi ju vachuʼ ju quijnan iclalaktsʼimputunau ju uxijnan.
60005004	Grace	Chai acsni catalacasuchokoyach ju Cristo ju tucan xakʼai alhistacnaʼ pus ju uxijnan ju alhistʼacʼatʼit ju lapanacni ju tachi borregojni tajunita pus axtʼaknicʼanaʼitʼit ju mintalhajaʼan. Yuchi ni alakʼayakʼalhicʼanaʼitʼit.
47003012	Faith	Chai ni iclacaʼiyau ni chunch junita ju sastʼi chivinti ju quintalhitʼatakʼoxitan ju Dios pus vas icʼajunau ju lapanacni chai jantu ictalhananau.
61002012	Sin	Ju tuʼuʼ atapacxat yuchi lhiʼalin ni laich cachʼapacalh chai laich camaknicalh. Chai talakʼan ju tuʼuʼ skʼapa ju aʼulanican. Pus vana va chun ju anuch lapanacni. Chunch ju tatsucui tachi ju tuʼuʼ tonto atapacxat. Isʼakstuʼan tapuxcolakxtui ixmakʼalhkʼajnatʼan junta jonkʼalhita ni na macxcai talhichivinin ju tavilanancha ju lactʼiyan mas jantu tamachakxai ta talhijunitach.
43012006	Sin	Mas chunch ju naulich para jantu slivasalh ni va camapaini ju quilhpatinin. Alai punaulh ni va akʼalhonaʼ ixjunita. Chai yuchi ju ixmakʼatach ju ixtumin ju Jesús chaich ixtuminʼan ju ixʼatʼamamakaʼuich. Chai anch ju ixkʼalhomacutuich ju tumin.
62004016	Faith	Chai ju quijnanʼan cʼatsayauch chai lacaʼiyauch ni quintamapainiyan ju Dios. Pus Dios ju na amapaininin. Chai ju amapaininin pus ixʼamigo Dios junita chai ju Dios tʼajun laʼixʼalhunut.
44011019	Description	Acsni tavanan maknicalh ju Stipan pus tsucucalh mamakʼalhkʼajninin ju aliʼin ju vachuʼ ixtalhilacaʼanta ju Cristo chai taʼatsʼalalh ju yuʼunch. Ju aliʼin sia yuʼunch taʼalh tus laxalacatʼun Fenicia chai ju xalacatʼun Chipre chai ju lakʼachakʼan Antioquía. Pus ju anch jantu xamatiʼ ixtajuni ju ixchivinti Dios. Va yuʼunch ju istʼaʼisraelitanin.
54006006	Faith	Pus ju palai kʼox ju lhajayau yuchi ni kʼox lhiulai ju Dios ju quiʼatsucuntiʼan chai lhikʼach catsucuyau. Jantu va yuchi ju ixmakʼaixtʼokʼach ju tumin ju capastactsucu.
66013007	Violence	Chai yau junicalh ni laich caʼalactʼalasa ju talhilacaʼanta ju Cristo chai laich caʼalhajanalh. Chai vachuʼ xtaknicalh ixtachaput ni ixʼucxtinʼan cava tachi chun ju lapanacni ju tatʼajun ixlhilacaputsʼun ju lacamunutpaʼ chai ju tachivinin tijpachux chivinti.
60002020	Faith	Para acsni lhilakʼanekmacʼanatʼit ju va miʼalactuʼuntiʼan chai tʼastʼucniyatʼit pus tis chavaich ju lai catajunin ni kʼoxich ju naviyatʼit. Para acsni lhimamakʼalhkʼajnicʼanatʼit ju va ixnavica ju tuʼuʼ kʼox chai tʼastʼucniyatʼit pus ju Dios na kʼoxich lhiulai ju chunch.
58009015	Grace	Pus ni nilh ju Cristo ixtapalh ju alactuʼunti pus pumavasala ni aquintamuctaxtuniyan ju Dios ju sastʼi chivinti ju quintalhitʼatakʼoxitan ixlacata ju quiʼatsucuntiʼan jonkʼalhita. Pus ju Cristo vachuʼ mapalalh ixtapalh ixʼalactuʼuntiʼan ju makʼaniya quintʼaʼisraelitaninʼan ju ixtanavita acsni jantu lai ixtamuctaxtui tachi ju ixnajun lacapʼulhnan chivinti ju alaclhitʼatakʼoxilh ju Dios. Chai ju chavai tachi chun ju asacxtulh ju Dios cataʼamaklhtayananaʼ ju sastʼi isʼatsucuntiʼan ju conkʼalhiyanta ju lactʼiyan tachi ju quintakʼalhtasunitan.
45006001	Sin	Pus tas anonaʼitʼit ju chavai. Ja lai catailhiʼanau ju alactuʼunti ni chach palai paklhu quintanaviniyan lamapainin ju Dios ni aquintamacʼacxaniyanch ju quintalakʼalhinʼan ju va tachi naviyau.
49005004	Recommendation	Vachuʼ jantu lhijun ni anaʼuntʼit ju macxcai chivinti. Nin yuchi ni lai achʼivinintʼit tachi tam xamatiʼ ju jantu acʼatsananta. Nin yuchi ni lai akʼalhkʼamanachʼivin ju tuʼuʼ macxcai. Ju chunch jantu kʼox. Alai aʼunitʼit lakʼailaktsʼiuch ju Dios.
66006008	Violence	Pus icʼalh. Chai iclaktsʼilh alakatam caballo ju na istakta. Chai ju lapanac ju ixpujucʼalh ixjuncan aninti. Chai ju alasaninin tachʼakʼokʼalh. Chai xtaknicalh ju lapanac ixpokʼai ni laich calhinaulh ixmaknica tam cuarto tachi chun ju lapanacni ju ixtatʼajun ixlhilacaputsʼun ju lacamunutpaʼ. Laich caʼamakni lacamachita chai lacachavanti chai lacatakʼankʼat chai caʼamamakninin ju maktilin ju alin ju lacamunutpaʼ.
45004016	Faith	Ju Dios junilh ju Abraham ni caxtakniyaʼ ju lacamunutpaʼ va ixlacata ni quiclacaʼinilh ju ixchivinti. Ju chunch va lamapainin ju xanavi. Chai ni va lamapainin ju xanavi pus yuchi lhicʼatsacan ni ixlacataʼan junita tachi chun ju isʼaskʼatʼan ju Abraham tuchi naulh ju Dios. Chai jantu va yuʼunch ju talhilaksi ju ixlhamapʼaksin ju ajunilh chunch ju Dios. Para vachuʼ ju uxijnan ju qʼuiclacʼaʼitʼatʼit ju Dios tachi ju lalh ju Abraham. Pus ju chunch ju Abraham xapai lhixajcha tachi chun ju quijnanʼan ju lhilacaʼantauch ju Dios.
44028018	Description	Pus ju yuʼunch acsni quintamakʼosaspitlh xaquintamacomputunch ni jantu tuʼuʼ talakʼalhin ju xaquintalhitajuni ju lai aclhimapalalh ju quiʼaninti.
45009016	Grace	Pus yuchi lhicʼatsacanch ni jantu va laʼixkʼachat ju tam lapanac ju amaklhtayanancan ju ixʼamapaininti Dios. Nin ixlacaʼatalh ju tuchi kʼox ju canavi. Para va ixlacaʼatalh ni Dios anaviniputun ju lamapainin.
46010008	Sin	Nin yuchi ni lai catʼatsucuch ju jantu quiʼamachakaʼan u jantu quimpapaʼan tachi ju talalh ju aliʼin sia yuʼunch. Pus tanilh lakapʼuxamtʼutu milh ju yuʼunch ju va tam avilhchan ni chunch ju talalh.
45007023	Sin	Para iccʼatsai ni alin atumpa ju quisastʼucʼa ju laquiʼatsucunti. Pus ju tuchi icnaviputun ju chavai ni quilasastʼinilh ju quiʼatalacpastʼacʼat ju Dios pus jantu lai icnavi. Pus na tachapun ju alactuʼunti ju alin laquiʼalhunut.
58006001	Faith	Pus jantu va yuchi ju chivinti ju pʼulhnan lanican ixlacata ju Cristo ju va tsa tsa calhitamakaʼuyau. Alai catailhiʼau ixlanica aliʼ ixlacata ju Cristo ni lai camachakxayau ju palai lhixcai. Pus jantu va yuchi ju calhitamakaʼutsucuyau ju lanitauch tachi acsni maconcan ixnavica ju tuʼuʼ ju jantu lai aquintaxtakniyan ju sastʼi quiʼatsucuntiʼan. Nin yuchi ni calhitamakaʼutsucuyau ni tasqʼuini ni calhilaksiyau ju Jesús ni lai catakʼalhtaxtuyau.
46016011	Recommendation	Tun xamatiʼ ju va jantu tuʼuʼ calhiula. Alai aʼaktʼaiʼutʼitch ni lai lhikʼach aquilaktsʼinchokolh. Pus ju quitʼin icpacxantajich ju yuchi ni icnajun ni caʼalactʼaminach ju aliʼin quilhiʼalakʼavinʼan.
59002014	Faith	Quiʼalakʼavin jantu lhitapalai ni xamatiʼ najun ni lhilacaʼanta ju Jesús para ni jantu navi ju kʼox. Ju anicʼach va najun ju chunch jantu catitakʼalhtaxtulh ni jantu caʼalh ju lacajipi.
43007025	Description	Ju aliʼin amachakʼan Jerusalén ixtanajunch: ―Ja jantiyuʼ ju ani ju puxcocan ju tamakniputun.
43020022	Faith	Acsni naulh ju chunch pus lana asunulh. Ajunich: ―Amaklhtʼayanantʼitch ju Spiritu Santu.
45010003	Sin	Va laʼisʼakstuʼan salaka tanaviputun ju ixʼalhunutʼan va ixlacata ni tanavich ju kʼox. Pus ju Dios salaka caʼanavinilh ixʼalhunutʼan ni va catalhilacaʼalh cava ju Cristo.
62005010	Faith	Pus ju lhilacaʼanta ju istsʼalh Dios cʼatsai laʼixʼalhunut ni vasalh istsʼalh Dios ju Jesús. Para ju jantu lacaʼita ju ixchivinti Dios pus tachi ju va najun ni taʼaklhtamat najun ju Dios ni jantu lacaʼita ju ixchivinti junta najunta ni yuchach ju istsʼalh.
43014012	Faith	Slivasalh ju iclajunau. Ju lhichʼalhcat ju icnavi quitʼin pus vachuʼ chunch canaviyaʼ ju quilhilacaʼantach ju quitʼin. Chai palai kʼai lhichʼalhcat ju canaviyaʼ ju yuchi va ixlacaʼatalh ni aclakʼanach ju quimpai junta vilhcha.
56002009	Recommendation	Amapʼaksitʼi ju xalapanacni ni cataquiclacaʼi ju ixʼucxtinʼan mas va tuchi caʼalhijunicalhch ni catanavi. Chai laʼixlhichux ixʼalhunutʼan catanavilh ju lhichʼalhcat tachi ju kʼachanich ju ixʼucxtinʼan. Chai jantu catasaspitnilh ju alhijuni.
58012015	Recommendation	Alhistʼaccʼantʼit miʼakstuʼan. Jantu xcai ni xamatiʼ lamilhiʼuxijnan cacapputulh ju lamapainin ju tanaviniputunan ju Dios. Alhistʼaccʼantʼit miʼakstuʼan. Jantu xcai ni caʼalilh tam xamatiʼ ju lamilhiʼuxijnan ju calhitalhkʼamalh tuʼuʼ chai ju yuchi caʼamapastʼacʼani ju amacxcai ju aliʼin chai na lhu caputakʼalhi ju isʼatsucuntiʼan.
54003007	Recommendation	Vachuʼ tasqʼuini ni kʼox lapanac catalhiula ju jantucaʼ talhilacaʼanta ju Cristo. Jantu xcai ni va kʼaya catalhichivinilh chai ju chunch lai camalactuʼuni acsni caʼokxchokʼolh ju lhacaticuru.
49004007	Grace	Ju pumatamin quijnanʼan quintaxtaknitan tuchi lhichʼalhcat ju kʼoxich lhiulai ju yuchi.
66016003	Description	Pus ju ixlhipumatʼui anquilh vachuʼ xtʼekʼemacamilh ju lacaʼalama ju tuchi ixtajun laʼixpumapʼun. Chai lana tapalakʼo acʼalhni tachi ju tamai acʼalhni junta lamaknican. Pus tachi chun ju atapacxat ju ixtʼajun lacaʼalama tanikʼo.
49006006	Recommendation	Jantu va acsnich ju kʼoxich achʼalhcʼatnantʼit acsni talaktsʼinan ju miʼucxtinʼan ni nonatʼit ni kʼox catalhiulayan ju chunch. Alai chunch ju alatʼit tachi ju va jun Cristo ju chʼalhcʼatnaniyatʼit. Ixlhichux miʼalhunutʼan anavinitʼit ju ixkʼachat ju Dios.
60003016	Recommendation	Jantu tuʼuʼ anavitʼit ju va catalhixcanichokon ju miʼalhunutʼan. Ju chunch mas catalhichivininan tachi ju va alactuʼunin untʼatʼit para catamaxananach astan ni laich va kʼaya xatalhichivinanch ju kʼox miʼatsucuntiʼan ju uxijnan ju lhilacʼapʼinatʼit ju Cristo.
43006040	Faith	Yuchach ju ani ju ixkʼachat ju quimpai. Tachi chun ju quilaktsʼin ni istsʼalh Dios ju quitʼin chai quilhilacaʼanch pus caʼalinaʼ ju isʼatsucunti jonkʼalhita. Chai quitʼinch ju acmacxtuchokoyaʼ laʼixʼaninti ju laʼixʼaclanti ju lacamunutpaʼ.
44012023	Violence	Pus ju acsnich pantsʼiquis pumatam ixʼanquilh ju kʼai ucxtin Dios lana xtaknilh ju ixtakʼankʼat ju Herodes ni lai xalakʼaʼi ni tajunilh ju lapanacni ni Dios ixjunita. Jantu xalakʼayai ju tucan Dios. Pus na lhu xatanui ju tsapu laʼixpajan chai yuchach ju xamakni.
47001003	Grace	Chach junicalh ni xakʼaich ju Dios ju ixpai ju quiʼucxtinʼan Jesucristo. Yuchach ju quintaʼaktaijuyan lacaʼamapaininti. Chai yuchach ju quintamatankʼoxaxkʼayayan.
54001006	Sin	Para ni jantu chun ixjunita ju isʼatsucuntiʼan ju aliʼin lapanacni pus yuchi jantu sok xatalhiʼan. Jantu tamasui ixchivinti Dios. Alai yuchi ju tamasui ju va tuʼuʼ chivinti ju jantu lhitapalai.
45001016	Faith	Ju quitʼin jantu ictʼamaxanan ju chivinti junta najun tichi chavaich ju Jesús. Pus va tichi chavaich ju lacaʼini ju ixchivinti Dios pus ju Dios malacasuni ju ixtachaput acsni makʼalhtaxtui ni jantu catiʼalh ju lacajipi. Pus ju tucan amakʼalhtaxtuputun ju Dios quijnanʼan ju israelitanin juntau. Para vachuʼ amakʼalhtaxtuputun ju jantu israelitanin.
46003011	Description	Junta yocan ju tuʼuʼ chakaʼ jantu lai lacatʼui machʼantacan. Pus vana va chun ju quimaklacaʼanitʼan. Jantu lai lakatʼui cativa. Va pumatamch ju lai lhilacaʼanau. Va yuchi ju Jesucristo.
49005033	Recommendation	Para vachuʼ chani iclajumputunau. Ju pumatamin ju uxijnan amapʼainitʼit ju miʼamachakaʼan tachi ju va jun miʼakstuʼan ju mapʼainichʼokʼocʼanatʼit. Chai ju chakolun cataquiclacaʼi ju ixpapaʼan.
51002013	Grace	Pus ju makʼanchich ju Dios ixtalaktsʼinan ni tachi ju va ixnitʼatʼit va ixlacaʼatalh ju miʼalactuʼuntiʼan chai va ixlacaʼatalh ni jantu ismispʼapʼutʼunatʼit ju Dios ni jantu israelitanin untʼatʼit. Para ju chavai ni lhilacʼapʼintʼatʼit ju Cristo pus ju Dios taxtaknitan ju sastʼi miʼatsucuntiʼan chai tamacʼacxanitan ju miʼalactuʼuntiʼan.
54004014	Recommendation	Jantu alakʼaʼitʼi ni xamatiʼ calakʼalhinin ju kʼox mintacʼatsan ju xalhikʼailaktsʼinan ju Dios laʼixchivintiʼan ju tanajun ixchivinti. Chai ju yuʼunch ju talhinajun lacatalhavat tamokslanin ju ixmacaʼan ni cacʼatsacalh ni xtʼaknicʼantʼa ju milhichʼalhcat ni aʼunaʼ ju lapanacni ixchivinti Dios.
66021001	Description	Pus ju acsnich iclaktsʼilh lakatam sastʼi tʼiyan chai lakatam sastʼi lacatʼun. Pus ju pʼulhnan tʼiyan chai ju pʼulhnan lacatʼun tatsʼankʼakʼolh chai matich ixjunita ju alama.
52005016	Recommendation	Va tachi akʼachʼantʼit.
66009006	Description	Chai ju acsni avilhchan ju lapanacni na cataniputunach para jantu lai catitani.
52004014	Faith	Pus lacaʼiyau ni nilh ju Jesús chai taʼacxtuchokolh junta ixmacnucanta. Chai vachuʼ lacaʼiyau ni Dios ju caʼalactʼalhiminach ju Jesús tachi chun ju ixtalhilacaʼanta ju yuchi acsni ixtitatʼajuncaʼ.
62004015	Faith	Pus va tichi chavaich ju najun ni yuchi ju istsʼalh Dios ju Jesús pus ju Dios tʼajun laʼixʼalhunut chai ju yuchi ixʼamigo Dios junita.
49004022	Recommendation	Pus amacʼonkʼotʼit ju macxcai tachi ju ixtʼailhipʼintʼatʼit ju makʼanch. Tachi ju ixlayatʼit acsni tucaʼ ixlhilacʼapʼintʼatʼit ju Jesucristo. Pus ixʼalilh ju mimakʼalhkʼajnatʼan jonkʼalhita ni ixtʼailhipʼitʼit ju chunch. Pus ju alactuʼunti ju ixnavipʼutʼunatʼit ju acsni va ixtaʼokxchokʼoyan.
43010009	Grace	Ju quitʼin chunch icjunita tachi ju xamalhtich ju corral. Ju laquimacni catanuyaʼ catakʼalhtaxtuyaʼ. Chai ju laquimacni caʼamaklhtayanankʼoyaʼ tachi chun ju ixmaktasqʼuinit.
58011037	Violence	Ju aliʼin alacatʼalhmacalh. Ju aliʼin achʼucʼupaklhtʼiyucalh. Ju aliʼin alaktsʼintanucalh ni vasalh talacaʼinilh ixchivinti Dios u jantu. Ju aliʼin amaknicalh lacacuchilu. Ju aliʼin ixʼapuxcocan chai takʼostsuculh. Chai ixtalhimalakchʼinin ixʼaxtʼakʼan borregojni chai ixʼaxtʼakʼan chivo. Ju yuʼunch na kʼox quilhpatinin ixtajunita. Chai na ixʼamamakʼalhkʼajnican. Chai na alhimakchapucalh.
62002029	Faith	Ju uxijnan cʼatsʼayatʼit ni si soknicʼa navikʼojui ju Dios. Chai yuchi lai vachuʼ lhicʼatsʼayatʼit ni isʼaskʼatʼa Dios junita va tichi chavaich ju navi ju soknicʼa.
44013047	Grace	Chunch ju aclayau ni chunch ju quintamapʼaksitan ju kʼai quiʼucxtin quincʼan Dios. Ju yuchi ma chani quintajunan: Ju quitʼin icʼulatan uxintʼi tachi ju maclhcu ni laich alacmamachʼakxanitʼi ju lapanacni ju jantu israelitanin tajunita ixchivinti Dios. Chai laich aʼunaʼ ju lapanacni ju tatʼajun ixlhilacaputsʼun ju lacamunutpaʼ ta yu laich cataputakʼalhtaxtulh ni jantu cataʼalh ju lacajipi. Pus ju Pablo ajuni ju lapanacni ni ma chunch ju juni ju Dios.
47004002	Faith	Ju quijnan jantu va sek icnaviyau tuʼuʼ ju va astan aclhimaxanau. Nin acʼokxchokʼo xamatiʼ. Nin acmapaxau ixchivinti Dios. Para vas icnonau ju ixchivinti Dios. Chai ni chunch iclayau pus tachi chun ju lapanacni tacʼatsai laʼixʼalhunutʼan ni stavasalanti tuchi icnonau. Chai isʼakstu Dios vachuʼ cʼatsai.
44002033	Description	Pus ju Dios lakʼaya acsni ulalh vanin junta vi yuchi. Chai ju Jesús amaklhtayanalh ju Spiritu Santu tachi ixjunitach ju Dios. Chai quintamalakachanichin ju quijnan. Chai tachi chun ju ani ju laktsʼinatʼit ju uxijnan chai tuchʼi kʼasmatʼatʼit si laʼixtachaput ju anuʼ Spiritu Santu ju navicanta.
51003010	Recommendation	Para ju chavai sastʼi ju miʼatsucuntiʼan. Chai palai palai mispʼayatʼit ju Dios tus acsni cachinaʼ avilhchan acsni apʼastʼacʼaʼitʼit tachi ju apastacnan ju Dios ju tanavitan.
43011004	Faith	Acsni kʼasmatlh ju Jesús ju chunch pus ajunilh ju anuʼ lapanacni: ―Jantiyuʼ xalhixtaknican ju ani takʼankʼat ni va caniyaʼ. Yuchi xalhixtaknican ju ani takʼankʼat ni catanonaʼ ju lapanacni ni na tachapun ju Dios. Chunch ju acpumispacanaʼ ni icxakʼaich ju quitʼin ju istsʼalh Dios icjunita.
45001017	Faith	Pus laʼixchivinti Dios najun tichi chavaich ju Jesús. Chai anchach ju machakxacan ni salaka alaktsʼin ixʼalhunutʼan ju lapanacni ju Dios va acsni ixlhichux ixʼalhunutʼan ju talhilacaʼanta ju Jesús. Tachi ju tsʼokcanta junta chani najun: “Ju Dios ma najun ni ma yuchi ju caʼalinaʼ ju isʼatsucunti ju conkʼalhiyanta lactʼiyan ju lhilacaʼanta ju Jesús chai ixlhiyuchi salaka laktsʼin ixʼalhunut ju Dios”. Ma chunch ju najun ju Dios.
43019017	Description	Chai tamakxkʼokʼalh ju iscurus ju Jesús. Talhiʼalhch junta ixjuncan Aktsulh. Ju lacalhihebreo ixjuncan Gólgota.
45012006	Faith	Ju Dios xtaknita ju pumatamin ta yu laich capunavi ju tuʼuʼ lhichʼalhcat. Chai chunch ju xtaknita pumatamin tachi ju kʼoxich lhiulai isʼakstu ju Dios. Pus ni xamatiʼ xtaknicanta ju lhichʼalhcat ni canonaʼ ju ixchivinti Dios pus chach cʼatsa ni yuchi ju Dios ju xaxtakni ju chun atalacpastʼacʼat. Jantu va isʼakstu lai xanajun ju chunch.
66004007	Description	Pus ju xapʼulhnan atapacxat chunch istasui tachi ju tuʼuʼ león. Chai ju ixlhilakatʼui atapacxat chunch istasui tachi ju satsʼalh vacax. Ju ixlhilakatʼutu atapacxat ixpacxanta ixʼucxpuʼ tachi ixʼucxpuʼ lapanac. Chai ju ixlhilakatʼatʼi atapacxat chunch istasui tachi ju tuʼuʼ kʼatsʼokʼo ju alhtʼilitnin.
49005015	Recommendation	Pus ixlhichux miʼalhunutʼan anavitʼit cuenta ta yu atsʼucʼuyaʼitʼit. Jantu atsʼucʼutʼit tachi ju va tam tonto. Alai atsʼucʼutʼit tachi tam xamatiʼ ju na acʼatsananta.
45010012	Grace	Pus ju quiʼucxtinʼan Dios ixʼucxtin junita tachi chun ju talhilacaʼan ju yuchi. Ju yuchi vaklhtam chun quintalaktsʼinan ju quijnanʼan ju israelitanin juntau chai ju yuʼunch ju jantu israelitanin. Chai na kʼai ju ixʼamapaininti ixlacata va tichi chavaich ju tapainini ni camakʼalhtaxtulh.
45010004	Faith	Ju Cristo nilh ju quilacataʼan. Chai acsni lhilacaʼanau ju yuchi pus ju Dios quintalaktsʼinan ni na salaka ju quiʼalhunutʼan. Jantu tasqʼuini ni vana acnaulh ni va acsnich ju aquilaktsʼinaʼ ju Dios ni salaka ju quiʼalhunut ni lai cava acmuctaxtulh laʼixlhamapʼaksin.
50004006	Recommendation	Jantu tavanan tuʼuʼ alhamakʼaninintʼit ju tuchi tapasai lamiʼatsucuntiʼan. Alai aʼunitʼit ju Dios mas va tuchi ixtalakxtuch cava. Atʼapʼaininitʼit chai vachuʼ aʼunitʼit lakʼailaktsʼiuch.
46010006	Faith	Pus tasqʼuini ni caʼalacpastacnau acsni laktsʼinau ju tuchi tapasalh laʼisʼatsucuntiʼan ju yuʼunch. Ju chunch jantu vana calacasqʼuinau ju taxtokni ju jantu kʼox lhiulai ju Dios tachi ju ixtalai ju yuʼunch.
66009002	Description	Pus ju yuchi malhtekʼa junta na makat lhokʼonkʼoʼanta. Chai lana na lhu xajchilh ju jin. Chunch tachi ju tuʼuʼ jin ju taxtui lacahorno. Pus lana lakapuchʼapakʼo ju avilhchan. Chai tachi ju va paitat tsʼis va va ixlacaʼatalh ju xajin ju taxtulh junta na makat lhokʼonkʼoʼanta.
52004006	Recommendation	Para ni jantu chunch ju alatʼit tachi ju iclajuntau pus lai alakʼalhiyaʼitʼit ju quinchivinti chai lai alactʼuʼuyaʼitʼit tam milhilakʼauʼan. Pus ju quiʼucxtinʼan Dios yuchi ju amamapalani tachi chun ju tanavi ju chunch alactuʼunti. Chai ju quitʼin chunch xaclajunau chai xaclalhimapʼaksiyauch.
47005017	Faith	Pus ni alin xamatiʼ ju lhilacaʼanta ju Cristo pus sastʼi atsucunti ju pacxanta. Ju makʼaniya ixʼatalacpastʼacʼat mapaxanikʼocanta. Chux tasastʼikʼota.
43005020	Faith	Ju quimpai na quimapaini ni istsʼalh ju quitʼin. Chai quimalacasunikʼojuta tachi chun ju taxtokni ju navi ju yuchi. Chai aquimalacasuniyaʼ palai kʼai lhamakʼan ni laich alhamakʼanininaʼitʼit.
49004028	Recommendation	Ju akʼalhonaʼ jantuch vana caʼakʼalhaunalh. Alai va kʼox lhichʼalhcat ju canavilh laʼixmacaʼ. Ju chunch laich capacxanaʼ ju tuchi caxtakniyaʼ ju tʼajun makʼalhkʼajnaʼ laʼixmaktasqʼuinit.
57001022	Recommendation	Vachuʼ aqʼuilakʼasilakʼoxinin junta lai acʼastacnanaʼ. Pus ni va tachi atʼapʼaininiyaʼ ju Dios ju quilacata ta tsʼa jantu calacasqʼuinaʼ ju Dios ni laich acʼantachau lalaktsʼinin.
58013009	Recommendation	Jantu alakʼaʼitʼit ni xamatiʼ cataʼokxchokʼoyan chai na tijlhu atalaninti catajunan ju jantu ixtʼachunch junita tachi ju lanitʼatʼit. Pus ju tuʼuʼ lhamapʼaksin ixlacata ju tuʼuʼ vaiti jantu tavanan aktaijuta tam xamatiʼ ni lai salaka cava laʼixmacni Dios. Alai va yuchi ju Dios ju aquintaʼaktaijuyan laʼixʼamapaininti ni lai va tachi calhilaksiyau ju yuchi.
52005012	Recommendation	Chai iclatapaininiyau ji quiʼalakʼavin ni atʼalhonitʼit ju tachʼalhcatnaniyan ju uxijnan. Pus ju yuʼunch miʼucxtinʼan tajunita laʼixmacni ju quiʼucxtinʼan Jesús chai yuʼunch ju tamapʼaksiyan.
43009022	Description	Chunchach ju talhakʼalhtayanalh ju ixpai chai ixnati ni va ixtatalhonich ju xalackʼajin istʼaʼisraelitanin. Ju yuʼunch ixtanajuntach ni xamatiʼ canonaʼ ni yuchi ju Cristo ju Jesús ju anuʼ noncanch camalakachatachilh ju Dios pus jantu calacasqʼuinicanaʼ ni lai catanu ju laʼixpujitatʼan ju israelitanin.
50003003	Faith	Para ju quijnanʼan pumalacasuyau ni ixlapanacni Dios juntau ni lakʼayayau ju yuchi laquiʼalhunutʼan ju salaka junita. Lakʼayayau ju Dios tachi ju quintajunan ju Spiritu Santu. Chai lhikʼachanau ju Cristo Jesús ni yuchach ju quintamakʼalhtaxtuyan. Jantu lhilaksiyau ju tuʼuʼ ju lai canaviu ju va laquiʼakstuʼan ju lai caputakʼalhtaxtu.
62003023	Faith	Chai yuchi ju ani ju quintajuntan ju Dios ni canaviu. Quintajuntan ni calhilaksiyau ju istsʼalh. Yuchi ju Jesucristo. Chai calamapainiuch ju pumatamin tachi ju quintalhimapʼaksitan ju Cristo.
66013011	Description	Pus ju acsnich iclaktsʼilh alakatam maktiliʼ ju taʼacxtulh ju lacatʼun. Chai ixʼalin lakatʼui lactʼicstʼi ixʼakalokot tachi ixʼakalokot ju tuʼuʼ askʼatʼa borrego. Chai chunch ju ixchivinin tachi ju ixchivinin ju anuʼ makakʼai lu.
46014020	Recommendation	Jantu chun alacpʼastʼacnantʼit ji quiʼalakʼavin tachi ju tam askʼatʼa ju jantucaʼ kʼox alacpastacnan. Alai alacpʼastʼacnantʼit tachi ju tam kʼaya lapanac ju acʼatsanantach. Va ixlacata ju miʼalactuʼuntiʼan chunch atsʼucʼutʼit tachi ju tam askʼatʼa ju va tsʼiquicaʼ ju jantucaʼ pastʼacʼa ju tuʼuʼ macxcai.
59005013	Recommendation	Ni alin xamatiʼ ju milhiʼuxijnan ju na makʼalhkʼajnan chach tapaininilh ju Dios ni caʼaktaiju. Chai ni alin xamatiʼ ju na kʼachan pus chach lakʼaya ju Dios lacamilhpat.
58012012	Recommendation	Chai ni chunch ju iclajuntau pus yuchi jantu jeks alhiʼunitʼit ju mimakʼalhkʼajnatʼan. Alai atʼachʼapʼuchʼokʼotʼitch lamintacʼatsanʼan.
60001017	Recommendation	Chai ni lhixakʼalayatʼit ju Dios tachi ju mimpaiʼan pus alhitʼalacʼasutʼitch ni tʼalhoniyatʼit chux tuncujun acsni makvilatʼitcaʼ ju ani lacamunutpaʼ. Chunch ju alatʼit ni vaklhtam chun alaktsʼintanui ju yuchi ju lapanacni tuchi ju navich ju pumatamin.
58010036	Recommendation	Va tasqʼuini ni jantu jeks aʼutʼit. Va anavinitʼit ixkʼachat ju Dios chai ju yuchi catamuctaxtuniyan ju chivinti ju takʼalhtasunitan.
58011001	Faith	Acsni lhilaksiyau ju Dios pus vasalh lacaʼiniyau ju ixchivinti ni aquintaxtakniyan ju tuchi quintakʼalhtasunitan. Lana cʼatsayau ni aquintaxtakniyan mas tucaʼ lai laktsʼinau.
49004017	Recommendation	Pus ju ani iclajunau laʼixtapakaʼut ju quiʼucxtinʼan Jesús. Jantu vana atsʼucʼutʼit tachi ju aliʼin ju vachuʼ jantu israelitanin tajunita ju jantucaʼ talhilacaʼanta ju Cristo. Jantu lhitapalai tachi ju taʼalacpastacnan ju yuʼunch.
51002016	Recommendation	Chai ni laʼixʼaninti xacakʼo ju Cristo ju anuʼ lhamapʼaksin ju jantu lai xanaviyau pus jantu alacʼasqʼuinitʼit ni xamatiʼ cataʼulaniyan ju mintalakʼalhinʼan ixlacata tuchʼi uyatʼit u ixlacata tuchʼi kʼotʼatʼit u va ixlacaʼatalh ni jantu maklacʼaʼiniyatʼit ju tuʼuʼ cʼatan ju chin lakatamin cʼata u lakatamin malhquiyuʼ u ni jantu lhilaksiyatʼit ju avilhchan paʼastacni tachi ju ixnajun lacalhamapʼaksin ju tsʼokʼula ju Moisés.
66007015	Faith	Yuchi talhiyanalh ju laʼixʼucxlacapuʼ ju kʼai putolan junta vi ju Dios. Chai tachʼalhcatnanich tontacuj chai tontatsʼis junta lakʼayacan ju yuchi. Chai ju Dios ju vi lacakʼai putolan yuchi ju vanin caʼalactʼatolaʼ ju tayanalh laʼixʼucxlacapuʼ ni caʼalhistʼacʼach.
44020010	Description	Pus ju Pablo soko takʼalhtaju. Putamalhch ju anuʼ tsʼalh chai lakatanu. Astan alacjuni ju lapanacni: ―Tuntʼi na va amakʼaninintʼit. Ju Dios xtaknichokolh ju isʼatsucunti.
55002010	Faith	Chai yuchi chux iclhimakʼalhkʼajnan va ixlacataʼan ju asacxtulh ju Dios. Chai ju chunch ju yuʼunch lai catatakʼalhtaxtuyaʼ ni catalhilacaʼanaʼ ju Cristo Jesús. Chai vachuʼ laich catatʼatolhkʼalhiyanta ju Cristo ju lactʼiyan.
60005014	Recommendation	Alamacʼamitʼit ju pumatamin lacaʼamapaininti. Ictapainini ju Dios ni cataʼaktaijuyan ni jantu calacʼalh ju miʼalhunutʼan tachi chun ju uxijnan ju lhilacʼapʼinatʼit ju Jesucristo. Chunchach vasalh cava.
49005021	Recommendation	Ni tʼalhoniyatʼit ju Dios pus alaqʼuiclacʼaʼitʼit ju pumatamin.
61003017	Recommendation	Para ju uxijnan ji quiʼalakʼavin ni cʼatsʼayatʼit ni chunch ju talai ju yuʼunch ju va taʼaʼokxchokʼonun pus alhistʼaccʼantʼit. Jantu xcai ni aʼokxchʼokʼocʼantʼit laʼixchivintiʼan ju anuch alactuʼunin lapanacni. Chai ju chunch va acʼapʼaʼitʼit ju tuchi pʼas lhilacʼapʼinatʼit ju chavai.
51003018	Recommendation	Ju uxijnan ju icʼantʼatʼit aqʼuiclacʼaʼitʼit ju mimpapaʼan tachi ju lhijunch ni lhilacʼapʼintʼatʼit ju Jesús.
54005020	Recommendation	Para ju yuʼunch ju talhinajun para ixlaquilhtu va tsa taʼalactuʼunun akʼaich laʼixʼucxlacapuʼan ju aliʼin ju talhinajun. Ju chunch ju aliʼin catatalhananach vachuʼ.
45014013	Recommendation	Chai ni aktsʼiya cajunkʼoyau ju Dios tuchi navitauch pus yuchi jantuch calhimucʼaniu ixtalakʼalhin ju tam quilakʼauʼan. Alai va yuchi ju canaviyau cuenta ta yu laich kʼox caputʼalalhiʼanau ju quiʼalakʼavinʼan. Jantu tuʼuʼ canaviu ju capumakʼalhkʼosu ju tam quilakʼauʼan u tuʼuʼ ju capulakʼalhiniu ju isʼatsucunti.
45002010	Grace	Para va tichi chavaich ju canaviyaʼ ju kʼox pus ju Dios calaktsʼinaʼ tachi ju tam xakʼai chai kʼox calhiulayaʼ chai jantu calacʼalh ixʼalhunut. Pus ju tucan chunch caʼaʼulhtucanaʼ yuʼunch ju aliʼin sia lhiquijnanʼan ju israelitanin juntau. Para vachuʼ ju yuʼunch ju jantu israelitanin tajunita.
58011034	Violence	Chai ju aliʼin jantu tuʼuʼ tatapasalh mas ixʼamacaʼancanta junta na kʼai ixmaktajita. Ju aliʼin tatakʼalhtaxtulh junta ixʼamakniputuncan. Chai ju aliʼin mas matiʼ ixjunita ixtachaputʼan na tachapunin tava. Ju aliʼin na tachapunin taxajcha lacalasat. Chai tamakʼantsʼalakʼo ixchuxʼan ju taropajni ju makat ixtamintacha ni va ixtatʼalasaputun ju yuʼunch.
48006017	Faith	Pus ju atipuʼanta jantu iclacasqʼuin ni xamatiʼ casamakʼalh ju quinchivinti. Pus laquilacatuna tasuicaʼ junta xaquintalakanekmai ju aliʼin lapanacni va ixlacata ni icʼajuni ju lapanacni ixchivinti Jesús.
66018021	Violence	Pus ju acsnich pumatam anquilh ju na tachapun ixjunita chʼapalh lakatam chiux tachi ju tuʼuʼ kʼai xvati. Chai tarr macaʼalh lacaʼalama. Naulh: ―Tachi ju anuʼ chiux ni lacatachaput ju makʼancalh chai taʼacnukʼalhi lacxcan pus chunch vachuʼ canavicanaʼ ju Babilonia ju anuʼ kʼai lakʼachakʼan. Chai vachuʼ jantu tavanan lai catitasuchokolh.
65001020	Faith	Para uxijnan ji quiʼalakʼavin palai tachapun aʼuntʼit lacasastʼi miʼatsucuntiʼan. Chai lai chunch alatʼit ni palai palai alaniyaʼitʼit ju ixchivinti Dios. Atʼachʼivinintʼit ju Dios laʼixtachaput ju Spiritu Santu.
45012002	Recommendation	Jantuch vana anavitʼit ju ixkʼachat ju ani lacamunutpaʼ tachi ju talai ju jantucaʼ talhilacaʼanta ju Cristo. Tamch aʼuntʼit ni talasastʼinitan ju mintacʼatsanʼan ju Spiritu Santu. Ju chunch laich apʼumispʼayaʼitʼit ju tucan ixkʼachat ju Dios ju milacataʼan. Acʼatsʼayaʼitʼit tamalhch ju kʼox ju anaviyaʼitʼit chai tamalhch ju kʼox calhiulayaʼ ju Dios.
46015009	Sin	Pus quitʼin ju palai jantu tuʼuʼ quintapalhni tachi chun ju aliʼin ixtamalakachan ju Jesús. Lana jantu lhijun ni aclhixakʼalacalh ixtamalakachan Jesús ni va xacʼalaclhimakchapui ju yuʼunch ju ixtalhilacaʼanta ju yuchi.
62002015	Recommendation	Jantu va yuʼ ju anavitʼit cuenta ju xataxtokni ju ani lacamunutpaʼ. Nin yuchi ni akʼachʼanitʼit tachi ju talai ju amachakʼan ju ani lacamunutpaʼ ju jantucaʼ talhilacaʼanta ju Jesús. Pus va tichi chavaich ju va yuchi canavi cuenta ju xataxtokni ju ani lacamunutpaʼ pus ju chunch tasui ni jantu slivasalh ni camapaini ju Dios.
45002001	Sin	Pus ju uxijnan ji lapanacni ju amucʼaniyatʼit ixtalakʼalhinʼan ju mintʼalapanacʼan jantu tuʼuʼ lai atʼinaʼuntʼit mas va tichi chavaich untʼatʼit. Ju Dios catamucʼaniyan ju mintalakʼalhinʼan vachuʼ. Pus ni laich amucʼaniyatʼit ixtalakʼalhinʼan ju mintʼalapanacʼan pus lana tasui ni catamucʼaniyan ju Dios ju mintalakʼalhinʼan vachuʼ ni vana va chun ju malacʼasupʼalatʼit ju lamiʼatsucuntiʼan tachi ju junitach ju akʼantam.
48002009	Description	Pus ju Jacobo chai ju Pitaluʼ chai ju Xivan xalackʼajin ixtajunita sia yuʼunch ju ixtalhilacaʼanta ju Cristo ju anch. Chai ju yuʼunch acsni tamachakxa ni na kʼai lamapainin ju xaquinavinita ju Dios ni xaquixtaknita ju ani lhichʼalhcat pus jantu tuʼuʼ sastʼi lhamapʼaksin ju xaquintajunan. Va yuchi ni quintajunin ju quitʼin chai ju Bernabé ni ixcompañerojni icjuntau. Chai tanajunch ni quijnan ju aclajunauch ju uxijnan ixchivinti Dios. Uxijnan ju jantu israelitanin untʼatʼit. Chai ju yuʼunch ma catalacjunaʼ ju istʼaʼisraelitaninʼan.
43019023	Description	Ju taropajni acsni tamaquilhta ju laʼiscurus ju Jesús tasacnilh ju ixlacpumpuʼ ju Jesús junta ixmamanicanta. Chai ni lakatʼatʼi ixjunita ju ixpumpuʼ pus lakatamin talhiʼalh ju pumatamin taropajni. Chai vachuʼ ixʼalin lakatam ju ixpumpuʼ ju Jesús ju jantu isputsʼapancanta. Lana va chunch ixlhinavicanta. Tachi ju va ixmakʼanchʼich.
45002021	Sin	Pus ju uxijnan ni malaniyatʼit ju apumatam tachi ju va jantu machʼakxayatʼit tuchʼi nonatʼit. Ju uxijnan alhamapʼaksininatʼit ni jantu kʼox ni akʼalhaunancanch. Para ja jantu vachuʼ taʼakʼalhaunan ju aliʼin lamilhiʼuxijnanʼan.
46006019	Faith	Ja va jantu cʼatsʼayatʼit ni ixʼanuʼ Dios junita ju milacatunaʼan ni taxtaknitan ju Spiritu Santu chai yuchi ju tʼajun lamiʼalhunutʼan. Pus ju milacatunaʼan jantu miʼanuʼan miʼakstuʼan.
47005014	Grace	Mas va tuchi icnaviyau yuchi ju Dios ju iclakʼayaputunau ni iccʼatsayau ni slivasalh na quintamapainiyan ju Cristo. Pus acsni tavanan nilh ju Cristo iccʼatsayau ni ixʼokxtapalh va tachi chun ju lapanacni. Chai ju chavai ju Dios quintalhilhcatan ni tachi ju va nitauch tachi chun ju quijnanʼan ju lhilacaʼantauch ju Cristo.
58003001	Faith	Pus ju uxijnan ji quiʼalakʼavin isʼaskʼatʼan Dios untʼatʼit chai lhisacxtʼucʼantʼatʼit ni amachakʼan lactʼiyan aʼunaʼitʼit. Pus apʼastʼactʼit ta yu junita ju Jesús. Pus ju Dios malakachatachilh ju ani. Chai ju yuchi xakʼai quimpaliʼan junita tachi ju lacaʼiyau ju quijnanʼan.
44020035	Recommendation	Chunch xaclai ni laich aclaxtakniyau lakatam lhilaktsʼintaiti ixlacata ju miʼatsucuntiʼan. Ju chunch acʼatsʼayaʼitʼit ni tasqʼuini ni achʼalhcʼatnantʼit ni laich aʼaktʼaiʼuyaʼitʼit ju alin ixmaktasqʼuinitʼan. Chai ju chunch lai apʼastʼacʼaʼitʼit ixchivinti ju quiʼucxtinʼan Jesús acsni ma naulh: “Palai kʼachan ju tam xamatiʼ ju caxtakniyaʼ tuʼuʼ apumatam lapanac. Palai jantu ju va amaklhtayanan tuʼuʼ”. ―Pus chunch ju ajuni ju lapanacni ju Pablo.
58013004	Recommendation	Tachi minchuxʼan jantu va alhakʼamanantʼit ju mintamakʼaxtokʼatʼan. Jantu va kʼaya atʼatsʼucʼutʼit ju va akʼantam. Pus Dios ju camucʼaniyaʼ ixtalakʼalhin ju alin ixnavin chai ju tʼatsucui ju akʼantam ju jantu ixpapa u ju jantu ixʼamachakaʼ junita.
43020005	Description	Pus ju pʼulhnan chaʼalh ni lhan tantama talacnu pus va yuchi ju laktsʼilhch ju ixpulakapachʼicanta ju Jesús ni va yuchi ju ixma. Para ju yuchi jantu tanulh.
66016018	Description	Chai lana makʼalipnilh. Chai na pʼas lacchivincalh. Chai na pʼas tʼasalh ju tʼajin. Chai na pʼas tataclh ju lacatʼun. Pus tus acsni tavanan alilh ju lapanacni ju ani lacamunutpaʼ jantu tavanan ixlaktsʼincanta ni catataclh ju lacatʼun tachi ju lalh ju acsni.
66019010	Faith	Pus ju acsnich ictaʼaktsokotanilh vanin laʼixchʼajaʼ ju anuʼ anquilh ni va xaclakʼayaputun. Para ju yuchi quijuni: ―Jantu chun aqʼuiʼulhtʼu ni va mintʼaxalapanac icjunita chai ixtʼaxalapanac ju miʼalakʼavin ju tajuni ju lapanacni ixlacata ju Jesús. Alai yuchi ju Dios ju alakʼayatʼi. ―Chunch ju xaquijuni ju anquilh. Pus ju ixlapanac Dios junita yuchi ju vas najun ju chivinti ixlacata ju Jesús.
46002010	Grace	Para ju Dios quintaxtaknitan ju Spiritu Santu chai yuchach ju quintamamachakxaniyan ju ani taxtokni. Pus ju Spiritu Santu mispakʼojui tachi chun ju taxtokni. Mispakʼojui chux ju ixʼatalacpastʼacʼat ju Dios.
50002029	Recommendation	Pus acsni cachaʼananta lhikʼach amaklhtʼaʼitʼit chai axtʼaknitʼit lakʼailaktsʼiuch ju Dios. Alakʼayatʼit ju tam lapanac ju chunch junita.
51003020	Recommendation	Chai ju uxijnan ji askʼatʼan aqʼuiclacʼaʼitʼit ju mimpaiʼan chai ju minatiʼan tachi chun ju tajunan. Aqʼuiclacʼaʼitʼit ni na kʼox lhiulai ju Jesús acsni chunch ju layatʼit.
47001012	Faith	Yuchi ju ani ju iclhikʼachanau. Laʼixlhichux quiʼalhunut quincʼan iccʼatsayau ni salaka xactʼonau laʼixʼucxlacapuʼan ju yuʼunch ju jantucaʼ talhilacaʼanta ju Cristo. Chai jantu tuʼuʼ atumpa xacpastʼacʼau. Va xacʼaʼaktaijuputunau ju yuʼunch. Chai ju uxijnan kʼoxich cʼatsʼayatʼit ni slivasalh xacnaviyau cuenta ni salaka actsucu acsni xaclatʼavilau ju uxijnan. Para jantu lai salaka xactsucuyau ju va laquintacʼatsan quiʼakstu quincʼan. Alai Dios ju xaquintaʼaktaijuyan laʼixʼamapaininti ni lai chun xactsucuyau.
43014021	Faith	Ju quilacaʼinich ju quilhamapʼaksin chai muctaxtuich tachi ju najunch ju laquilhamapʼaksin pus yuchach ju quimapaini. Chai ju quimapaini pus vachuʼ camapainicanaʼ. Yuchi ju quimpai ju camapainiyaʼ. Chai ju quitʼin vachuʼ acmapainiyaʼ ju quilapanac. Chai cacʼatsayach ni laʼixʼalhunutch ju ictʼajun. ―Chunch ju ajunilh ju ixʼamamakaʼui ju Jesús.
51002023	Sin	Pus tachi chun ju tanavi tachi ju tanajun ju anuʼ lapanacni aktsʼiya talhitalacasuich tachi ju vasalh atalaninin tajunita. Ju yuʼunch tanajunch ta yu acpulakʼayau ju Dios. Chai tanajun ni ma va lacatʼicstʼi accʼatsa. Chai tanajun ni ma jantu acnavinilh ju ixkʼachat ju quilacatunaʼan. Para mas chunch ju acnavi jantu lai aquintixacanilh ju amacxcai ju alin laquiʼalhunut.
64001006	Recommendation	Ju yuʼunch taʼalacjuni ju vachuʼ talhilacaʼanta ju Cristo ju ani tavilanalh ni ma na amapʼaininin ju uxintʼi. Chai na kʼox ju anaviyaʼ ni tuʼuʼ alhiʼaktʼaiʼuyaʼ ju yuʼunch ixlacata ju lacati. Chai lhijunch ni chunch ju aʼulhtʼunin ni tanavini ixlhichʼalhcat ju Dios.
55002023	Recommendation	Jantu anavitʼi cuenta ju va jantu taʼacʼatsananta chai ju va jantu taʼamachakxanan. Jantu anavitʼi cuenta ni cʼatsʼaich ni va puʼalin lhilucut ju chunch chivinti.
47003018	Faith	Chai tachi chun ju quijnanʼan lakpuxkʼotnicantauch ju quintacʼatsanʼan chai cʼatsayau ni vasalh xakʼai ju Cristo. Chai lacsni lacsni palai salaka jun ju quiʼatsucuntiʼan tus calaktsʼincanau ni salaka juntau tachi ju Cristo. Pus yuchi ju Spiritu Santu ju quintaʼulhtuyan chunch.
58009014	Grace	Pus ni lai ixacai ju ixlacatunaʼan ju lapanacni ju ixʼacʼalhni ju va tuʼuʼ atapacxat ja va a ti yuchach jantu lai aquintaxacaniyan ju quiʼalhunutʼan ixʼacʼalhni ju Cristo. Pus ju Spiritu Santu jonkʼalhita. Chai yuchi ju aktaijulh ju Cristo ni lai xamakʼaxtaknichokoi isʼatsucunti ju Dios. Chai ju Cristo matiʼ lana junita ju ixtalakʼalhin. Chai ni taxtulh ixʼacʼalhni ju quilacataʼan pus jantu tasqʼuini ni calhamakʼaninitsucu ju ixnavica ju jantu lai xapulhitajuyau ju quiʼatsucuntiʼan ju jonkʼalhita. Alai calakʼayayau ju Dios ju lakʼajunta.
44011017	Grace	Pus Dios ju alacxtaknilh vachuʼ ju Spiritu Santu ju yuʼunch tachi ju quintaxtaknitan ju quijnanʼan acsni lhilacaʼantauch ju quiʼucxtinʼan Jesucristo. Chai ni chunch ju xalai pus tis chavaich ju quitʼin ni lai acsaspitlh ju Dios. ―Chunch ajuni ju lapanacni ju Pitaluʼ.
49004030	Faith	Jantu amamakʼaninitʼit ju iSpiritu Santu Dios. Ju uxijnan xtʼaknicʼantʼatʼit ju yuchi ni alhacʼatsʼanantʼit ni vasalh amalakxtʼucʼanaʼitʼit acsni cachinaʼ ju anuʼ avilhchan.
66003003	Recommendation	Pus ma apʼastʼactʼit ta yu xapʼuʼamaklhtʼayananatʼit ixchivinti Dios chai ni lhikʼach ju xakʼasmatʼatʼit. Pus ma alacʼaʼikʼalhitʼit. Chai ma tamch apʼastʼactʼit ixlacata tuchʼi naviyatʼit. Chai ni jantu alacpʼucʼuʼaʼitʼit pus ma catalakminan ju xaquimaʼatsʼokni ju ani chivinti. Ma tachi tam akʼalhonaʼ ju catalakminan chai ma lana jantu acʼatsʼayaʼitʼit tavanan ju lai camilh.
62003007	Recommendation	Quiʼaskʼatʼan tun xamatiʼ cataʼokxchokʼon. Ju va tsa navi ju soknicʼa yuchi lhinavi ni lasoknicʼanitach ju ixʼalhunut ju Dios tachi ju Cristo ni soknicʼa ju yuchi vachuʼ.
62004001	Recommendation	Ji quiʼalakʼavin jantu alacʼaʼikʼotʼit ixchivintiʼan tachi chun ju lapanacni ju tanajun ni tachivinin ixchivinti Dios. Pʼulhnan kʼox alaktsʼintʼit junta tsʼokʼulacanta ixchivinti Dios ni vasalh chunch tachi ju taʼamasuninin ju yuʼunch u jantu. Chunch anavitʼit va ixlacata ni na lhu ju tatalacasui ju ani lacamunutpaʼ tachi ju yuʼunch ju tanajun ixchivinti Dios mas jantu vasalh ni ixchivinti Dios ju tanajun ju yuʼunch.
44013038	Grace	Pus ji quiʼalakʼavin tasqʼuini ni acʼatsʼatʼit ni va ixlacata ju Jesús lai macʼacxanican ju quintalakʼalhinʼan. Yuchi ju iclajumputunau ju uxijnan.
50003001	Recommendation	Pus ju chavai ji quiʼalakʼavin alhikʼachʼantʼit ju Jesucristo. Ju quitʼin jantu jeks icʼui mas aktam aclaʼatsʼoknunichokoyau ju tuchi xaclajunau makʼanchich. Pus ni aclajunchokoyau ca laich aktʼaiʼucʼanatʼit ni jantu aʼokxchʼokʼocʼanaʼitʼit.
46011034	Recommendation	Chai ni xamatiʼ ju na chavani pus chach venchalh laʼixchakaʼ. Pus ni chunch ju alatʼit pus ju Dios jantu catamamakʼalhkʼajniyan. Pus ju aliʼ taxtokni astan aclajunau acsni aclalakchaʼanchokoyauch.
43018031	Description	Pus ju Pilato chanich ajunich acsni akʼalhtailh ju lapanacni: ―Alaich alhipʼinchitʼit miʼakstuʼan. Alaktsʼintʼitch ta yu najunch lamilhamapʼaksinʼan. Para ju israelitanin tanaulh: ―Jantu lhijun ju lhamapʼaksin ni acmakniu tam xamatiʼ ju quijnan ju israelitanin icjuntau.
46012031	Faith	Pus ixlhichux ju miʼalhunutʼan anavitʼit cuenta ta yu laich apʼuʼamaklhtʼayananaʼitʼit ju palai lackʼox lhakʼailaktsʼin ju xtʼakʼa ju Spiritu Santu. Para ju quitʼin aclajunau ta yu palai kʼox lana ju alayaʼitʼit.
58007026	Description	Ju Jesús yuchi ju xakʼai pali ju maktasqʼuiniyau. Matiʼ apumatam ju ixtʼachunch cava. Ju yuchi lana na salaka junita. Chai matiʼ lana ixtalakʼalhin. Chai jantu tavanan alactuʼununta. Chai ju chavai jantu alactʼaʼalhtanan ju alactuʼuni lapanacni. Para lakʼayacalh chai anch ju vilhcha ju lactʼiyan.
50004013	Faith	Pus ju quitʼin sich kʼox iclhiulai mas va tuchi min laquiʼatsucunti va ixlacaʼatalh ni yuchi ju Cristo ju quiʼaktaijui ni chunch accʼatsa.
52004003	Recommendation	Pus ju ixkʼachat ju Dios yuchi ni salaka cava ju miʼatsucuntiʼan. Ju chunch va nomputun ni jantu apʼuxcʼaʼutʼit ju minavinʼan.
51004002	Recommendation	Va tachi atʼachʼivinitʼit ju Dios chai anavitʼit cuenta tuchʼi unatʼit chai aʼunitʼit lakʼailaktsʼiuch.
44007029	Description	Pus acsni kʼasmatlich ju ani chivinti ju Moisés atsʼalalh. Alh tsucunuʼ alacatam lacatʼun junta Madián ixjuncan. Chai ju anch tamakʼaxtokchalhch chai alilh pumatʼui istsʼalan.
46011007	Description	Ju tam jokʼat jantu catilakpaxtakcalh ni navicalh tachi ju Dios. Chai laʼisʼatsucunti putasui ni vasalh kʼai ju Dios. Chai laʼisʼatsucunti tam chakoʼulh putasui ni na kʼai ju jokʼat.
51003015	Faith	Pus acsni alin tuʼuʼ lhamakʼan lamilhiʼuxijnanʼan pus apʼuxcʼaʼutʼit tamalhch ju alatʼit ta yu laich kʼox apʼulalhipʼitʼit. Chai ju Cristo cataʼaktaijuyan ni jantu atʼalakʼaʼitʼit ju aliʼin. Pus ju uxijnan lhisacxtʼucʼantʼatʼit ni kʼox alalhipʼitʼit minchuxʼan ni tachi ju va lakatam lacatuna untʼatʼit ni si lhilacʼapʼintʼatʼit ju Cristo. Vachuʼ tasqʼuini ni va tachi aʼunitʼit lakʼailaktsʼiuch ju Dios.
58002010	Grace	Pus ixlacata Dios ju alilh tachi chun ju taxtokni. Chai yuchi ju navikʼolh tachi chun ju taxtokni. Chai ju yuchi lhu ixʼalhiʼamputun ju isʼaskʼatʼan ju lactʼiyan. Pus ni chunch ju ixnaviputun pus aktsʼiya ixlhijun ni caʼucsacʼatsa ju Jesús lacamakʼalhkʼajnat ni laich aquintapumakʼalhtaxtuyan ju quijnanʼan laquiʼalactuʼuntiʼan.
59004001	Sin	Ju uxijnan na laclasayatʼit chai na laclakʼayatʼit. Para ju yuchi minacha lamiʼalhunutʼan junta va talaclasai ju miʼatalacpastʼacʼatʼan ju navipʼutʼunatʼit. Va talaclasai ni alin ju kʼox chai alin vachuʼ ju jantu kʼox.
46005001	Sin	Noncan ni alin pumatam lamilhiʼuxijnan ju laich xatʼatsucui ju ixtunati. Para mas sia yuʼunch ju jantucaʼ talhilacaʼanta ju Jesús jantu xamatiʼ lai chunch calalh.
46010013	Faith	Pus mas va tuchi macxcai ju mapʼastʼacʼanicʼanatʼit acʼatsʼatʼit ni na lhu ju mintʼalapanacni tasastucta ju chunch macxcai. Chai ju Dios lai lhilaksican. Chai ju yuchi jantu calacasqʼuinaʼ ni va lhuch amapʼastʼacʼanicʼanaʼitʼit tachi ju jantu lai asastʼucʼaʼitʼit. Para acsni va amapʼastʼacʼanicʼanaʼitʼit ju tuʼuʼ macxcai pus ju Dios catamasuniyan ta yu laich apʼusamakʼanaʼitʼit. Ju chunch jantu tasqʼuini ni anaviyaʼitʼit.
44020029	Violence	Para astan acsni actaxtuyach iccʼatsaich ni catalakminan ju lapanacni ju catajunan ni jantu kʼox ni lhilacʼapʼinatʼit ju Jesús. Ju yuʼunch va tamakpitsiputunan ju uxijnan ju lhilacʼapʼinatʼit ju Jesús. Ju yuʼunch va talaputun tachi ju tam maktiliʼ ju na makpitsi ju borregojni acsni alakmin.
53001004	Faith	Pus ixlhiyuchi ju quijnan kʼox iclalhichivinau ju uxijnan laʼixʼucxlacapuʼ ju aliʼin ju vachuʼ talhilacaʼanta ju Cristo. Icʼajunau ni chʼixkʼoyatʼit ju mimakʼalhkʼajnatʼan chai va tachi lhilacʼapʼinatʼit ju Cristo mas na lhixcʼaicʼanatʼit chai na lhimamakʼalhkʼajnicʼanatʼit.
62004012	Faith	Jantu xamatiʼ laktsʼinta ju Dios. Para ni calamapainiu ju quijnanʼan pus Dios ju tʼajun laquiʼalhunutʼan chai tasui ni slivasalh mapainiyau ju Dios.
48001001	Description	Ju quitʼin icPablo. Ixtamalakachan Jesús icjunita. Jantu quintʼalapanacni ju quintamalakachatachilh nin pumatam quintʼalapanac ju quisacxtuta ni ixtamalakachan Jesús acva. Alai yuʼunch ju Jesucristo chai quimpaiʼan Dios ju quintamalakachatachilh. Yuchi ju Dios ju malokʼonichokolh ju Jesús laʼixʼaninti.
58012003	Recommendation	Apʼastʼactʼit ta yu lalh ju Jesús ni chʼixkʼolh tachi chun ju macxcai ju tanavi ju alactuʼuni lapanacni. Chai ni pʼastʼacʼatʼit ju yuchi pus jantu alhokʼonaʼitʼit ju mimakʼalhkʼajnatʼan nin yuchi ni lai acʼappʼutʼutʼit ju Dios.
45006005	Faith	Chai ni va lakatam tʼajuntauch ju Cristo pus tachi ju va nitauch quintalhilhcatan ju Dios acsni tavanan nilh ju yuchi. Pus vachuʼ alin ju sastʼi quiʼatsucuntiʼan tachi ju yuchi ni alilh ju sastʼi ixlacatuna acsni tavanan taʼacxtuchokolh laʼixʼaninti.
45015010	Recommendation	Chai ju alacatam chanich ju tsʼokcanta: Ju uxijnan ju jantu israelitanin untʼatʼit ma atʼakʼachʼantʼit ju aktsʼiya ixlapanacni Dios tajunita.
54004001	Sin	Ju Spiritu Santu vas naulh laʼixchivintiʼan ju lapanacni ju tanajun ixchivinti acsni naulh ni cataʼalinach astanch ju lapanacni ju catacʼapʼaʼ ju chivinti ixlacata ju Cristo. Chai catakʼasmatniyach ju aʼokxchokʼoni amamakaʼunin. Chai catalacaʼiyaʼ ixchivinti ju lhacaticuru.
56003001	Recommendation	Amapʼastʼacʼanitʼich ju yuʼunch ju talhilacaʼanta ju Cristo ni catatalhonilh ju ucxtinin chai ju aliʼin xalackʼajin. Chai catalacaʼinilh chai catanavinilh va tuchi kʼox lhichʼalhcat ju caʼalhijunicalh.
61003005	Sin	Para alin tuchi ju tacapputun. Ju yuʼunch tacʼatsai ni laʼixchivinti Dios alilh ju lactʼiyan ju makʼanchich. Chai ju xcan ju ixma ju ani lacamunutpaʼ ju Dios punavilh ju lacatʼun.
60003018	Grace	Pus vachuʼ ju Cristo makʼalhkʼajnalh. Ju yuchi va paktam nilh ixlacata ju quiʼalactuʼuntiʼan. Yuchi ju soknicʼa isʼatsucunti makʼalhkʼajnalh ju quilacataʼan ju jantu soknicʼa junita ju quiʼatsucuntiʼan. Chunch ju lalh ni lai isʼaskʼatʼan Dios cajumvi. Pus ju Cristo nilh laʼixlacatuna para acsni lokʼonchokolh amaklhtayananchokolh ju isʼatsucunti tachi ju aktsʼiya ixjunita ju lactʼiyan.
61002021	Sin	Palai kʼox ixva ni jantu tavanan ismispa ju xati ju kʼox atsucunti. Palai macxcai ni mispaich chai astan va macajun ju ixlhamapʼaksin Dios ju ixtaknicanta.
53003006	Recommendation	Chai iclajunauch ji quiʼalakʼavin laʼixtapakaʼut ju quiʼucxtinʼan Jesucristo ni jantu amalakʼavitʼit tachi chun ju quiʼalakʼavinʼan ju va tamalheknin. Ju jantu tachʼalhcatnamputun. Jantu chun talai tachi ju xaclalhimapʼaksiyauch ju uxijnan.
45005012	Sin	Pus ixlacata va pumatam lapanac ju putasuta ju alactuʼunti ju ani lacamunutpaʼ. Yuchi ju ixjuncan Adán. Chai ixlacata ni alactuʼunulh ju yuchi chai ni ixʼapapanatnich juntau pus yuchi lhiniyau ju chavai. Niyau ni vachuʼ alactuʼunin lhixajchau ju quijnanʼan.
58011033	Faith	Pus ni talacaʼinilh ixchivinti Dios ju aliʼin pus tatʼalalhajalh aliʼ lackʼai lakʼachakʼanixni. Alhajanalh ju yuʼunch ju ixtalacaʼini ju Dios. Chai ju aliʼin sok tanavi acsni kʼai ucxtinin ixtajunita. Chai ju aliʼin taʼamaklhtayanalh tuchi ixʼakʼalhtasunita ju Dios. Chai ju aliʼin jantu ta aʼulhtulh ju maktilin acsni va kʼaixtam ixʼalactʼatʼalhnucanta.
47004009	Faith	Mas quintamamakʼalhkʼajniyan ju lapanacni para ju Dios jantu aquintamacoʼulayan. Mas quintachʼapayan ju lapanacni ni tanajun ni aquintamakniyan para jantu lakʼaʼi ju Dios.
59004004	Sin	Ju uxijnan chunch untʼatʼit tachi ju tam chakoʼulh ju lactuʼui ju ixpapa. Ju uxijnan lactʼuʼuyatʼit ju Dios ni va kʼachʼaniyatʼit ju xataxtokni ju ani lacamunutpaʼ. Tachi ju va jantu cʼatsʼayatʼit ni ixtʼalaxcai Dios junita va tichi chavaich ju na kʼachani tachi ju talai ju jantucaʼ talhilacaʼanta ju Jesús. Pus va tichi chavaich ju najun ni yuchach ju kʼachani tachi ju takʼachani ju yuʼunch ju jantucaʼ talhilacaʼanta ju Jesús pus ju yuchi ixtʼalaxcai Dios junita.
44016006	Description	Pus ju Spiritu Santu jantu xaʼalacasqʼuini ju Pablo chai ju ixʼalactʼaʼanta ni cataʼalh nonin ju ixchivinti Dios ju xalacatʼun Asia. Pus ixlhiyuchi tatapasacha ju xalacatʼun Frigia chai ju xalacatʼun Galacia.
45010006	Faith	Para chani najun ixchivinti Dios ju tsʼokcanta ixlacata ju lapanac ju lhilacaʼanta ju Cristo chai ixlhiyuchi laktsʼincanta ni salaka ju ixʼalhunut laʼixmacni Dios. Najun: “Ma jantu apʼastʼactʼit ju lamiʼalhunutʼan ni tasqʼuini ni apʼitʼit ju lactʼiyan ni lai alhitʼaʼutʼachitʼit ju cataʼaktaijuyan.
66016002	Violence	Pus alh ju xapʼulhnan anquilh chai xtʼekʼemacamilh ju lacatʼun ju tuchi ixtajun laʼixpumapʼun. Chai lana alilh ju macxcai istsʼitsʼiʼan ju lapanacni ju ixtapacxanta ixlhamichin ju maktiliʼ chai tamaklacaʼanilh ju ixlapalaxtucanta tachi ixlacatuna ju anuʼ maktiliʼ.
66005008	Description	Chai acsni amaklhtayanalh ju alhiqui ju Askʼatʼa Borrego pus ju anuʼ ixpumatʼatʼiʼan atapacxat chai ixpumapʼuxamtʼatʼiʼan papanin tataʼaktsokotanilh laʼixʼucxlacapuʼ ju anuʼ Borrego. Chai pumatamin ju yuʼunch ixtachʼapata ixlhisanʼan ju arpa juncan chai ixpumapʼunʼan ju si oro ixjunita. Chai anchach ju ixtaxavai ixpumʼan. Chai ju pum yuchach ixchivintiʼan ju ixlapanacni Dios ju ani lacamunutpaʼ ju tuchi tapuxakʼalai ju Dios.
62005001	Faith	Isʼaskʼatʼan Dios juntau tachi chun ju lacaʼiyauch ni yuchi ju Jesús ju ixnoncan camalakachatachilh ju Dios. Chai tachi chun ju tamapaini ju quimpaiʼan Dios pus vachuʼ taʼamapaini ju aliʼin ju talhilacaʼanta ju Cristo ni vachuʼ isʼaskʼatʼan Dios tajunita.
48005026	Recommendation	Chai jantu va kʼaya calhitakʼayau tuʼuʼ. Acsni xamatiʼ chunch lai pus ju aliʼin va talhitalhkʼaman ni va si xakʼai tajumputun.
54005001	Recommendation	Jantu tavanan alakʼakʼaimatʼi ju va papach. Alai amasunin tuchi najun laʼixchivinti Dios tachi ju va junch mimpai ju tʼaʼun juniniʼ. Chai ju mintʼachuncaʼ amapʼaksitʼi tachi ju va miʼalakʼavinch.
60002012	Recommendation	Va tachi kʼox atsʼucʼutʼit laʼixʼucxlacapuʼan ju jantucaʼ talhilacaʼanta ju Cristo. Ju chunch mas catalacnonach ju chavai ni va alactuʼunin untʼatʼit para astanch catalakʼayayach ju Dios ni catalaktsʼinach ju kʼox miʼatsucuntiʼan. Chai vachuʼ catalakʼayayach ju Dios acsni caʼalacxtakniyaʼ ju kʼox ixtacʼatsanʼan ju Dios chai catalhilacaʼanach ju Cristo.
50003006	Sin	Chai ni tapʼastu xaclacasqʼuin ni ixtalhonicalh ju ixlhamapʼaksin ju Moisés yuchi iclhiʼamamakʼalhkʼajni ju ixtalhilacaʼanta ju Cristo ni xacnajun ni jantu chun ixtalai ju yuʼunch. Pus jantu xamatiʼ ju lai xaquijuni ni jantu icmuctaxtukʼota tachi chun ju najun lacalhamapʼaksin.
43004052	Description	Chai ju anuʼ xapai takʼankʼan asacmich ju ixlapanacni tuchi horach ju palai xajun ju istsʼalh. Chai ju xalapanacni tajunich: ―Cutanch. Lakatam hora atokʼoxanaʼ ju macaulh ju scacat.
43019031	Violence	Ju acsnich ixlakasiʼulacan ju ixtaxtokniʼan ju israelitanin ixlacata ju avilhchan paʼastacni. Pus ju yuʼunch jantu talacasqʼuilh ni va catamakatunculh ju lacacurus ju ixpumatʼutuʼan ni paʼastacni cajunaʼ ni catuncunaʼ. Chai ju anuʼ avilhchan paʼastacni kʼai cʼatan cajunaʼ. Pus talhitapaininilh ju gobernador Pilato ni calaktekʼenicalh ju ixchʼajaʼan ju anuʼ ixpumatʼutuʼan lapanacni ju ixtaquilhtananch ju lacacurus. Ju chunch lai palai vatsʼalhti kʼox cataniyaʼ chai ni lai caʼapʼuxcalh.
43019012	Description	Pus ju acsnich ixnajunch ju gobernador Pilato ni lai caʼixmakʼalhtaxtulh ju Jesús. Para ju israelitanin pʼas ixtajuni ju Pilato: ―Ni amakʼalhtʼaxtʼuyaʼ ju ani ya lapanac pus jantu ixʼamigoʼat ju César ju xakʼai tucan lamilhiʼuxijnan ju romanonin untʼatʼit. Ju va kʼaya kʼostayai chai cajumputulh kʼai ucxtin chux ju lacatʼun pus ixtʼalaxcaich junita ju César.
43014001	Faith	Ju Jesús tailhiʼalh ju ixchivinti ju ixtʼajun ajuniniʼ ju ixʼamamakaʼui chai naulh: ―Jantu caʼamakʼaninilh ju miʼalhunutʼan. Ju uxijnan ni lhilacʼapʼinatʼit ju Dios pus vachuch aquilalhilacaʼanau ju quitʼin.
50001028	Faith	Jantu alakʼaʼitʼit ni catamakʼantalhanayan ju taxcayan. Chai ni taxcayan pus pumachakxacan ni catatsʼankʼakʼalhiyach ju yuʼunch. Chai ju uxijnan ni laich achʼixaʼitʼit tuchi tapumamakʼalhkʼajniyan pus apʼucʼatsʼayaʼitʼit ni yuchi ju Dios ju taʼaktaijuyan chai aktsʼiya catamakʼalhtaxtuyan.
43015016	Grace	Jantu uxijnan ju quilasacxtu. Para quitʼin ju iclasacxtu ju uxijnan. Chai iclalhilhcaʼulatau ni laich alhipʼitʼit ju ani chivinti chai catasu ju quintachaput ju lamiʼatsucuntiʼan chai lai va tachi chunchach catasu ju lamiʼatsucuntiʼan. Ju chunch tachi chun ju asqʼuiniyaʼitʼit ju quimpai ni laquintapakaʼutch pus ju yuchi cataxtakniyan.
58011004	Faith	Ju Abel lacaʼinilh ixchivinti Dios chai ixlhiyuchi makninilh ju atapacxat. Pus yuchi palai kʼox xalhilaktsʼin ju Dios ju yuchi. Palai jantu ju tuchi xaxtakni ju Caín. Pus putasulh ni salaka xalaktsʼin ju Dios ju Abel ni amaklhtayanalh ju tuchi ixtakni. Chai ju chavai mas nitach ju Abel para aktsʼiya lai pulaniyau ju isʼatsucunti.
46004001	Recommendation	Tachi chun ju uxijnan acʼatsʼatʼit ni va ixlapanacni Cristo icjuntau. Va icmavasalayau ju ixchivinti Dios ju jantu lai ixmachakxacan ju makʼanchich.
66006013	Description	Chai ju stʼacu tapataju. Tamachilh ju lacatʼun tachi ju tuʼuʼ xalhiʼut qʼuiu ni jopʼon patajui ni sunui ju un.
46010014	Recommendation	Pus iclajunau ji quiʼalakʼavin ni lana nin lacatsʼunin jantu alhilacʼapʼitʼit ju santo. Va yuchi ju Dios ju vilhcha talaclhman ju alhilaksitʼit.
45012021	Recommendation	Jantu alakʼaʼitʼit ni catamanavinin ju macxcai ju tanaviniyan macxcai. Alai kʼox ju anaviniyaʼitʼit. Ju chunch atʼalalhaʼayaʼitʼit.
55002014	Recommendation	Amapʼastʼacʼanitʼi ju yuʼunch ju talhilacaʼanta ju Jesús tachi chun ju icjuntan ju uxintʼi. Pus ju quiʼucxtinʼan Dios quintalaktsʼinan tachi chun ju naviyau. Chai yuchi iclhijunan ni amapʼaksitʼich ni jantu catalhilasalh ju tuʼuʼ ju va chivinti junita. Ju chunch jantu lhitapalai. Alai va alakʼalhini ixʼatalacpastʼacʼatʼan ju tatʼajun kʼasmatnin.
59004008	Recommendation	Ixlhichux miʼalhunutʼan va tachi apʼastʼactʼit ju Dios chai ju yuchi va tachi cataʼaktaijuyan. Ji alactuʼunin amacʼaʼuntʼit ju alactuʼunti ju va tsa tsa naviyatʼit. Pus uxijnan ju mapʼainipʼutʼunatʼit ju Dios chai vana navipʼutʼunatʼit ju xataxtokni ju ani lacamunutpaʼ salaka anavitʼit ju miʼalhunutʼan laʼixmacni Dios.
59002009	Sin	Para ni jantu vaklhtam chun ju alaktsʼinatʼit ju lapanacni pus alactuʼunti ju naviyatʼit. Chai laktsʼincʼantʼatʼit lacalhamapʼaksin tachi ju alactuʼunin untʼatʼit.
52004007	Grace	Pus tasqʼuini ni salaka catsucu ni yuchi quintalhitʼasanitan ju Dios. Jantiyuʼ ni va caʼalactuʼunuch.
45001018	Sin	Pus ju Dios vilhcha talaclhman para cʼatsayau ni caʼamamakʼalhkʼajniyaʼ tachi chun ju jantuch tuʼuʼ talhiulai ju Dios chai tachi chun ju na taʼalactuʼunun chai va ixlacata ixʼalactuʼuntiʼan tasastʼucʼa ju aliʼin ju tamispaputun ju ixchivinti Dios. Chai ju yuchi stavasalanti.
62004007	Faith	Ji quiʼalakʼavin calamapainiu ni Dios ju xtʼakʼa ju chun atalacpastʼacʼat. Chai va tichi chavaich ju tʼalamapaini ju ixtʼalapanac pus isʼaskʼatʼa Dios junita chai mispai ju Dios.
62002009	Sin	Para ju najun ni vasalh lhilacaʼanta ju Cristo para ni va xcaji ju tam ixlhilakʼau laʼixmacni Cristo pus ju yuchi aktsʼiya tsʼistacaʼ laʼixtacʼatsan ni vanach navi ju macxcai.
60004014	Grace	Ni macxcai lhichʼivincʼanatʼit va ixlacata ni lhilacʼapʼinatʼit ju Cristo va alhikʼachʼantʼitch. Yuchi lai alhikʼachʼantʼit ni tʼajun lamiʼalhunutʼan ju iSpiritu Santu ju Dios. Yuchach ju minchalh ju lactʼiyan. Chai yuchach ju taxtakniyan ju mintachaputʼan ni lai alhikʼachʼanaʼitʼit. Pus ju aliʼin lapanacni macxcai chivinti talhichivinin ju Dios para ju uxijnan lakʼayayatʼit.
44021019	Grace	Pus ju Pablo alacmacʼami chai astan ajunkʼo tuchi ixʼanavinita ju Dios ju yuʼunch ju jantu israelitanin tajunita acsni tavanan ixʼajuni ixchivinti Dios ju Pablo.
43008046	Sin	Tis chavaich ju milhiʼuxijnan ju lai aquiʼulanilh ju quintalakʼalhin. Ni icnajun ju stavasalanti pus tajuch ni jantu quilalacaʼiniyau ju uxijnan.
58010017	Grace	Chai astan chani ma naulh: Jantu tavanan actipastacchokolh ju alactuʼunti ju tanavita nin yuchi ju talakʼalhin ju tanavita. Chunch najun laʼixchivinti Dios.
46001005	Grace	Chai ni lhilacʼapʼinatʼit ju Cristo pus Dios taxtaknitan ju miʼatsucuntiʼan ju palai kʼox. Ju chavai na lai mavasalayatʼit ju ixchivinti Dios. Chai na lai machʼakxayatʼit.
45015030	Recommendation	Pus ji quiʼalakʼavin iclatapaininiyau. Aquilaʼaktaijuch. Ixlhichux miʼalhunutʼan asqʼuinitʼit ju Dios ju quilacata. Chunch ju alatʼit ni lhilacaʼanau ju Cristo chai ju Spiritu Santu quintaʼaktaijuyan ni lai lamapainiyau.
43007020	Violence	Chai taʼakʼalhtayanalh ju lapanacni. Tajunich: ―Va pʼacxantʼa lhacaticuru. Tis chavaich ju makniputunan.
45003025	Grace	Pus ju Dios yuchi lhimalakachachilh ju Jesús ni caʼalhimalakxtuyaʼ ju lapanacni laʼixʼacʼalhni. Chai ni lhilacaʼanauch ju Cristo ni taxtulh ju ixʼacʼalhni ju quilacataʼan pus ju Dios jantu aquintamamakʼalhkʼajniyan ixtapalh quiʼalactuʼuntiʼan ni mapalhkʼotach ju Jesús. Chai ju chunch vachuʼ putasui ni soknicʼa navi ju Dios mas ixchʼixkʼojui ju ixʼalactuʼuntiʼan ju makʼaniya lapanacni. Chunch ju lalh ni iscʼatsai ni astan caniyaʼ ju Cristo ixlacata ixʼalactuʼuntiʼan ju makʼaniya lapanacni vachuʼ.
43018018	Description	Chai ixtayanalh ju xalapanacnich anch chai ju ixtaropajni ju xalackʼajin palijni. Chai ixtamalhculata ni na lhicʼasnin ixjunita. Va ixtalacskʼonvilanalh. Chai ju Pitaluʼ vachuch anch maktaya ni va iskʼomputunch.
49006011	Recommendation	Ju taropajni acsni taʼan tʼalasanin xamatiʼ pus stunin tamalakchʼininkʼojui ju tuchi tapusastʼucʼa ju flecha. Pus vachuʼ chunch alatʼit ju uxijnan. Amaklhtʼaʼitʼit chux tachi chun ju quintaxtaknitan ju Dios ju lai capusastʼucʼau ju macxcai. Ju chunch va tachi pʼas alhilacʼapʼinaʼitʼit ju Cristo mas va tuchi catamapastʼacʼaniyan ju lhacaticuru ni va taʼokxchokʼoputunan.
43013037	Faith	Ju Pitaluʼ junich: ―Quiʼucxtin tajuch ni jantu lai actichʼakʼokʼan ju chavai. Acxtʼakʼach ju quiʼatsucunti ju milacata.
50004007	Faith	Chai ju chunch ju Dios catalhistacniyan ju miʼalhunutʼan ni jantu calacʼanaʼ. Chai ju chunch slivasalh na kʼox acʼatsʼananaʼitʼit. Pus jantu lai machakxacan tas tucan va ti jonkʼota ju ixʼaʼaktaijunti ju Dios ni lai quintaʼaktaijuyan ni jantu tavanan calacʼanaʼ ju quiʼalhunutʼan. Pus ju Dios ni talhistacniyan ju miʼalhunutʼan tachi chun ju uxijnan ju lhilacʼapʼintʼatʼit ju Cristo Jesús pus jantu na va lhu caʼalinaʼ ju miʼatalacpastʼacʼatʼan.
59003009	Faith	Laquisimakʼatʼan nonau ni na kʼox ju quimpaiʼan Dios. Chai vana yuʼ ju pujunchokoyau macxcai ju tam quintʼalapanacʼan ju ixtʼachunch navicanta tachi ju Dios. Lai acnaulh ni ixtʼachunch Dios ju navicantauch ni alacpastʼacʼau chai amapainiyau chai lhitsʼisiyau ju tuʼuʼ macxcai tachi ju lai ju Dios.
46005010	Sin	Para jantu xaclajumputunau ni va jantuch lana lai atʼalaxakʼalatʼit ju jantucaʼ talhilacaʼanta ju Cristo ju va lakachapu tatʼajun chai ju va taʼalhacchaʼanan chai ju va taʼakʼalhonan chai ju va talhilacaʼanta ju va tuʼuʼ santo. Pus ni jantuch lana lai ixʼatʼachʼivinintʼit ju yuʼunch pus ca istasqʼuini ni ixtʼaxtʼutʼit ju ani lacamunutpaʼ.
44026009	Sin	Pus ju makʼanch ju quitʼin vachuʼ xacnajun ni na istasqʼuini ni na acmamakʼalhkʼajni ju ixtachʼakʼokʼai ju Jesús amachakaʼ Nazaret.
61002014	Sin	Ju yuʼunch acsni talaktsʼin tam atsiʼ va ixʼalactuʼuntiʼan tapastʼacʼa. Va tachi taʼalactuʼunun laʼixlakchulhʼan. Va taʼokxchokʼoi ju apumatam ju jantu lai kʼaichokocan isʼakstu. Na talanitach ixlhacchaʼantiʼan. Pus ju yuʼunch aktsʼiya camamakʼalhkʼajnikʼalhicanaʼ.
43010012	Description	Ju va xalapanac junita jantu chun navi ni jantiyuʼ ju amanavin. Pus ju yuchi acsni laktsʼin ju maktiliʼ ni mintach pus va lacmacoyojuich ju borregojni. Chai atsʼalaich. Pus ju maktiliʼ tapʼastu alacchʼapai chai amakpitsich ju borregojni.
59001019	Recommendation	Ji quiʼalakʼavin tasqʼuini ni tachi chun ju quijnanʼan va lhikʼach cakʼasmatʼauch ju ixchivinti Dios. Para jantu vatsʼalhti canonau ju tuʼuʼ chai jantu vatsʼalhti catalhkʼamnau.
46009014	Recommendation	Pus vana va chun ju lhamapʼaksinilh ju quiʼucxtinʼan Jesús. Ju yuchi najun ni anch ju catasuchokoyach ju ixvaitiʼan tachi chun ju tanajun ju chivinti ixlacata ju Cristo.
43012046	Grace	Ju quitʼin icminta ju ani lacamunutpaʼ tachi ju tuʼuʼ maclhcu ni laich acʼamalacpucujuyaʼ ju lapanacni. Ju chunch tachi chun ju quintalhilacaʼanch quitʼin jantu va tachi tsʼista cajunaʼ ju laʼixtacʼatsanʼan.
43005014	Description	Chai ju astan lacpujitat ju tʼalapakxtoklh ju Jesús ju anuʼ ixcʼuchʼuta. Chai junich: ―Alaktsʼich. Palaich unitʼa. Tun alactʼuʼunumpʼalh. Tun palai macxcai camilh ju mimakʼalhkʼajnat.
46016014	Recommendation	Tachi chun ju naviyatʼit chunch ju anaviyaʼitʼit tachi ju caputasuyach ni vasalh lamapʼainiyatʼit.
43014015	Recommendation	Ni quilamapainiyau ju quitʼin pus amuctʼaxtʼutʼit ju quilhamapʼaksin.
58012025	Recommendation	Pus alaktsʼintʼit. Jantu anaʼuntʼit ni jantu kʼasmatnipʼutʼunatʼit ju Dios ju taxakʼalayan ju chavai. Pus ju makʼaniya quintʼaʼisraelitaninʼan jantu tatakʼalhtaxtulh ni jantu takʼasmatnilh ixchivinti Dios acsni alacxakʼala ju ani lacatʼun. Pus ja va a ti quijnanʼan lai catitakʼalhtaxtu ni jantu kʼasmatniputunau ju chivinti ixlacata ju Jesús ju malakachatachilh ju Dios. Yuchi ju minchalh lactʼiyan.
48004008	Sin	Ju makʼanch acsni jantucaʼ ismispʼayatʼit ju Dios va kʼaya ixlhilacʼapʼinatʼit ju tuʼuʼ ju jantu vasalh diosnin tajunita.
44003026	Grace	Ju Dios acsni malakachachilh ju istsʼalh ju ani pus quijnanʼan ju pʼulhnan quintamalakachanichin. Chai quintamalakachanichin ju quijnanʼan ni lai lhikʼach catsucuyau acsni aquintamamaconiyan ju macxcai quiʼatsucuntiʼan. ―Chunch ju ajunilh ju lapanacni ju Pitaluʼ.
44010039	Violence	Ju quijnan iclaktsʼiuch tachi chun ju ixnavi ju Jesús ju xalacatʼun Judea chai ju lakʼachakʼan Jerusalén. Para astan ju lapanacni tamakni. Tamaquilhta ju lacacurus.
46001010	Recommendation	Pus iclatapaininiyau ji quiʼalakʼavin ni vachuʼ lhilacʼapʼinatʼit ju quiʼucxtinʼan Jesucristo. Pus tachi minchuxʼan va lakatamch aʼuntʼit. Jantu quilhmactʼui quilhmactʼutu aʼuntʼit. Va chʼanxtam aʼuntʼit ju lamintacʼatsanʼan. Chai va lakatamch taxtokni ju alhilaksitʼit.
51001021	Sin	Pus ju makʼanchich vachuʼ ju uxijnan jantu ismispʼapʼutʼunatʼit ju Dios. Ju lamiʼalhunutʼan va ixtʼalaxcʼayatʼit ju Dios ni ixnaviyatʼit ju macxcai taxtokni.
55002022	Recommendation	Ni jantuch vana navi ju chavai tachi ju va puʼaskʼatʼa pus atʼailhipʼich ju chunch. Vachuʼ atʼailhipʼich ixpuxcajuca ta yu laich soknicʼa capujunlh ju miʼatsucunti laʼixmacni Dios. Chai va tachi alhilacʼapʼi ju Jesucristo. Chai va tachi amapʼainininch. Chai jantu lana atʼalakʼaʼitʼich xamatiʼ. Chunch ju alatʼi ni vachuʼ chunch talai ju yuʼunch ju vasalh talhilaksi ju Dios chai salaka junita ju ixʼalhunutʼan.
51003001	Faith	Ju chavai ju Cristo vanin tʼavilhcha ju Dios ju lactʼiyan. Chai ju Dios talhilhcatan ju uxijnan ni tachi ju va tʼalokʼonchʼokʼotʼatʼit ju Cristo. Pus yuchi lhitasqʼuini ni ixtaxtokni Dios ju anavitʼit cuenta ju uxijnan.
66008007	Violence	Pus ju xapʼulhnan anquilh sunulh ju iskʼolh chai lana tamachilh ju lacatʼun ju chajʼit chai ju jipi. Va lhiyalhch acʼalhni. Pus lana lhculh ju lacamunutpaʼ. Para jantu chaʼalh paitat ju lhculh. Chai anch junta lhculh pus lhcukʼo chux ju qʼuiu chai chux ju achʼitin ju stakʼau ixjunita.
66011017	Faith	Ixtajuni: Ji quiʼucxtin Dios ju lai navikʼoʼui tachi chun ju taxtokni uxintʼi ju ixtʼaʼun tus acsni maticaʼ tuʼuʼ ixjunita chai atsʼucʼukʼalhiyaʼ tus mas va tavananch. Pus iclaxtakniyau lakʼailaktsʼiuch ni chʼapʼatʼa ju mimpokʼai chai lhinaʼunch ju chavai.
43004010	Grace	Chai akʼalhtayanalh ju Jesús. Junich: ―Ju uxintʼi jantu mispʼai ju ixlhakʼailaktsʼin Dios. Chai jantu qʼuimispʼai tichi chavaich ju quitʼin ju icjunan ni aqʼuintʼakʼotʼich ju mixcan. Ni xaqʼuimispʼatʼi cava pus alai uxintʼi xaqʼuisqʼuinin chai xacxtaknin ju xcan ju xtʼakʼa ju atsucunti.
51003004	Grace	Pus yuchi ju Cristo ju quintaxtaknitan ju sastʼi quiʼatsucuntiʼan. Chai acsni tavanan caminchokoyaʼ ju yuchi pus ju uxijnan vachuʼ atʼatʼalacʼasuyaʼitʼit ju yuchi. Chai vachuʼ xalackʼajin aʼunaʼitʼit.
43020031	Faith	Para ictsʼokʼulata ju ani ni apʼulacʼaʼiyaʼitʼitch ni Jesús yuchi ju Cristo ju ixnoncan camalakachatachilh ju Dios. Chai apʼulacʼaʼiyaʼitʼit ni yuchi istsʼalh Dios junita. Chai caʼalinach ju miʼatsucuntiʼan jonkʼalhita ni alhilacʼapʼinaʼitʼit ju yuchi.
62004006	Faith	Para ju quijnan isʼaskʼatʼan Dios icjuntau. Chai ju lapanacni ju tamispai ju Dios pus quintakʼasmatniyanch. Para ju jantu isʼaskʼatʼan Dios jantu quintakʼasmatniyan. Yuchi alhimispayauch tichi chavaʼitnich ju taʼamalaninin tachi ju ajuni ju Spiritu Santu chai tichi chavaʼitnich ju va taʼaʼokxchokʼonun.
65001012	Description	Ju yuʼunch na lhimaxan talai acsni tatʼavenan ju lamincʼatanʼan. Va isʼakstuʼan ju talacvenchokoi. Jantu xamatiʼ tatalhoni. Va tanavi tachi ju takʼachani isʼakstuʼan. Ju yuʼunch chunch tajunita tachi ju tuʼuʼ ataputsʼi ju va lacatam lacatam alaclhiʼanch ju un chai jantu tavanan lhimin ju xcan. Pus ju yuʼunch vachuʼ va taʼaʼokxchokʼonun. Chai ju yuʼunch lana jantu tuʼuʼ taxtʼakʼa ju kʼox. Chunch tajunita tachi ju tuʼuʼ qʼuiu ju jantu xtʼakʼa ju tuʼuʼ xatocʼat mas chinta ju avilhchan ni caxtaklh tuʼuʼ. Chai jantu va yuchi ni xaxixa para vachuʼ tipulhumakʼancanch. Pus ju anuʼ aʼokxchokʼoni amamakaʼunin tachi ju va tanitach vachuʼ ni matiʼ ju kʼox laʼisʼatsucuntiʼan.
44005015	Description	Chai ixtamamai ju takʼankʼanin lacatijixni. Laʼixputamanʼan u laʼixtʼakʼatʼan ju ixʼapumacan. Ixtanajun ju lapanacni ni mas va ixmakʼantsastʼilit ju Pitaluʼ calakchaʼanilh acsni catapasayach pus palaich catapujunaʼ.
49006016	Faith	Para ju palai maktʼasqʼuiniyatʼit yuchi ni pʼas alhilaksitʼit ju Dios. Chai ju chunch aʼunaʼitʼit tachi ju tam taropa ju chʼapata ju quiclhtayai tsasnat ju lai pusastʼucʼa ju flecha. Chai ju uxijnan ni pʼas lhilaksiyatʼit ju Dios pus vachuʼ lai asastʼucʼaʼitʼit mas va tuchi macxcai ju catamacaminiyan ju lhacaticuru.
51003023	Recommendation	Tachi chun ju naviyatʼit pus ixlhichux ju miʼalhunutʼan ju anavitʼitch tachi ju va jun Dios ju chʼalhcʼatnaniyatʼit. Jantu chun tachi ju va mintʼalapanacni ju chʼalhcʼatnaniyatʼit.
58012016	Recommendation	Alhistʼaccʼantʼit miʼakstuʼan. Jantu xcai ni caʼalilh lamilhiʼuxijnan tam xamatiʼ ju catʼatsuculh apumatam ju jantu ixʼamachakaʼ u ju jantu ixpapa. Chai jantu xcai ni caʼalilh tam xamatiʼ ju jantu tuʼuʼ calhiula ju ixtaxtokni Dios tachi ju lalh ju anuʼ makʼaniya lapanac ju Esaú ixjuncan. Ju yuchi jantu tuʼuʼ xalhiulai ju kʼox atsucunti ju caʼixpacxalh ni xakʼai istsʼalh ixjunita ju ixpai. Alai laich tucan lhistʼa ju isʼatsucunti lakatam vaiti.
43018040	Sin	Ju acsnich ixchuxʼan pʼas talacchivinchokopa. Tajunich ju kʼai ucxtin: ―Jantiyuʼ ju iclacasqʼuinau. Yuchi ju calacamaconcanaʼ ju Barrabás. Pus ju Barrabás va akʼalhonaʼ ixjunita.
55003004	Sin	Catamakʼaxtʼakʼach ju ixtʼalapanacʼan. Chai jantu tuʼuʼ catakʼasmatʼaʼ. Chai na kʼai catacʼatsayaʼ va laʼisʼakstuʼan. Chai palai tuʼuʼ catalhiulayaʼ ju ixkʼachat ju lacamunutpaʼ. Palai jantu ju Dios.
50002009	Grace	Chai ni chunchach ju xanavi ju Jesús pus ju Dios slivasalh lakʼaya chai lhimapakaʼulh xakʼai. Matiʼ apumatam ju ixtʼachunch junita.
61001016	Description	Acsni xaclajunau ni yuchi tucan ju xakʼai ju quiʼucxtinʼan Jesucristo chai ni caminchokoyaʼ ju yuchi jantu xaclajunau ixchivinti ju tam lapanac ju va isʼakstu calakʼoxi ni tachi ju va stavasalanti catasu. Ju quijnan iccʼatsayau ni xakʼai ju Jesucristo ni laquilakchulh quincʼan ju iclaktsʼiuch ni chunch junita.
61003016	Sin	Chai vana va chun ju lhichivinin ju ixʼamapaininti Dios laca aliʼ ixʼalhiqui ju atsʼoknunta ju Pablo. Chai laʼixʼalhiqui ju yuchi na alin ju chivinti ju na xcai machakxacan. Chai ju jantu kʼox tamachakxai chai ju va tam tam tanajun pus mas tamachakxai para tanajun ni jantu chun nomputun ju ixchivinti. Chunch tanajun ni va jantu tanaviputun. Chai chunch vachuʼ taʼulhtui ju aliʼ ixchivinti Dios ju tsʼokcanta. Para ju chunch talai catatsʼankʼakʼalhiyaʼ.
44014014	Description	Para acsni tacʼatsa ju ixtamalakachan ju Jesús yuʼunch ju Pablo chaich ju Bernabé tuchi ixtanaviputun ju lapanacni pus lana takʼexlh ixpumpuʼan. Chunch ixtalai ju israelitanin acsni na macxcai ixtalhiulai ju tuʼuʼ. Chai ju Pablo chai ju Bernabé talakʼalh ju lapanacni chai pʼas ixʼaxakʼalai. Chai chani alacjuni:
45015008	Faith	Pus ju Jesucristo yuchi lhiquilachilh ju ani lacamunutpaʼ ni va ixʼaʼaktaijuputun ju quintʼaʼisraelitanin. Ju chunch catapucʼatsayaʼ ni vas najun ju Dios chai aktsʼiya muctaxtui tachi ju ixʼakʼalhtasunitach ju makʼaniya quilacpaʼitni quincʼan.
59001026	Sin	Ni xamatiʼ najun ni lakʼayai ju Dios para ni jantu lhistʼacʼa ju isimakʼat pus va okxchokʼocan isʼakstu. Jantu lhitapalai mas najun ni lakʼayai ju Dios.
43015020	Recommendation	Apʼastʼactʼitch ni iclajuntau ni jantiyuʼ ju xakʼai ju va tam xalapanac. Para yuchi ju palai xakʼai ju ixʼucxtin. Pus ju quitʼin ni quintamamakʼalhkʼajni pus vachuʼ catamamakʼalhkʼajniyan ju uxijnan. Ni quintalacaʼinilhch ju quinchivinti pus vachuʼ catalacaʼiniyan ju minchivintiʼan.
43008031	Faith	Ju Jesús ajunich ju anuch istʼaʼisraelitanin ju ixtalhilacaʼantach ju yuchi: ―Pus ju uxijnan ni va tachi alacʼaʼitʼit ju quinchivinti pus slivasalh ni quiʼamamakaʼunti aʼunaʼitʼit.
44007011	Description	Chai ju acsnich alilh kʼai chavan chai kʼai makʼalhkʼajnat tachi ixlhilacaputsʼun ju xatʼun Egipto chai ju xatʼun Canaán. Pus ju quilacpaʼitniʼan jantuch lai ixtalhitajui ju tuchi cataʼulh.
63001004	Faith	Slivasalh na ickʼachan ni ickʼasmatʼa ni chunch ju tatsucui ju aliʼin miʼaskʼatʼan tachi ju najun laʼixchivinti Dios. Chai ju yuchi stavasalanti. Talacaʼita ju lhamapʼaksin ju quintaxtaknitan ju quimpaiʼan Dios.
54005008	Faith	Pus ju tam xamatiʼ ni jantu caʼaktaiju ju ixpai ixnati u ixlakʼau u ixpuxlimti u ixcucu u ixquin u yuʼunch ju tatanumanalh laʼixchakaʼ laʼixmaktasqʼuinitʼan pus lana putalacasui ni jantu slivasalh ni lhilacaʼanta ju ixchivinti Dios. Va palai lakʼalhini ixlhamapʼaksin ju Dios ju yuchi. Palai jantu ju jantucaʼ lhilacaʼanta ju Cristo.
58010022	Faith	Yuchi ixlhichux quiʼalhunutʼan vanin calhitsucu laʼixmacni Dios. Chai ni chʼakʼacanta ju quiʼalhunutʼan ixlacata ju quiʼalactuʼuntiʼan chai ni akpaxtau pus vasalh calhilaksiyau ju yuchi.
48001023	Description	Va yuchi ni ixtakʼasmatʼach ni icʼajunilh ju lapanacni ju chavai ni catalhilacaʼalh ju Jesús mas na xacmamactaputunch ju chunch chivinti ju makʼanchich. Mas na xacʼalhimakchapui ju makʼanchich ju ixtalhilacaʼanta ju chunch.
44027034	Recommendation	Pus iclatapaininiyau ni avaʼintʼitch. Ju chunch caʼalinaʼ ju mintachaputʼan ni laich atʼakʼalhtʼaxtʼuyaʼitʼit. Jantu xamatiʼ catini chai nin lacatsʼunin jantu catacʼatsaniyaʼ.
66002003	Faith	Chai ma cʼatsai ni chʼixkʼoyatʼit va tuchi makʼalhkʼajnat. Chai ma chʼalhcʼatnanatʼit ju ixlacata. Chai ma jantu tavanan xkʼopʼatʼit.
56002002	Recommendation	Aʼunaʼich ju na papaninch ni catalhistacchokocalh isʼakstuʼan. Chai seknicʼa lapanacni catava. Chai cataʼacʼatsanalh. Vachuʼ pʼas catalhilaksi ju Cristo chai slivasalh cataʼamapaininilh. Chai laich catachʼixkʼo mas va tuchi camilh laʼisʼatsucuntiʼan.
44017030	Recommendation	Pus ju makʼanchich ju Dios va chʼixlh ju ixlhitontoʼan ju lapanacni. Para ju chavai kʼasi alacjuni tachi chun ju lapanacni ixlhilacaputsʼun ju lacamunutpaʼ ni catamacaulh ju ixʼalactuʼuntiʼan.
43019025	Description	Ju ixnatich ju Jesús chai ju ixlakʼauch ju ixnati ju ixtalakasilakʼoxiʼulai ju ixvaitiʼan ni paʼastacni cajunaʼ ni Cleofas chai ju Malia amachakaʼ Magdala vanin ixtayanalh junta ixmucʼacanta laʼiscurus ju Jesús.
66019013	Description	Chai ixlakchʼita lakatam ixpumpuʼ ju lana istsʼamkʼota acʼalhni. Chai ju ixpujucʼalh ju caballo lhimapakaʼucanta ixchivinti Dios.
46008009	Recommendation	Para alaktsʼintʼitch. Ju uxijnan lai uyatʼit ju anuʼ lhivai ju lhikʼailaktsʼincanta ju santo chai jantu talakʼalhin lhiulayatʼit. Para jantu xcai ni capukʼalhkʼoslh apumatam ju jantucaʼ kʼox machakxai u talakʼalhin cava u jantu ni caʼulh.
44013034	Grace	Vachuʼ ju makʼanchich ju Dios ixnajunta ni camalokʼonichokoyaʼ ju Jesús laʼixʼaninti chai jantu tavanan catinichokolh. Chunch ju ixnomputun junta ma chani juni ju Jesús ju lacaʼatsʼoknut: “Acxtaknikʼoyan ju uxintʼi tachi chun ju kʼox. Acmuctaxtuyaʼ tachi ju xacjunita ju David”. Ma juni.
43014020	Faith	Acsnich avilhchan ju acʼatsʼayaʼitʼit ni va lakatamch Dios ictʼajunita ju quimpai. Chai acʼatsʼayaʼitʼit ni laquimacni ju tʼonatʼit ju uxijnan chai ju quitʼin ictʼajun lamiʼalhunutʼan.
62002003	Faith	Chai cʼatsayau ni mispayauch ju Dios acsni quiclacaʼiyau ju ixlhamapʼaksin ju yuchi.
43008024	Sin	Pus iclajunauch ni aniyaʼitʼit ju lamiʼalactuʼuntiʼan. Pus ni jantu lacʼaʼiyatʼit ni chun icjunita tachi ju iclajunau pus aniyaʼitʼit ju lamiʼalactuʼuntiʼan.
66017006	Sin	Chai iclaktsʼilh ju anuʼ chakoʼulh ni na ixlhitʼakʼapʼatach ju ixʼacʼalhniʼan ju lapanacni ju ixtalhilacaʼanta ju Jesús ni ixlhinajuntach ixʼamaknica. Chai acsni iclaktsʼilh slivasalh iclhamakʼaninilh ju tuchi xacmasunicanta.
58012017	Description	Chai ju uxijnan cʼatsʼayatʼit ni astan ixlacasqʼuin ni ixtaknicalh ju kʼox atsucunti ju ixʼanuʼ caʼixva para jantu xtaknicalh. Chai mas na ixkʼalhun jantu lai xalhitajui ta yu laich camapaxachokolh ju tuchi ixnavita.
43007012	Description	Ju ixlacata ju Jesús na lhu ixʼalin ju chivinti ju va sek ixtanajun ju lapanacni. Ju aliʼin ixtanajunch ni na kʼox lapanac ju yuchi. Ju aliʼin ixtanajun: ―Jantu vasalh kʼox lapanac. Va aʼokxchokʼoi ju lapanacni.
44011021	Faith	Pus ju kʼai ucxtin Jesús na alacʼaktaijulh chai ixlhiyuchi na pumalhu tamacaulh tachi aktsʼiya ixtalhilanitach chai talhilacaʼalh ju kʼai ixʼucxtinʼan Jesús.
52002004	Faith	Alai yuchi ju Dios ju quintalaktsʼintanun chai ni kʼoxich quintalhiulan pus quintaxtaknitan ju lhichʼalhcat ni acnaju ju ixchivinti Dios. Pus yuchi lhichivinau tachi ju kʼachanich ju Dios. Jantu chun icnonau tachi ju va kʼoxich catalhiula ju tam quintʼalapanac.
46015057	Grace	Para icjuni lakʼailaktsʼiuch ju Dios ni lai tʼalalhajayau ju alactuʼunti ni nilh ju quiʼucxtinʼan Jesucristo ju quilacataʼan.
54005005	Faith	Para ju tam chakoʼulh ju va nimacontilacanta chai ju va isʼakstu tʼajun lhilaksi ju Dios chai va tachi tapaininich chai va tachi tʼachivininch tsʼis chai tuncuj.
43016024	Grace	Tus chavai jantu tuʼuʼ sqʼuintʼatʼit ju laquintapakaʼut. Asqʼuintʼit chai amaklhtʼayananaʼitʼit. Ju chunch slivasalh alhikʼachʼanaʼitʼit ju lamiʼalhunutʼan.
46007021	Recommendation	Ja va ixtʼamocʼantʼa chai va xalapanac ixʼunitʼa acsni tavanan lhilacʼapʼi ju Cristo. Pus jantu alhamakʼanin. Para ni cajunin ju miʼucxtin ni lai atʼaxtʼuyaʼ u laich amapʼuspʼitnin ju ixlhitamotan pus atʼaxtʼu.
65001019	Sin	Ju yuʼunch ma va amaktalhkʼamaninch. Va taʼalacpastacnan tachi ju aliʼin lapanacni ju jantucaʼ talhilacaʼanta ju Jesús. Ma jantu tanun ju Spiritu Santu laʼixʼalhunutʼan”. Ma chunch ju tajuntan ju ixtamalakachan ju Jesús.
48001006	Sin	Na iclhamakʼaninin ni vatsʼalhti xamacʼonatʼit ju Dios. Laich xalacʼaʼiyatʼit atumpa chivinti chai nonatʼit ni amakʼalhtʼaxtʼucʼanaʼitʼit ni alacʼaʼiyaʼitʼit ju chunch. Laich chunch xalayatʼit mas tasacxtutan ju Dios va ixlacaʼatalh ni tanavinitan kʼai lamapainin ju Cristo.
58012014	Recommendation	Laʼixlhichux miʼalhunutʼan anavitʼit talakmaskʼatʼin ni jantu atʼalasatʼit xamatiʼ. Chai salaka atsʼucʼutʼit. Pus ni jantu salaka ju miʼatsucuntiʼan jantu lai atʼilaktsʼintʼit ju Dios.
43021006	Description	Pus ju yuchi ajunilh: ―Amacʼapʼitʼitch ju minchʼokxniʼan laxalhicana ju mimbarcoʼan. Anch ju lai alhitʼaʼuyaʼitʼit ju pamata. Pus tamacaʼalh ju ixchʼokxniʼan chai jantu lana lai ixtamacutui ju chʼokxni ju lacxcan ni na va ixtatsʼinqʼuitach ju pamata.
46007019	Recommendation	Jantu lhitapalai ni chʼucʼucanta u jantu. Va yuchi ju lhitapalai ni canaviu tachi ju najun ju Dios.
45012008	Recommendation	Ni xamatiʼ xtaknicanta ixlhichʼalhcat ni caʼamapʼaksinilh pus chach amapʼaksinilh ixlhichux ixʼalhunut. Chai ju Dios ni xtaknita tam xamatiʼ ju ixtumin ni laich caʼaxtaknilh ju tamaktasqʼuini pus lhikʼach caxtaklh. Chai ju xtaknicanta ixlhichʼalhcat ni calhinonaʼ lacatalhavat ju talhilacaʼanta ju Cristo pus chach muctaxtu lacakʼox ixtacʼatsan. Chai ju Dios ni xtaknita apumatam ixtacʼatsan ni cʼatsai ta yu laich cachʼalhcatnanilh ju tatʼajun makʼalhkʼajnin pus chach navi lacalhikʼach.
44019002	Faith	Pus ju yuchi alacjuni: ―Ja tanulh ju Spiritu Santu lamiʼalhunutʼan acsni xalhilacʼapʼinatʼit ju Jesús. Pus ju yuʼunch taʼakʼalhtayanalh. Tajuni: ―Jantu ickʼasmatʼau ni caʼalilh ju Spiritu Santu.
53003014	Recommendation	Para ni caʼalilh xamatiʼ ju jantu calacaʼiyaʼ ju quinchivinti quincʼan ju iclajuntauch ju ani lacaʼatsʼoknut pus amispʼatʼitch tichi chavaich chai jantu amalakʼavitʼit. Chunch ju alatʼit ni tsʼa ma camaxanalh.
46015050	Sin	Pus chanich iclajumputunau ji quiʼalakʼavin. Ju quilacatunaʼan tachi ju junita ju chavai jantu lai catitanu ju lactʼiyan junta lhinajun ju Dios. Ju quilacatunaʼan ju lai ni jantu lai catitanu junta jantu nican.
43006027	Recommendation	Tun tʼichʼalhcʼatnantʼit va ixlacata ju vaiti ju va takʼalhi. Para achʼalhcʼatnantʼit ixlacata ju tumpa vaiti ju xtʼakʼa ju atsucunti jonkʼalhi. Yuchach ju aclaxtakniyau ju quitʼin ju quimalakachatachilh ju Dios ni lapanac actsucuyaʼ ju ani. Chai quimpai Dios ju xaquixtakni ju quintachaput ni laich acxtaklh ju anuʼ vaiti.
59004003	Sin	Chai acsni sqʼuiniyatʼit ju Dios jantu amaklhtʼayananatʼit ni jantu kʼox ju miʼatalacpastʼacʼatʼan. Pus va lhu ju lacʼasqʼuinatʼit ni lai alhakʼamanantʼit.
49005020	Faith	Chai aktsʼiya aʼunitʼit lakʼailaktsʼiuch ju quimpaiʼan Dios mas va tuchi catamacaminiyan. Aʼunitʼit lakʼailaktsʼiuch laʼixtapakaʼut ju quiʼucxtinʼan Jesucristo.
48003006	Faith	Tachi ju lalh ju makʼaniya lapanac ju Abraham ixjuncan. Ju yuchi ni lacaʼinilh ixchivinti Dios pus ju Dios salaka lhilhca.
66021023	Grace	Chai ju anuʼ lakʼachakʼan jantu ixmaktasqʼuini ni camapulhcu ju tuʼuʼ avilhchan nin malhquiyuʼ ni Dios ju maputuncunita ju anch. Chai ju Askʼatʼa Borrego yuchi ju xamaclhcu.
45008009	Faith	Para ju uxijnan jantuch vana naviyatʼit ju va minkʼachatʼan miʼakstuʼan. Yuchi ju naviniyatʼit ju ixkʼachat ju Spiritu Santu ni vasalh tʼajun ju Spiritu Santu lamiʼalhunutʼan. Pus ni alin xamatiʼ ju jantucaʼ pacxanta ju Spiritu Santu ju malakachachilh ju Cristo pus ju yuchi jantucaʼ ixlapanac Cristo.
45011023	Faith	Chai vachuʼ ju anuch quintʼaʼisraelitanin ju tachi ju va achakxmakʼancantach ni va tamch catapastacchokoyaʼ chai catalhilacaʼanaʼ ju Cristo pus tachi ju va catalokʼontocʼachokoyaʼ junta ixʼachakxmakʼancanta. Chai va lakatamch catatʼajunaʼ ju aliʼin ju talhilacaʼanta ju Cristo. Alin ixtachaput ju Dios. Yuchach ju canavichokoyaʼ ni laich catajunchokolh tachi ju va catalokʼontocʼachokoyaʼ junta ixʼachakxmakʼancantach.
66014005	Description	Chai ju yuʼunch jantu tavanan ixtaʼaʼokxchokʼonun. Na salaka tajunita.
44024014	Faith	Para acjunan ni vasalh iclhilacaʼan ju Dios ju vachuʼ ixtalhilacaʼan ju makʼaniya quilacpaʼitni quincʼan. Para ju chavai chunch icnavi tachi ju najun lacasastʼi atalaninti chai ju yuʼunch tanajun ni jantu sok ju chunch. Para aktsʼiya sok ni vachuʼ iclacaʼi tachi chun ju tsʼokcanta laʼixlhamapʼaksin ju Moisés chai tachi chun ju tatsʼokta ju makʼaniya lapanacni ju ixtanajun ixchivinti Dios.
45013008	Recommendation	Jantu xamatiʼ alhipʼinitʼit tuʼuʼ. Jantu catacʼacxnin ju miʼamapainintiʼan. Va tachi alamapʼainitʼit. Ju camapainiyaʼ ju ixtʼalapanac muctaxtui tachi ju najun laʼixlhamapʼaksin Dios.
66016009	Sin	Pus ju lapanacni slivasalh na talaclacacha ju lacaʼascʼunuʼ. Chai na macxcai chivinti tajunilh ju Dios ju ixlhinajun ni caʼalilh ju chunch makʼalhkʼajnat. Para nin chunch jantu tavanan tam tapastaclh nin yuchi ni laich catalakʼaya.
66021012	Description	Chai ixʼulacanta kʼex ju na putankʼai ixjunita. Chai ixʼalin lakacautʼui xamalhtich. Chai ju lacalakatamin malhtich ixtayanalh pumatamin anquilh. Chai ju lacalakatamin malhtich istsʼokʼulacanta ixtapakaʼutʼan ju ixpumacautʼuiʼan istsʼalan ju makʼaniya lapanac ju Israel ixjuncan.
48003013	Grace	Para ju Cristo quintamalakxtutan junta jonkʼalhita makʼalhkʼajnat. Yuchi ju makʼalhkʼajnalh istatsʼinqʼuit ju quintalakʼalhinʼan ju ixmucʼanicantauch va ixlacata ni jantu lai ixmuctaxtuyau tachi ju najun lacalhamapʼaksin. Chai mavasalacanta ni chunch ju navicalh ni chanich ju najun laʼixchivinti Dios ju tsʼokcanta: “Ju Dios ma alaktsʼin tachi alactuʼunin tachi chun ju lapanacni ju axtucmucʼacan lacacurus”. Chunch najun laʼixchivinti Dios.
48001013	Sin	Ju uxijnan kʼasmatʼatʼit ta yu ixjunita ju quiʼatsucunti ju makʼanchich acsni xaclacaʼi tachi ju talacaʼi ju quintʼaʼisraelitanin. Cʼatsʼayatʼit ni slivasalh na xacʼalhimakchapui ju ixtalhilacaʼanta ju Cristo. Tus xacnajunta ni xacʼamaknikʼo.
66020002	Description	Chai ju anuʼ anquilh chʼapalh ju kʼai lu ju na makʼanchich ixtʼajun. Yuchach ju lhacaticuru chai Satanás juncan. Chai chʼiʼula tam milh cʼata.
44008009	Description	Para ixtʼajun ju anch pumatam lapanac ju ixjuncan Simón. Ju yuchi alhicujnuʼ ixjunita ju anuch lakʼachakʼan tus makʼanchich. Chai na ixʼaʼokxchokʼoi ju amachakʼan anch. Ju yuchi ixtalacasui tachi ju tam xakʼai.
50003010	Faith	Slivasalh icmispaputun ju Cristo. Pus ju Cristo lokʼonchokolh acsni ixmacnucanta chai iclacasqʼuin ni catasu laquiʼatsucunti ixtachaput ju yuchi chai ni laich acchʼixlh ju makʼalhkʼajnat tachi ju lalh ju yuchi. Chai iclacasqʼuin ni caʼuctaxtulh laquiʼatsucunti ni tachi ju va icnita ixlacata ju alactuʼunti tachi ju quilhcata ju Dios.
54005022	Recommendation	Jantu va sokʼo axtʼaknin ju ixlhichʼalhcat ju tam xamatiʼ ni calhinaulh lacatalhavat. Pus ni vatsʼalhti caxtaknicalh ju ixlhichʼalhcat chai astan jantu sok catailhiʼalh pus aʼulanicʼanaʼ ju mintalakʼalhin ju uxintʼi. Alai salaka aʼuntʼi ju uxintʼi.
56002003	Recommendation	Aʼunaʼich vachuʼ ju tʼacunin ni catamalacasu tachi ju kʼoxich lhiulai ju Dios. Jantu va catapuxcautsuculh ju chivinti. Jantu catatʼakʼapʼa. Chach tajunlh tachi ju tuʼuʼ xalhilaktsʼintaiti.
46007038	Recommendation	Pus kʼox navi ju tam xapai ju caxtʼakʼaʼ mas chavai ju istsiʼ. Para palai kʼox navi ju jantu caxtʼakʼaʼ ju va chavai lana ju istsiʼ ni va tʼoncan makʼalhkʼajnanca.
59001022	Recommendation	Para amuctʼaxtʼutʼit tachi ju najun laʼixchivinti Dios. Tun va anaʼuntʼit ni va yuchi ju tasqʼuini ni akʼasmatʼit. Ni va chunch ju anaʼuntʼit pus va okxchʼokʼocʼanatʼit miʼakstuʼan.
43007001	Violence	Acsni tapasalhch ju ani taxtokni pus ju Jesús lacʼantsuculhch junta lacvi lakʼachakʼanixni ju laxaʼestado Galilea. Jantu ixʼamputun amalaniniʼ ju laxaʼestado Judea ni va ixtamakniputun ju istʼaʼisraelitanin.
46001030	Grace	Isʼakstu ju Dios xatanaviyan ni va lakatam tʼaʼuntʼatʼit ju Cristo Jesús. Chai ni va xaquintamasuniputunan ju kʼai ixtacʼatsan ju Dios pus yuchi lhimalakachatachilh ju Jesús ju ani. Ju chunch lai salaka jun ju quiʼatsucuntiʼan laʼixmacni yuchi chai lai aquintachakʼaniyan ju quiʼalhunutʼan chai lai quintamalakxtuyan laʼixʼacʼalhni.
43013005	Description	Ju acsnich ju yuchi mujulh ju xcan lacakʼax chai tsuculh alakchʼakʼaniniʼ ixchʼajaʼan ju ixʼamamakaʼui. Chai ixʼachʼanxacaich lacapumpuʼ ju ismusajucʼalh.
44022004	Violence	Ju quitʼin vachuʼ na xacʼalhixcaji ju talhilacaʼanta Jesús. Chai xacʼachʼapai chai xacʼatʼalhnui ju jokʼatni chai ju chakolun chai xaclhinajun ixmaknicaʼan.
43007043	Description	Pus chunchach quilhmactʼui va ixtalhavat lapanacni va ixlacata ju Jesús.
60005002	Recommendation	Kʼoxich alhistʼactʼitch ju lapanacni junta chʼalhcʼatnanatʼit ju uxijnan. Ju yuʼunch mas talhilacaʼanta ju Dios para chunch tajunita tachi ju tuʼuʼ borregojni. Na tamaktasqʼuini ju ixʼalhistʼacʼaʼan. Chai ju uxijnan chunch untʼatʼit tachi ju xaʼalhistacnin. Pus alhistʼactʼit lacakʼachatch. Chai ni va nonatʼitch ni va lacatapʼastu ju amanavinicʼantʼit pus jantu anavitʼit. Chai jantiyuʼ alhiʼamaklhtʼayanantʼit ju ixlhichʼalhcat Dios ni va apʼulhaʼapʼutʼuntʼit. Va ixlhichux miʼalhunutʼan ju anavitʼit ju ixlhichʼalhcat.
46015056	Sin	Pus ju chavai niyau ni alactuʼununau. Chai alactuʼununau ni naviyau ju lhikʼalhtsajui ju ixlhamapʼaksin Dios.
59005004	Sin	Pus ju chʼalhcatnin ju chakxʼi ju micebadaʼan va aʼokxchʼokʼotʼit ju uxijnan. Jantu aktsai ju xaʼamapʼalatʼit. Chai ju ixtalhajaʼan ju makʼatʼatʼit cataʼulaniyan ju mintalakʼalhinʼan laʼixmacni Dios. Chai ju chʼalhcatnin na talactʼasai. Chai ju Dios akʼasmatnilh ju istʼasatʼan. Chai ju yuchi xaʼucxtin junita ixtalhavat taropajni ju si anquilhnin tajunita.
60002001	Recommendation	Chai ni taxtaknitan ju sastʼi miʼatsucuntiʼan ju Dios pus jantuch alanavinitʼit tuʼuʼ macxcai. Jantu alaʼokxchʼokʼotʼit. Jantuch va tam tam amalacʼasutʼit. Jantu alhacchʼipʼitʼit tuʼuʼ. Chai jantuch vana alhichʼivinintʼit ju akʼantam.
46007039	Recommendation	Ju lhamapʼaksin najun ni jantu lai catimacaulh ju ixpapa ju tam chakoʼulh acsni tʼajuncaʼ ju istʼatsucunuʼ. Para acsni va caniyach ju istʼatsucunuʼ pus ju acsnich ju anuʼ chakoʼulh lai catʼatamakʼaxtokchokolh va tichi chavaich ju cakʼachanilh. Va yuchi ni vachuʼ calhilacaʼalh ju Jesús ju anuʼ lapanac.
55002018	Sin	Ju ixtʼiyunʼan makyuʼunch tajunita ju lapanacni ju jantu sok taʼamalaninin. Pus ju yuʼunch va tanajun ni alokʼonchokocantach ju lapanacni ju chavai chai jantu aktam catilokʼonchokocalh. Chai ni chunch tanajun pus tamalacaʼinita ju aliʼin chai taʼamacʼapʼanita ju ixchivinti Dios.
48005006	Faith	Pus ni lhilacaʼantauch ju Cristo Jesús pus jantuch lhitapalai ni acchʼucʼucalh u jantu. Va yuchi ju lhitapalai ni aclhilacaʼalh ju Jesucristo chai caputasulh laquiʼatsucunti ni vasalh iclhilacaʼanta ju yuchi ni na icʼamapaininin. Va yuchi ju lhitapalai laʼixmacni Dios.
58005009	Grace	Pus ni navikʼolh chux tachi ju ixlacasqʼuin ju ixpai Dios pus jantu tuʼuʼ cʼacxlh. Yuchi lai lhixtʼakʼa ju atsucunti jonkʼalhita lactʼiyan. Chai axtakni tachi chun ju taquiclacaʼini ju yuchi.
46016001	Recommendation	Iclajumputunau ixlacata ju anuʼ tumin ju caxtaknicanach ju quilhiʼalakʼavin laʼixmacni ju Cristo ju amachakʼan Jerusalén ju quilhpatinin tajunita. Chunch anavitʼit vachuʼ tachi ju icʼalacjunita ju talhilacaʼanta ju Jesús ju amachakʼan xalacatʼun Galacia.
49005022	Recommendation	Ju uxijnan ju icʼantʼatʼit ni qʼuiclacʼaʼiyatʼit ju quiʼucxtinʼan Jesús pus vana va chun aqʼuiclacʼaʼitʼit ju mimpapaʼan.
43008012	Faith	Ju Jesús aktam chivinchokopa. Chai ajunich ju lapanacni: ―Quitʼin icjunita tachi ju tuʼuʼ maclhcu ni icmalacpucujui laʼixtacʼatsanʼan ju lapanacni. Ju aquinchʼakʼokʼayaʼ jantu tsʼis cajunaʼ ixtacʼatsan. Acmalacpucujuniyaʼ ju ixtacʼatsan ni laich caʼalilh ju isʼatsucunti jonkʼalhita.
65001017	Recommendation	Para uxijnan ji quiʼalakʼavin apʼastʼactʼit ju chivinti ju pʼulhnan ixtanajunta ju ixtamalakachan ju quiʼucxtinʼan Jesucristo.
44017025	Grace	Ju yuchi jantu tasqʼuini ni va cachʼalhcatnanilh ju va tam lapanac tachi ju va camaktasqʼuinilh tuʼuʼ ni yuchach tucan ju quintaxtaknikʼojun ju quiʼatsucuntiʼan chai quiʼaxanitʼan chai tachi chun ju taxtokni ju maktasqʼuiniyau.
62005009	Faith	Pus ju quijnanʼan lai lacaʼiniyau ju ixchivinti ju akʼantam quintʼalapanacʼan. Chai ni chunch ju layau pus aktsʼiya tasqʼuini ni calacaʼiniyau ju ixchivinti Dios ni yuchi ju palai xakʼai lhichux. Chai ju Dios najunta ni yuchach ju istsʼalh ju Jesús juncan.
45013014	Faith	Chunch ju atsʼucʼutʼit tachi ju istsucui ju quiʼucxtinʼan Jesucristo acsni ixvi ju ani lacamunutpaʼ. Jantu vana yuʼ ju anavitʼit cuenta ju ixkʼachat ju miʼatalacpastʼacʼatʼan tachi ju ixlayatʼit acsni tucaʼ ixlhilacʼapʼinatʼit ju Cristo.
58011030	Description	Ju quintʼaʼisraelitaninʼan talacaʼinilh ixchivinti Dios chai ju Dios maktalh ju xakʼex ju ixya ixtalakʼachoko ju lakʼachakʼan Jericó acsni tatalakʼachokolh ju yuʼunch lakatujun avilhchan.
44019011	Grace	Chai ju Dios ixtakni ixtachaput ju Pablo ni lai xanavi ju vasalh kʼai lhamakʼan.
43008034	Sin	Ju Jesús akʼalhtailh: ―Slivasalh ju iclajunau. Tachi chun ju tanavi alactuʼunti pus yuchi ju ixʼucxtinʼan tanavita ju alactuʼunti.
62004011	Faith	Ji quiʼalakʼavin ni chunch ju quintapumapainitan ju Dios pus tasqʼuini ni vachuch calamapainiu ju quijnanʼan.
44002028	Grace	Yuchi ju Dios ju aquixtaknichokoyaʼ ju quiʼatsucunti. Chai slivasalh ackʼachanaʼ acsni laʼixʼucxlacapuʼ actʼatolaʼ. Chunch ju tsʼokʼula ju David ni ma chunch ju xanajun ju Jesús.
54004013	Recommendation	Chai ni jantucaʼ lai icʼanacha pus va tsa anavitʼi cuenta ixlaktsʼinca ju ixchivinti Dios junta tatakʼaixtʼokʼa ju talhilacaʼanta ju Cristo. Vachuʼ amapʼaksitʼich ju yuʼunch chai amasunin ju ixchivinti Dios.
47004008	Description	Na tasui ixtachaput Dios laquiʼatsucunti quincʼan acsni na tijlhu alin ju quilhamakʼan quincʼan para aktsʼiya lai ictakʼalhtaxtuyau. Aktamixnin jantu iccʼatsayau ta yu aclayau para iccʼatsayau ni aktsʼiya kʼox cajunaʼ.
44002013	Description	Para ju aliʼin lapanacni va ixtalhitsʼiʼinch. Ixtanajun: ―Ju ani tayanalh lapanacni va talactʼakʼapʼan.
66021018	Description	Ju ixlhinavicanta ju kʼex si yuʼ ju chiux ju jaspe juncan. Chai ju lakʼachakʼan si oro ixjunita. Chai slapʼapʼa ixmaktaji ju lacascʼun tachi ju tuʼuʼ vaso.
66015006	Description	Pus lacpujitat tataxtulh ju ixpumatujunʼan anquilhnin ju ixtachʼapata lakatamin makʼalhkʼajnat ju ixmacamimputun ju lacatʼun. Chai ju yuʼunch ixtalakchʼita ju kʼoxi ixpumpuʼan ju slivasalh na xnapapa ixjunita. Chai ixʼatanquilhakchʼimucʼacanta ju liston ju oro ixjunita.
45012014	Recommendation	Asqʼuinitʼit ju Dios ju kʼox ixlacataʼan ju tatʼalaxcayan. Asqʼuinitʼit ju kʼox. Jantu tuʼuʼ asqʼuinitʼit ju macxcai ju ixlacataʼan.
66001015	Description	Chai ju ixchʼajaʼ lana kʼox slamnicʼa ixjunita tachi ju tuʼuʼ kʼoxi tsasnat ju va ancaʼ camaxtucalh lacajipi. Chai ju laʼixchivinti lana istasui ni na alin ju ixtachaput. Chunch tachi ju ixkʼasmatca istʼasat ju tuʼuʼ talhavanti xcan.
43017026	Grace	Icʼamamispanilhch ta yu unitʼa. Chai acʼamamispanichokoyach ni iclacasqʼuin ni catalamapaini tachi ju uxintʼi ni qʼuimapʼainich ju quitʼin. Chai ju quitʼin actsucuyach laʼixʼalhunutʼan ju quilapanacni.
45008032	Grace	Ju Dios jantu lacasqʼuilh ni catakʼalhtaxtulh laʼixʼaninti ju istsʼalh. Alai va makʼaxtaklh ju quilacataʼan quijnanʼan. Chai ni lai makʼaxtaklh ju istsʼalh ju laʼixʼaninti ju va quilacataʼan ja va a ti yuchach jantu lai aquintaxtaknikʼojun tachi chun ju maktasqʼuiniyau.
65001018	Sin	Ju yuʼunch chani tajuntan: “Ma acsni vaninch cachinaʼ ju avilhchan acsni caminchokoyaʼ ju Cristo pus ma cataʼalinach ju catalhitsʼiʼinaʼ ju ixtaxtokni Dios. Ma yuchach ju catanaviyach ju macxcai ixʼatalacpastʼacʼatʼan ju jantu kʼachani ju Dios.
45011018	Recommendation	Para mas chunch ju untʼatʼit jantu alhitʼakʼayatʼit. Jantu anaʼuntʼit ni palai kʼox ju uxijnan. Palai jantu ju israelitanin ju tachi istavasalanti ixmakpʼu qʼuiu tajunita. Ni va lhitʼakʼayapʼutʼunatʼit apʼastʼactʼitch ni jantu milacataʼan ju lai catitapulhitaju ju kʼox isʼatsucuntiʼan ju lapanacni. Alai ixlacata ju Abraham ju lhitʼaʼutʼatʼit ju kʼox miʼatsucuntiʼan laʼixmacni Dios.
47001024	Faith	Para tun va atʼinaʼuntʼit ni va tapʼastu iclajumputunau tuchi lai alacʼaʼiyaʼitʼit. Jantu chun icnaviputun. Iccʼatsaich ni ixlhichux miʼalhunutʼan ju lhilacʼapʼinatʼit ju Jesús. Para va iclaʼaktaijuputunau ni laich palai akʼachʼanaʼitʼit.
43011001	Description	Ju acsnich ixtakʼankʼai pumatam lapanac ju ixjuncan Lázaro. Chai ju yuchi ixʼalin ju ixʼalakʼavin. Ju pumatam ixjuncan Malia. Chai ju pumatam ixjuncan Marta. Va lakputam ixtatʼajun junta juncan Betania.
52004008	Sin	Pus ju jantu tuʼuʼ lhiulai ju ani lhamapʼaksin va nomputunch ni jantu tuʼuʼ lhiulai ju Dios mas yuchi ju quintaxtaknitanch ju iSpiritu Santu ju tʼajun laquiʼalhunutʼan. Yuchi ju Dios ju jantu tuʼuʼ lhiulacan. Jantiyuʼ ju va ixtʼalapanac ju xcaji.
62004002	Faith	Pus chani ju apʼumispʼayaʼitʼit ni vasalh ixchivinti ju Spiritu Santu ju tʼajun nonaʼ ju anuʼ lapanac u jantu. Pus tachi chun ju lapanacni ju talhilaksi ju Jesús ni yuchach ju Cristo ju ixnoncan camalakachatachilh ju Dios chai talacaʼi ni quitsucuchilh ju yuchi tachi tam lapanac ju ani lacamunutpaʼ chai ni chunch ju tajuni ju lapanacni pus putasui ni tʼajun ju Spiritu Santu laʼixʼalhunutʼan.
65001008	Sin	Para ju anuʼ lapanacni ju tatanulh lamilhiʼuxijnan mas tacʼatsai ni chunch ju aʼulhtucalh ju makʼaniya lapanacni ju ixtaʼalactuʼunun para ixlaquilhtu taʼalactuʼunun. Va tanajun ni Dios ju amapastʼacʼani ju tuchi tanajun mas jantu. Chai va talakʼalhi ju ixlacatunaʼan. Chai jantu tuʼuʼ talhiulai ju tam xakʼai. Chai macxcai chivinti talhichivinin ju tavilanancha lactʼiyan.
60003011	Recommendation	Ma jantu canavi tuʼuʼ macxcai. Ma va yuchi ju canavi ju kʼox. Ma capuxcaulh ixlhichux ixʼalhunut ta yu laich kʼox catʼaʼucxuntsuculh ju aliʼin.
51001023	Faith	Chunch ju catanaviyan ni va tachi alhilacʼapʼinaʼitʼit ju Jesús ixlhichux ju miʼalhunutʼan chai jantu va tam tam anonaʼitʼit chai jantu va amacʼonaʼitʼit ixchivinti Dios ju ixʼuncʼantʼatʼit. Yuchi ju anuʼ chivinti ju najun ni lai amakʼalhtʼaxtʼucʼanaʼitʼit. Chai ju uxijnan kʼasmatʼatʼit ju anuʼ chivinti chai vachuʼ alacjuncanta tachi chun ju lapanacni ju tatʼajun ju ani lacamunutpaʼ. Pus ju quitʼin icPablo. Chai vachuʼ icxtaknicanta ju quilhichʼalhcat ni acʼamalaninilh ju lapanacni ju ani ixchivinti Dios.
43008059	Violence	Chai tasaclich chavai ju chiux ju ixtaputʼalhputunch. Para ju Jesús lana apakʼosnulh ju lapanacni chai taxtulh ju laʼixpujitatʼan ju istʼaʼisraelitanin. Laʼixlacaitat ixtalhavat lapanacni ju putapasatilalh acsni tavanan alh.
49004024	Recommendation	Chai amalacʼasutʼit ni vasalh sastʼi ju miʼatsucuntiʼan. Slivasalh soknicʼa chai salaka atsʼucʼutʼit tachi ju kʼachani ju Dios.
66014012	Faith	Pus ma yuchi lhitasqʼuini ni catachʼixlh ju makʼalhkʼajnat ju talhilacaʼanta ju Cristo. Ma cataquiclacaʼiyach ixlhamapʼaksin ju Dios chai ma va tachi catalhilacaʼanaʼ ju Jesús.
44013030	Description	Para ju Dios malokʼonichokolh laʼixʼaninti.
43010011	Description	Quitʼin ju kʼox xaʼalhistacnaʼ ju lapanacni ju tachi borregojni tajunita. Ju kʼox xaʼalhistacnaʼ borregojni lhitapʼux ju isʼatsucunti va ixlacaʼatalh ixborregojni.
49003002	Grace	Ca aktsʼiya kʼasmatʼatʼit ni quinavinita lamapainin ju Dios chai quixtaknilh ju lhichʼalhcat ni laich aclajunau ni laich atʼakʼalhtʼaxtʼuyaʼitʼit ni alhilacʼapʼinaʼitʼit ju Jesús.
56003010	Recommendation	Ni alin xamatiʼ ju va puxcajui lakʼaiti lacatalhavat ju talhilacaʼanta ju Cristo ni quilhmactʼui canaviputulh pus paktʼui ju akʼai. Ni jantu xalacaʼi ni xakʼaʼich paktʼui pus jantu atʼalalhipʼi ju anuʼ lapanac.
43010019	Description	Aktam alinchokopa ju ixlaklakʼaitiʼan ju israelitanin va ixlacaʼatalh junima chivinti.
43003033	Faith	Ju lacaʼini ju ixchivinti mavasalai ni vas najun ju Dios.
61003014	Recommendation	Ju uxijnan ji quiʼalakʼavin ni pʼacxanatʼit ju Cristo ni caminchokoyaʼ chai catasastʼichokoyaʼ ju tʼiyan chai ju lacatʼun pus ixlhichux miʼalhunutʼan alhistʼaccʼantʼit. Ju chunch acsni caminchokoyaʼ ju yuchi pus jantu lhquiliqui cajunaʼ ju miʼatsucuntiʼan. Alai salaka cajunaʼ laʼixmacni ju yuchi. Vachuʼ catalaktsʼinan ju Dios ni jantu va atʼalakʼaitʼonatʼit ju aliʼin.
53003001	Faith	Vachuʼ iclajumputunau ji quiʼalakʼavin ni asqʼuinitʼit ju Dios ju quilacata quincʼan. Chach makpitsicalh ju ixchivinti ju quiʼucxtinʼan chai chach lakʼayacalh tachi ju navicanta lamilhiʼuxijnanʼan.
47004014	Faith	Pus iccʼatsayau ni Dios ju macxtuchokolh ju quiʼucxtinʼan Jesús acsni ixnita. Chai yuchi ju aquintamacxtuchokoyan vachuʼ ju quijnanʼan va ixlacaʼatalh ni lhilacaʼantauch ju yuchi. Chai aquintalhiʼanan junta vilhcha ju Dios.
59005014	Recommendation	Ni alin xamatiʼ ju milhiʼuxijnan ju takʼankʼai chach tʼasanilh ju talhinajun laʼixtalhavat ju talhilacaʼanta ju Jesús. Chai anch junta ma ju takʼankʼan catasqʼuiniyach ju Dios ixlacata ju anuʼ takʼankʼan. Chai catalacamucʼayach ju aceite laʼixtapakaʼut ju quiʼucxtinʼan Jesús.
44007023	Description	Acsni laktsa tʼupʼuxam cʼata ju Moisés pus ju yuchi pastaclich laʼixʼalhunut ni caʼalh laktsʼiniʼ ju ixtʼaʼamachivinti.
44023027	Violence	Ju israelitanin ixtachʼapata ju ani lapanac chai ixtamakniputun. Para ju quitʼin acsni icmachakxalh ni vachuʼ quilatʼaputekʼecantauch ju quijnanʼan ju romanonin juntau pus icʼalactʼaʼalh ju quintaropajni chai icmakʼalhtaxtulh laʼixmacaʼan.
44019029	Description	Pus ju amachakʼan anch lana va tʼilhi tʼilhi ixtalaich. Pus ixtavilanancha ju Gayo chai ju Aristarco amachakʼan Macedonia. Ju yuʼunch ixtatʼaʼalhtanan ju Pablo. Pus ju lapanacni tachʼapalh ju yuʼunch chai taxakʼamalhiʼalh lacakʼai chakaʼ junta ixtatakʼaixtʼokʼa ju lapanacni acsni ixʼalin ju ixjuntaʼan.
44003014	Sin	Ju Jesús na salaka ixjunita ixʼalhunut chai na soknicʼa ixjunita ju isʼatsucunti. Para ju uxijnan jantu lacʼasqʼuintʼit ju yuchi. Alai yuchi ju sqʼuintʼit ni camacajuncalh ju amakniniʼ.
44015009	Faith	Ju Dios vachuʼ amapaini ju yuʼunch tachi ju quintamapainiyan ju quijnanʼan. Chai vachuʼ achʼakʼanilh ixʼalhunutʼan ju yuʼunch acsni talhilacaʼalh ju Jesús.
46011028	Recommendation	Pus va ta pakchux ju cakʼotʼaʼ ju vino chai caʼuyaʼ ju xkapavati pus tasqʼuini ni cacʼatsa ju pumatamin pumatamin ta yu junita ju ixʼalhunut isʼakstu laʼixmacni Dios u alin ixtalakʼalhin ju jantu macʼacxanicanta u jantu.
46015058	Faith	Pus ni chunch ji quiʼalakʼavin pus va lakatamch anavitʼit ju miʼalhunutʼan. Alhilacʼapʼinkʼalhitʼitch ju Cristo. Chai va tachi anavinitʼit ju ixlhichʼalhcat ju Jesús. Chunch ju alatʼit ni cʼatsʼayatʼit ni jantu tavanan catsʼankʼayaʼ ju tuchʼi naviniyatʼit ju Jesús.
46004016	Recommendation	Pus yuchi iclalhitapaininiyau ni chunch ju alatʼit tachi ju iclai ju quitʼin.
46001021	Faith	Ju Dios cʼatsai tuchi ju navi. Chai ju yuchi jantu lacasqʼuilh ni va laʼixʼatalanintiʼan isʼakstuʼan lai catalhilacaʼalh ju yuchi ju lapanacni. Alai na kʼox xalhiulai ju Dios ni catatakʼalhtaxtulh tachi chun ju takʼasmatʼa ju ixchivinti chai talhilacaʼanta ju Cristo. Ju yuʼunch talacaʼich ju anuʼ chivinti mas tanajun ju aliʼin ni va lakachapu chivinti.
60003001	Recommendation	Vachuʼ chun ju uxijnan ji chakolun ju icʼantʼatʼit. Aqʼuiclacʼaʼitʼit ju mimpapaʼan. Pus ju chunch mas tucaʼ talacaʼita ju ixchivinti Dios ju mimpapaʼan para catalhilacaʼanaʼ ju Cristo acsni catalaktsʼinaʼ ju kʼox miʼatsucuntiʼan mas jantu tuʼuʼ aʼunitʼit.
47005020	Recommendation	Pus yuchi ju Cristo ju quintamalakachatan. Chai acsni icnonau ixlacata ju Cristo pus tachi ju va jun isʼakstu Dios ju taxakʼalayan. Pus iclatapaininiyau minchuxʼan tachi ju ixnaulh ju Cristo ni vanach tivi cava ju ani lacamunutpaʼ. Icʼatapainini ju lapanacni ni catalhilacaʼalh ju Cristo ni laich Ixʼamigojni catava ju Dios.
44002024	Description	Para ju Dios macxtuchokolh ju Jesús junta ixmacnucanta. Makʼostolachokolh acsni xani ni jantu lai catinikʼalhi ju yuchi.
59002007	Sin	Chai yuʼunchach ju tanajun macxcai chivinti ixlacata ju Cristo. Chai ju quijnanʼan ni isʼaskʼatʼan jumpalhtau.
54003003	Description	Chai tasqʼuini ni jantu cakʼachanilh ju tʼakʼapʼat chai jantu vatsʼalhti calhitalhkʼamalh ju tuʼuʼ. Alai cachʼixkʼo ju macxcai. Vachuʼ jantu lasani lapanac cava chai jantu cakʼachanilh ju tumin.
43004014	Grace	Para va tichi chavaich ju cakʼotʼaʼ ju xcan ju acxtakniyaʼ quitʼin jantu tavanan catiquicxixchokolh. Ju anuʼ xcan ju acxtakniyaʼ quitʼin tachi kʼai pos cajunaʼ laʼixʼalhunut ju jantu tavanan caxixaʼ. Chai yuchi ju capuʼalinach isʼatsucunti ju conkʼalhiyanta tus lactʼiyan.
62002005	Faith	Para va tichi chavaich ju quiclacaʼi ju ixchivinti Dios putasui ni ixlhichux ixʼalhunut ju mapaini ju Dios. Chai chani ju lhicʼatsayau ni vasalh va lakatam tʼajuntau ju Cristo.
66016013	Description	Chai iclaktsʼilh pumatʼutu lhacaticurulhni. Ju pumatam taxtulh laʼixquilhni ju kʼai lu. Chai pumatam taxtulh laʼixquilhni ju maktiliʼ. Chai apumatam taxtulh laʼixquilhni ju anuʼ lapanac ju istasui tachi ixlapanac Dios mas jantu. Chai ju anuʼ ixpumatʼutuʼan chunch istasui tachi ju tuʼuʼ venkʼen.
59002008	Recommendation	Pus na kʼoxich ju naviyatʼit acsni vasalh muctʼaxtʼuyatʼit tachi ju najun laʼixlhamapʼaksin ju quiʼucxtinʼan Dios. Pus ju anch najun ni amapʼainitʼit ju mintʼalapanacʼan tachi ju va jun miʼakstuchʼan ju mapʼainichʼokʼocʼanatʼit.
47004005	Faith	Ju quitʼin acsni iclamalaniyau jantu iclajunau ni xakʼai icjuntau. Alai iclajunau ni tasqʼuini ni anavitʼit ju Cristo Jesús miʼucxtinʼan. Chai ju quitʼin va milapanacʼan icjunita va ixlacata ni icmapaini ju Jesús.
46015033	Recommendation	Tun cataʼokxchokʼon xamatiʼ. Apʼastʼactʼit ju chivinti ju chani noncan: “Ni na kʼox quiʼamigo acnavi ju kʼai junita pus vachuʼ aquimalhquiliquinilh ju quiʼatalacpastʼacʼat”. Chunch ju noncan.
58013020	Grace	Pus Dios ju quintalhistacniyan ju quiʼalhunutʼan ni jantu calacʼalh. Chai yuchach ju malokʼonichokolh laʼixʼaninti ju Jesucristo ju quintalhistʼacʼan ju quijnanʼan tachi tam lapanac ju lhistʼacʼa ju ixborregojni. Chai ni lokʼonchokolh ju Jesús laʼixʼaninti pus quintamamachakxanin ni laʼixʼacʼalhni ju xapumavasalai ju chivinti ju quintalhitʼatakʼoxitan ju Dios. Chai ju anuʼ chivinti jonkʼalhita.
50001027	Recommendation	Para aktsʼiya atsʼucʼutʼit tachi ju lhijunch ni lhilacʼapʼinatʼit ju Cristo. Ju chunch mas aclaʼantachau laktsʼinin u jantu para ackʼasmatlich ju milacataʼan ni va tachi lhilacʼapʼinatʼit ju Cristo chai va lakatam untʼatʼit. Vachuʼ ackʼasmatlich ni laʼaktʼaiʼuyatʼit ni jantu tuʼuʼ catamacʼapʼaniyan ni jantu alhilacʼapʼitʼit ju chivinti ixlacata ju Cristo.
46006014	Grace	Chai mas caniyau para ju Dios aquintamacxtunichokoyan ju quilacatunaʼan laʼixtachaput. Chunch aquintaʼulhtuyan tachi ju ulhtulh ju Jesús acsni macxtuchokolh ju ixlacatuna junta ixmacnucanta.
55001006	Recommendation	Pus yuchi iclhimapastʼacʼaniyan ni atʼailhipʼich ixʼamasunica ju lapanacni ixchivinti Dios ni yuchi ju Dios ju xalhikʼailaktsʼinan ju kʼox miʼaktsulh ni laich anaviyaʼ ju chun lhichʼalhcat. Chai acsnich ju xaxtʼaknicʼan ju anuʼ lhichʼalhcat acsni icmokslanin ju quimacaʼ lamilacatuna ni capucʼatsacalh ni ixlapanac Dios xaʼun.
60004006	Grace	Yuchi alhijunicalh ixlacata ju Cristo ju lapanacni ju tanitach ju chavai ni laich catatsucuyanta ju ixtacuvinʼan ju lactʼiyan. Chai mas caniyaʼ ju ixlacatunaʼan tachi ju nican ju ani lacamunutpaʼ para catatsucukʼalhiyanta lactʼiyan tachi ju Dios ni jonkʼalhita.
46007023	Recommendation	Ju Dios na laklhu ju talhitamotan. Pus yuchi alhicʼatsʼatʼit ni yuchi ju miʼucxtinʼan junita. Jantu va mintʼalapanacniʼan.
46010010	Recommendation	Nin yuchi ni canaju ni jantu kʼox ju tuchi quintaxtaknin ju Dios tachi ju tanaulh ju aliʼin sia yuʼunch. Pus na lhu amaknilh ju anquilh ju malakachalh ju Dios ni chunch ju talalh.
47002017	Faith	Para ju quijnan lai icnaviyau ni jantu chun iclayau tachi ju aliʼin ju jantu sok taʼamalaninin ixchivinti Dios. Pus ju quijnan ni va lakatam ictʼajuntau ju Cristo pus icnonau ixchivinti Dios laʼixlhichux quiʼalhunut quincʼan. Chai ni iccʼatsayau ni Dios ju xaquintamalakachayachin pus tachi ju va jun laʼixʼucxlacapuʼ yuchi ju icchivinau.
45015001	Recommendation	Pus ju quijnanʼan ju palai machakxayau ju ixchivinti Dios tasqʼuini ni lacsni lacsni caʼalhiʼau ju va jantucaʼ kʼox tamachakxai. Jantu va yuchi ju canaviu ju va quinkʼachatʼan quiʼakstuʼan.
50002024	Faith	Chunch aclayaʼ mas iclhilaksi ju quiʼucxtinʼan Jesús ni vachuʼ lai vatsʼalhti acʼancha quitʼin quiʼakstu.
66007001	Description	Chai acsni tapasakʼolh ju ani taxtokni pus iclaktsʼilh pumatʼatʼi anquilhnin. Chai ju yuʼunch ixtayanalh laʼixmakastutʼatʼi ju lacamunutpaʼ chai istasastʼucʼach ju un ju ixajachilh ju makastutʼatʼi ju lacamunutpaʼ. Ju chunch jantu catilalh ju un ju ani lacatʼun nin anch ju lacaʼalama nin yuchi ni lai casunulh ju qʼuiu.
60004003	Sin	Pus acsni tucaʼ ixlhilacʼapʼinatʼit ju Cristo pus ixnaviyatʼit va tuchi ixtalakxtuch tachi ju talai ju jantucaʼ talhilacaʼanta ju yuchi. Pus ixnaviyatʼit tachi chun ju alactuʼunti ju ispʼastʼacʼatʼit. Chai ixnaviyatʼit ju macxcai ixkʼachat ju milacatunaʼan. Chai ixtʼakʼapʼayatʼit. Chai ixpʼinatʼit junta lai cʼatan junta va kʼaya ixlayatʼit. Chai va tachi ixʼalactʼatʼakʼapʼatʼonatʼit ju aliʼin. Chai ixlakʼayayatʼit ju misantoʼan tachi ju jantu lhijun laʼixlhamapʼaksin Dios. Para kʼoxich ju chavai. Jantu lhijun ni vana va chunch ju alatʼit.
66011005	Violence	Chai ni xamatiʼ calactuʼuputunaʼ pus lana taxtui ju alapnaʼ laʼixquilhniʼan ju ixtʼiyunʼan lapanacni. Chai lana amakni ju ixtʼalaxcaiʼan. Pus ni xamatiʼ calactuʼuputunaʼ chunchach ju capuniyaʼ.
44023005	Recommendation	Pus ju Pablo naulhch: ―Jantu xaccʼatsai ji quiʼalakʼavin ni yuchi cava ju xakʼai pali. Ni xaccʼatsa cava pus jantu chun xacjunilh ni laʼixchivinti Dios ju tsʼokcanta najun ni jantu macxcai aclhichivinilh tam xakʼai laquilakʼachakʼan.
66022015	Sin	Para lacamacni tatʼajun ju va ixtʼachunch tajunita tachi ju tuʼuʼ atapacxat chai ju alhicujnin chai ju tatʼatʼajun va tichi chavaich chai ju amakninin chai ju tamaklacaʼani ju tuʼuʼ santo chai tachi chun ju takʼachani ixnajunca ju taʼaklhtamat chivinti.
66002014	Sin	Para ma alin lacatsʼunin ju naviyatʼit ju jantu kʼox lhiulai ju yuchi. Pus ma alin ju lamilhiʼuxijnan ju talacaʼini ju ixlhamapʼaksin ju makʼaniya lapanac ju Balaam ixjuncan. Yuchach ju junilh ju kʼai ucxtin Balac ta yu laich caʼapumakʼalhkʼosuyach ju israelitanin. Ju Balaam va ajunilh ni laich cataʼulh ju lhivai ju ixlhakʼailaktsʼincanta ju santo chai ni laich catatʼatsuculh va tichi chavaich.
53001003	Faith	Aktsʼiya tasqʼuini ni va tachi acjunau ju Dios lakʼailaktsʼiuch ju milacataʼan ji quiʼalakʼavin. Chai chunchach ju iclayau. Chai lhijunch ni chunch ju acjunau ju yuchi ni palai lhilacʼapʼinatʼit ju Jesucristo ju chavai chai palai na lamapʼainiyatʼit ju pumatamin ju uxijnan.
46012002	Sin	Pus apʼastʼactʼit. Acsni jantucaʼ ixlhilacʼapʼinatʼit ju Jesús ixmalacʼaʼinicʼantʼatʼit ni na tuʼuʼ ju santo mas jantu lai chivinin.
49005025	Recommendation	Chai ju uxijnan ju xapapanin untʼatʼit amapʼainitʼit ju miʼamachakaʼan tachi ju Cristo ni quintamapainiyan tachi chun ju lhilacaʼantauch ju yuchi. Chai tamakʼaxtakchokolh isʼakstu ju quilacataʼan.
45012017	Recommendation	Ni xamatiʼ cataʼulhtuniyan ju macxcai jantu alhimapʼuspʼitnitʼit ju macxcai. Anavitʼit ju kʼox ju laʼixʼucxlacapuʼan ju lapanacni.
60005006	Recommendation	Pus jantu tuʼuʼ alhitʼakʼayatʼit ni cʼatsʼayatʼit ni na tachapun ju Dios. Chai ni jantu tuʼuʼ alhitʼakʼayayaʼitʼit pus ju yuchi catalakʼayayan acsni cachinaʼ ju avilhchan ju lhcata ju yuchi.
44014017	Grace	Para aktsʼiya ixmacamin ju tuʼuʼ ju catalhimispalh ju lapanacni ni tʼajun ju yuchi. Ju yuchi ixʼanavini kʼox ju lapanacni. Ju yuchi macamin ju xcan ju minacha lactʼiyan. Chai quintalalhavaniyan ju quiʼachʼanantiʼan chai va tachi quintaxtakniyan quivaitiʼan chai quinkʼachatʼan laquiʼalhunutʼan. ―Chunch ju ajuni ju lapanacni ju Pablo.
54003011	Recommendation	Pus chunchach vachuʼ ju chakolun ju taʼaʼaktaijunumputun. Jantu va lakachapuni chakolun catava. Nin yuchi ni lai catamapuchokolh ju chivinti. Calhistacchokocalh isʼakstuʼan chai tasqʼuini ni lai calhilaksicalh ni catamuctaxtuyaʼ tachi chun ju tanaviputun.
66002021	Sin	Pus ma na lakalhu avilhchan ju xapacxan ni camacaulich ju alactuʼunti ju navi ni va tʼatʼajun va tichi chavaich. Para ma lana jantu tam pastacputun.
44012020	Description	Pus ju amachakʼan Tiro chai Sidón anch ixtaʼi ju ixvaitiʼan laʼixtʼun ju kʼai ucxtin Herodes. Para ju acsnich ju Herodes na ixʼaxcajich. Pus ju yuʼunch talakmilh ju Herodes chai tanavilh ixʼamigoʼan ju Blasto. Ju yuchi xakʼai ixjunita ju anch laʼixpuʼucxtin Herodes. Pus tatʼatakʼoxilh ju chivinti ju yuchi ni yuchach ju catapaininilh ju kʼai ucxtin ni cacaplich ju ixtalhkʼamti.
43008049	Sin	Chai akʼalhtayanalh ju Jesús. Ajuni ju lapanacni: ―Ju quitʼin jantu icpacxanta ju lhacaticuru. Alai va iclajumputunau ni yuchi ju xakʼai ju quimpai Dios. Chai ju uxijnan jantu tuʼuʼ quilalhiulayau.
43006018	Description	Pus ju xcan na pʼas ixtʼajun lucunuʼ ni na pʼas ixlai ju kʼai un.
45008018	Faith	Chai mas makʼalhkʼajnanauch ju ani lacamunutpaʼ para jantuch canaviniu cuenta. Cʼatsayau ni astan tachi ju va jantu tuʼuʼ ixjunita ju quimakʼalhkʼajnatʼan calhiulayau acsni calakʼayacanau ju lactʼiyan.
62002012	Grace	Ju uxijnan tachi ju va quiʼaskʼatʼan untʼatʼit. Chai ni macʼacxanicʼantʼatʼit ju miʼalactuʼuntiʼan va ixlacaʼatalh ni lhilacʼapʼintʼatʼit ju Jesús pus yuchi iclalhiʼatsʼoknuniyau ju uxijnan.
55001009	Grace	Pus Dios ju quintamakʼalhtaxtun chai quintatʼasaninch ni salakach cajunau laquiʼatsucuntiʼan. Chai jantiyuʼ ju quintalhiʼulhtutan chunch va ixlacata ni caʼixnaviu tuʼuʼ ju kʼox. Alai chunch quintaʼulhtutan ni chunch ju xalacasqʼuin ju yuchi. Pus mas jantucaʼ ixnavican ju lacamunutpaʼ pus ju yuchi xaquintanavinitan lamapainin ixlacata ju Cristo Jesús.
43019006	Violence	Acsni talaktsʼilh ju xalackʼajin palijni chai ju ixtaropajni pus pʼas talacnaulh: ―Amaqʼuilhtʼatʼich ju lacacurus ju anuʼ lapanac. Para ju Pilato ajuni: ―Alai uxijnan alhipʼinchitʼitch. Amaqʼuilhtʼachitʼitch uxijnan. Ju quitʼin jantu tuʼuʼ xaclhitajuni ju ixtalakʼalhin.
60001010	Grace	Ju makʼanch ju Dios amaʼatsʼoknunilh ixlapanacni ju ixchivinti. Ju yuʼunch ixtachivinin ixlacata ju lamapainin ju quintanavinitan ju Dios. Para jantu kʼox ixtamachakxai tuchi ixtanajun. Pus na talhasacminilh chai ixlhichux ixʼalhunutʼan tapuxcaulhch lacaʼalhiqui ta yu laich takʼalhtaxtucan lacamakʼalhkʼajnat junta jonkʼalhita.
63001007	Sin	Pus iclalhijunau chunch ni na lhu alin ju lapanacni ju va taʼaʼokxchokʼonun. Chai ju yuʼunch va makpitsicanta ju ani lacamunutpaʼ. Ju yuʼunch jantu talacaʼi ni quitsucuchilh ju Jesucristo ju ani lacamunutpaʼ chai talacasu tachi lapanac. Yuchach ju ixnoncan camalakachatachilh ju Dios. Pus ju yuʼunch va aʼokxchokʼonin tajunita. Va tatalacasui tachi ju Cristo para va talakʼalhiputun tuchi navita ju yuchi.
44024005	Sin	Pus ju ani ya lapanac lana kʼox kʼai junita. Chai va alakmaktalhkʼaman ju quintʼaʼisraelitanin quincʼan ixlhilacaputsʼun ju lacamunutpaʼ. Ju yuchi vachuʼ chʼakʼokʼai ju anuʼ Jesús amachakaʼ Nazaret.
54003016	Grace	Pus ju makʼanchich jantu iscʼatsayau ta yu laich takʼalhtaxtucan. Para ju chavai machakxayau. Chai na tasqʼuini ni cacʼatsayau tuchi lacaʼiyauch ixlacata ju Cristo. Pus lacaʼiyau ni talacasu ju Dios ju ani lacamunutpaʼ acsni lapanac quitsucuchilh ju istsʼalh. Yuchi ju Jesucristo. Chai ju Dios masulh ni na soknicʼa junita ju isʼatsucunti ju istsʼalh. Chai ju anquilhnin talaktsʼilh. Chai ajunicalh tachi chun ju lapanacni ixlacata ju yuchi. Chai tachi chun ju yuʼunch va aliʼin ju talhilaksilh ju yuchi. Chai ju yuchi lhiʼanchokocalh ju lactʼiyan junta slivasalh na kʼox.
66016021	Violence	Chai lackʼai chajʼit ju minchalh lactʼiyan. Ixtatsʼinqʼui tachi tʼupʼuxam kilo ju lakatamin. Chai ju lapanacni tajuni macxcai chivinti ju Dios ixlacata ju makʼalhkʼajnat ju alilh ni tamachilh ju chajʼit. Slivasalh na kʼai lhitalhan va.
61003013	Faith	Para ju quijnanʼan pacxantaitauch ju sastʼi tʼiyan chai ju sastʼi lacatʼun tachi ju quintakʼalhtasunitan ju Dios. Chai ju anch va si salaka cajunaʼ.
66006014	Description	Chai ju lactʼiyan lana matich va tachi acsni pasmilhcan ju tuʼuʼ alhiqui. Chai tachi chun ju talhpa chai tachi chun ju lactʼicstʼi lacatʼun lacaʼalama si amakʼosukʼocalh.
58010010	Grace	Pus va ixlacaʼatalh ni navinilh ixkʼachat ju Dios ju Jesús chai makʼaxtaklh laʼixʼaninti ixlacatuna pus lai salaka cajunau laʼixmacni Dios. Pus ju yuchi navinikʼolh ixkʼachat ju Dios acsni paktam xtaklh ju ixlacatuna chai jantu tasqʼuini ni caxtakchokolh aktam.
52001002	Faith	Pus va ta pakchux ju ictʼachivinau ju Dios icjunau lakʼailaktsʼiuch ju milacataʼan. Chai ictapaininiyau ju yuchi ju milacataʼan.
66006004	Violence	Chai icʼalh. Chai lana taxtuchokolh alakatam caballo ju na slapulh ixjunita. Chai ju lapanac ju ixpujucʼalh ixtaknicanta ixpokʼai ni laich camalasani ju lapanacni ixlhilacaputsʼun ju lacamunutpaʼ. Ju chunch ju lapanacni catalamakniyach. Chai ju anuʼ ju ixpujucʼalh ju caballo xtaknicalh lakatam kʼai espada.
54006001	Recommendation	Tachi chun ju lapanacni ju talhilacaʼanta ju Cristo ju astʼacanta catatalhonilh ju ixʼucxtinʼan. Ju chunch jantu va kʼaya calhichivinincanaʼ ju ixtapakaʼut ju Dios nin yuchi ju ixchivinti.
51003009	Recommendation	Jantu vana alaʼunitʼit taʼaklhtamat ni cʼaptʼatʼit ju miʼatsucuntiʼan tachi ju ixlayatʼit acsni tucaʼ ismispʼayatʼit ju Jesucristo.
66002020	Sin	Para ma alin lacatsʼunin ju jantu kʼox lhiulai ju yuchi. Ma yuchi ni va yauch unitʼit ju anuʼ chakoʼulh ju Jezabel juncan ni laich catavi lamilhiʼuxijnan. Chai ju yuchi va tajunan ni laich najun ixchivinti Dios mas jantu. Chai ju yuchi amalani chai aʼokxchokʼoi ju ixlapanacni ju anuʼ ju xaquimaʼatsʼokni ju ani chivinti. Ma va ajuni ni laich catatʼatsuculh va tichi chavaich chai ma lai cataʼulh ju lhivai ju ixlhakʼailaktsʼincanta santo.
48003008	Grace	Pus ju Dios makʼanch iscʼatsai ni calaktsʼinaʼ ni salaka laʼixmacni tachi chun ju catalhilacaʼanach ju Jesús mas uxijnan ju jantu israelitanin untʼatʼit. Yuchi lhijunilh ju ani chivinti ju Abraham ta yu cataputakʼalhtaxtuyach ju lapanacni. Ma chani junilh ju Dios: “Va ixlacaʼatalh ni xaqʼuinqʼuiclacʼaʼi ju quinchivinti pus laich capuʼalinaʼ ju kʼox isʼatsucuntiʼan tachi chun ju lapanacni”. Chunch ju junilh ju Dios ju Abraham.
58012005	Recommendation	Ja va cʼapkʼotʼatʼit ju chivinti ju tsʼokcanta junta mapʼaksicanauch. Ju anch ju Dios quintalhixakʼalayan isʼaskʼatʼan. Chai chani ma quintajunan: Quiʼaskʼatʼan jantu anaʼuntʼit ni jantu tuʼuʼ nomputun ju makʼalhkʼajnat ju iclaxtakniyau. Chai jantu va acʼappʼutʼutʼit acsni iclakʼayau.
58013017	Recommendation	Aqʼuiclacʼaʼitʼit ju yuʼunch ju talhinajun lamilhiʼuxijnan. Anavitʼit tachi ju tajunan. Pus chunch ju aʼulhtʼutʼit ni yuʼunch ju talhistacniyan ju miʼatsucuntiʼan ni laich sokch apʼinaʼitʼit laʼixti ju Dios. Chai ju yuʼunch casacmikʼocanaʼ ni kʼox talhistactan u jantu. Pus aqʼuiclacʼaʼinitʼit ni laich lhikʼach catanaviyaʼ ju ixlhichʼalhcat. Jantu va catalhamakʼanininan tachi ju layatʼit. Pus ni va catalhamakʼanininan pus ju chunch jantu kʼox cava ju milacataʼan.
44013019	Description	Chai astan malaccʼacxa ju lapanacni amachakʼan lakatujun lacatʼun ju lhiCanaán. Chai ju ixlacatʼunʼan ju yuʼunch axtaknikʼo ju makʼaniya quilacpaʼitniʼan.
54006003	Faith	Pus jantu xcai ni caʼalilh xamatiʼ ju amalaninin atumpa chivinti chai jantu chun najun tachi ju ixchivinti quiʼucxtinʼan Jesucristo ju sok junita chai jantu najun ta yu laich caputsuculh tachi ju kʼoxich lhiulai ju Dios.
63001010	Recommendation	Ni xamatiʼ talakminan chai tajunan ni va tamalaniputunan ixchivinti Dios para ni jantu lacaʼi tachi ju ismasui ju Cristo pus jantu alacʼasqʼuinitʼit ni catavi laminchakaʼan. Nin lai amalakʼavitʼit.
47001005	Grace	Pus tachi ju Cristo ni ixcaican pus va na va chun ju quijnanʼan. Vachuʼ xcaicanau. Para vachuʼ yuchi ju Cristo ju quintamatankʼoxaxkʼayayan.
65001011	Sin	Painiʼitnich ju yuʼunch. Ju yuʼunch lana jantu kʼox ju isʼatsucuntiʼan. Chunch tajunita tachi ju ixjunita ju isʼatsucunti ju makʼaniya lapanac ju Caín ixjuncan. Chai vachuʼ talai tachi ju lalh ju makʼaniya lapanac ju Balaam ixjuncan. Ju yuʼunch vachuʼ va tapulhajaputun ju chivinti ju jantu soknicʼa. Chai vachuʼ talhitajulh ju ixmakʼalhkʼajnatʼan junta jonkʼalhita ni jantu taquiclacaʼiputun ju ixlhamapʼaksin Dios tachi ju lalh ju makʼaniya lapanac ju Coré ixjuncan. Ju yuchi vachuʼ va samakʼalh ju ixlhamapʼaksin Dios chai yuchi lhimaknicalh.
65001010	Sin	Para ju anuch lapanacni ju tavilanancha lamilhiʼuxijnan macxcai talhichivinin ju tavilanancha lactʼiyan mas jantu tamachakxai ta yu talhijunitach. Para ju taxtokni ju tamachakxai va laʼisʼakstuʼan tachi ju talai ju tuʼuʼ atapacxat yuchi ju tapulhitajui ixmakʼalhkʼajnatʼan junta jonkʼalhita.
58011007	Faith	Ju Noé lacaʼinilh ixchivinti Dios chai acsni tavanan junilh ju Dios ni caʼalinaʼ ju akmuxtut pus ju yuchi lacaʼi mas jantucaʼ istasui ni lai camilh ju xcan. Pus navilh lakatam barco junta taputakʼalhtaxtulh chux ju ixtatanumanalh ixchakaʼ. Pus ni navilh ju barco ju Noé pus putasu ni lacaʼinilh ixchivinti Dios. Chai ni takʼalhtaxtulh ju Noé ni xalacaʼini ju Dios pus putasui ni talakʼalhin ju xatanavi ju ixtalhavatʼan lapanacni ni jantu xatalacaʼini ju Noé mas ixʼalacjuni ni catalacaʼinilh ju Dios. Vachuʼ va ixlacata ni lacaʼinilh ixchivinti Dios ju Noé yuchi lhilaktsʼincalh ni soknicʼa ixjunita ju isʼatsucunti.
58009006	Description	Pus acsni talakʼoxikʼolh ju chakaʼ pus ju palijni tatsuculh tanunin junta quilhpʼulhya chakaʼ. Va ixtaʼan navinin ta yu ixtapulakʼayai ju Dios tachi ju ixʼajuncanta.
44007051	Sin	Para iclajunau ni na kʼox pʼas ju miʼalhunutʼan ju uxijnan. Ju uxijnan mas malacʼasupʼalatʼit tachi ixlapanacni Dios para lana jantu kʼasmatpʼutʼunatʼit ju ixchivinti. Lana jantu lacʼaʼipʼutʼunatʼit. Ju uxijnan aktsʼiya sastʼucʼatʼit acsni taxakʼalayan ju Spiritu Santu. Tachi ju ixtalai ju makʼaniya milacpaʼitniʼan chunchach vachuʼ ju layatʼit ju uxijnan.
54001009	Sin	Pus ju vasalh machakxai ju anuʼ lhamapʼaksin cʼatsai ni jantu lhinavicanta ju va ixlacataʼan ju lackʼoxin lapanacni. Alai yuchi lhinavicalh ixlacataʼan ju jantu tuʼuʼ talhiulai ju lhamapʼaksin chai ju jantu lai talacaʼi chai ju jantu tuʼuʼ talhiulai ju Dios chai ju na taʼalactuʼunun chai ju jantu tuʼuʼ alhiulanan chai ju tanajun macxcai chivinti chai ju tamakni ju ixpaiʼan chai ixnatiʼan chai ju tamakni ju ixtʼalapanacʼan.
46005009	Recommendation	Pus lacaʼalakatam alhiqui ju iclaʼatsʼoknunitau ju uxijnan iclajuniu ni jantu amaʼamigoxlatʼit ju yuʼunch ju tatʼatʼajun ju jantu ixʼamachakaʼan u ju jantu ixpapaʼan.
48001015	Grace	Pus ju Dios quisacxtulh acsni tucaʼ xactsucui. Chai va ixlacata ni na kʼai ju ixʼamapaininti pus yuchi astan quilhilhcaʼula ni ixtamalakachan acva. Pus chilh avilhchan acsni lacasqʼuilh ju Dios ni acmispalh ju istsʼalh ni laich aclajunau ju uxijnan ju jantu israelitanin untʼatʼit ta yu laich atʼakʼalhtʼaxtʼuyaʼitʼit. Pus ju acsnich lana jantu xamatiʼ ju va quintʼalapanac ju icsqʼuinilh lamapainin ni aquijunilh ni kʼox ju acnaviyaʼ u jantu.
45007015	Description	Jantu icmachakxai ta yu junita ju quiʼatsucunti. Ju kʼox icnaviputun jantiyuʼ ju icnavi. Alai yuchi icnavi ju jantu kʼox iclhiulai.
61003018	Faith	Alai va palai lhu amachʼakxatʼit ju lamapainin ju quintanaviniyan ju Dios. Chai palai amispʼatʼit ju quiʼucxtinʼan chai quiʼamakʼalhtaxtunuʼan Jesucristo. Chach lakʼayacalh ju yuchi ju chavai chai tus va tavananch. Chunch vasalh cava.
46004010	Description	Ju lapanacni quintalaktsʼinan tachi ju va tontojni icjuntau va ixlacata ni icnonau ixchivinti ju Cristo. Para ju uxijnan nonatʼit ni palai na machʼakxayatʼit ixchivinti Cristo. Nonatʼit ni palai lhilaksiyatʼit ju Cristo ju uxijnan. Ma palai jantu ju quijnan. Nonatʼit ni tachi ju va xalackʼajin untʼatʼit para ju quijnan ma tachi ju va amacxtalh iclaktsʼincanauch.
60005009	Faith	Pus asamakʼantʼit ju tuchi tamapastʼacʼaniyan ju lhacaticuru. Slivasalh ixlhichux ju miʼalhunutʼan alhilacʼapʼitʼit ju Cristo. Acʼatsʼatʼitch ni vana va chun tatʼajun makʼalhkʼajnin ju aliʼin milhiʼalakʼavinʼan laʼixmacni Cristo tachi ju makʼalhkʼajnanatʼit ju uxijnan. Si chun tamakʼalhkʼajnan mas vanta anchach cava.
51003022	Recommendation	Chai ju uxijnan ji xalapanacni aqʼuiclacʼaʼitʼit tachi chun ju catalhijunan ju miʼucxtinʼan ju ani lacamunutpaʼ. Va tachi kʼox achʼalhcʼatnantʼit. Jantu va acsnich ju kʼox achʼalhcʼatnantʼit acsni va talaktsʼinan ju miʼucxtinʼan ni laich catanaulh ni lackʼoxin lapanacni untʼatʼit. Alai va tachi kʼox achʼalhcʼatnanitʼit ni tʼalhoniyatʼit ju Dios.
66017012	Description	Chai ju anuʼ lakacau ixʼakalokot ju anuʼ slapulh maktiliʼ ju laktsʼintʼa yuchi laktsʼipaxcavacan ju ixpumacauʼan ucxtinin. Ju yuʼunch tucaʼ axtaknican ixpuʼucxtinʼan. Para catʼaʼaxtaknicanaʼ ju maktiliʼ ixpokʼaiʼan chai va tam hora ju lai catalhinonaʼ.
46002012	Grace	Pus ju quijnanʼan jantiyuʼ ju xaʼatalaninti va lhilapanac ju pumachakxayau ju ixtaxtokni Dios. Para ju Dios quintaxtaknitan ju Spiritu Santu chai yuchach ju quintamamachakxaniyan ju tuchi quintalhikʼailaktsʼintan ju Dios.
59005001	Recommendation	Pus ju chavai ji makʼalinin ju lhilaksiyatʼit ju mintuminʼan alackʼalhuntʼit. Alactʼasatʼit ixlacata ju mimakʼalhkʼajnatʼan ju caminaʼ astan.
66002010	Recommendation	Pus ma jantu atʼalhonitʼit ju alhimakʼalhkʼajnanaʼitʼit. Pus ju lhacaticuru ma caʼamapastʼacʼaniyaʼ ju lapanacni ni catalhinonaʼ ixtʼalhnuca ju aliʼin lamilhiʼuxijnan. Chai ni jantu acʼapʼaʼitʼit ju yuchi mas chunch cataʼulhtuyan pus ma catasuyaʼ ni vasalh lhilacʼapʼinatʼit ju xaquimaʼatsʼokni ju ani chivinti. Chai ma tachi lakacau avilhchan ju amamakʼalhkʼajnicʼanaʼitʼit. Para va tachi alhilaksitʼit ju yuchi mas amaknicʼanaʼitʼit chai ju yuchi ma cataxtakniyan ju mintalhajaʼan. Ma yuchi ni caʼalinaʼ ju miʼatsucuntiʼan jonkʼalhita lactʼiyan.
54006011	Recommendation	Para ju uxintʼi ni ixlapanac Diosʼat pus amacʼauch tachi chun ju ani taxtokni. Yuchi ju anavitʼi cuenta ta yu laich soknicʼa aʼuntʼi chai ta yu kʼox calhiula ju Dios ju miʼatsucunti. Chai vachuʼ va tachi alhilacʼapʼich ju Dios. Chai va tachi amapʼainininch chai achʼixkʼoʼ mas va tuchi camilh lamiʼatsucunti. Chai jantu alhitʼakʼayatʼi tuʼuʼ.
59005005	Sin	Pus ju uxijnan jantu tuʼuʼ ixtacʼacxnitan ju ani lacamunutpaʼ. Na ixnaviyatʼit tachi ju ixkʼachʼaniyatʼit. Chunchach junita ju miʼalhunutʼan ju chavai tachi ju tuʼuʼ atapacxat ju lakʼonuncantach ni camaknicanach. Ju uxijnan vachuʼ amamakʼalhkʼajnicʼanaʼitʼit.
66004004	Description	Chai ixtalakachoko ju anuʼ xakʼai putolan ixʼalin alakapʼuxamtʼatʼi putolan. Chai ixtapuvilanalh pumapʼuxamtʼatʼi lackʼajin papaninch. Sich ixtalakchʼita ju na xnapapa ixpumpuʼan. Chai ixtalacpatanumanalh ixcoronaʼan ju si oro ixjunita.
66018007	Description	Chai tachi ju yuʼunch ni na kʼai ixtacʼatsan chai na lhu ixtaʼalactuʼunun pus vana va chun lhu amamakʼalhkʼajnitʼit chai lhu amamakʼaninitʼit ju yuʼunch. Pus ju yuʼunch tanajun laʼixʼalhunutʼan ni xalackʼajin tajunita chai jantu va amaconcanta chai jantu tavanan cataʼamakʼanininaʼ.
60003007	Recommendation	Vachuʼ ju uxijnan xapapaninch ju alin ju miʼamachakaʼan. Kʼox atʼatsʼucʼutʼit ju miʼamachakaʼan chai alakʼayatʼitch. Acʼatsʼatʼitch ni na tachapun untʼatʼit ju uxijnan para ju tam chakoʼulh jantu na chun tachapun ju ixlacatuna. Chunchach ju alatʼit ni mintʼiyunʼan ju amaklhtʼayanantʼatʼit ju lamapainin ju tanavinitan ju Dios acsni taxtaknitan ju miʼatsucuntiʼan ju conkʼalhiyanta ju lactʼiyan. Pus ni chunch ju atʼatsʼucʼutʼit ju miʼamachakaʼan pus jantu xtuʼuʼ catasastucniyan acsni atʼachʼivinaʼitʼit ju Dios.
54002012	Recommendation	Ju lacatalhavat jantu iclacasqʼuin ni cataʼamalaninilh ixchivinti Dios ju chakolun. Caʼamalanicalh ju jokʼatni. Nin yuchi ni lai xamatiʼ caʼamapʼaksinin. Alai va sek catatavi.
46001009	Faith	Ju Dios muctaxtui ju ixchivinti. Chai yuchach ju tatʼasanitan ni kʼox ixʼamigojnich aʼunaʼitʼit ju Jesucristo. Ju yuchi istsʼalh Dios junita chai vachuʼ quiʼucxtinʼan junita.
48005013	Recommendation	Pus ju uxijnan ji quiʼalakʼavin ju Dios talhisacxtutan ni isʼaskʼatʼan aʼunaʼitʼit. Jantu vana tasqʼuini ni anaviyaʼitʼit tachi ju najun lacalhamapʼaksin. Para ju chunch jantu va nomputun ni laich anavitʼit ju macxcai miʼatalacpastʼacʼatʼan va ixlacaʼatalh ni jantu lhilaksiyatʼit ju lhamapʼaksin. Alai tasqʼuini ni lacaʼamapaininti alaʼaktʼaiʼutʼit ju milhiʼuxijnan.
59002012	Recommendation	Pus chunchach ju achʼivinintʼit chai chunchach ju atsʼucʼutʼit tachi ju lhijunch ni alaktsʼincʼanaʼitʼit laʼixlhamapʼaksin Dios. Pus ju ixchivinti Dios sok najun chai acsni lacaʼinican ju yuchi pus palai jantu na tachapun jun ju alactuʼunti laquiʼatsucuntiʼan.
46012005	Faith	Chai na tijlhu alin ju lhichʼalhcat laʼixmacni Dios para va pumatam ju chʼalhcatnanican. Va yuchi ju Jesús.
45009005	Description	Ju quintʼaʼisraelitanin ixʼapapanatnich tajunita ju makʼaniya quilacpaiʼan Abraham chai ju Isaac chai ju Jacob. Chai ju Malia israelita ixjunita chai yuchach ju ixnatich va acsni tavanan quitsucuchilh ju Cristo tachi lapanac ju ani lacamunutpaʼ. Pus ju Cristo yuchi ju Dios junita ju lhinonkʼojui tachi chun ju taxtokni. Va tachi kʼoxich calhichivinincalh ju yuchi mas va tavananch. Iclacasqʼuin ni vasalh chunch ju canavicalh.
47001006	Description	Pus ni laich amatʼankʼoxaxkʼayacʼanaʼitʼit chai ni laich atʼakʼalhtʼaxtʼuyaʼitʼit yuchi iclhimakʼalhkʼajnanau ju quijnan. Chai ni quintamatankʼoxaxkʼayayan ju quijnan ju Dios pus vachuʼ yuchi lai lhicʼatsʼayaʼitʼit ni catamatankʼoxaxkʼayayan ju uxijnan. Chai ju chunch vachuʼ lai achʼixʼaʼitʼit ju tuʼuʼ makʼalhkʼajnat tachi ju iclhimakʼalhkʼajnanau ju quijnan.
47001021	Faith	Yuchi ju Dios ju quintaʼaktaijuyan ni laich cachʼakʼokʼakʼalhiyau ju Cristo. Quintaʼaktaijuyan ju quijnan chai vachuʼ taʼaktaijuyan ju uxijnan. Chai yuchi ju Dios ju quintasacxtutan ni acnaviniyau ju ixlhichʼalhcat.
44010015	Recommendation	Pus xakʼalachokocalh ju Pitaluʼ ixlhipaktʼuich. Chanich ju juni: ―Ju najuntach ju Dios ni lai ucan tun va anau ni jantu lai ucan.
66018009	Sin	Chai na catalackʼalhunach. Chai ai ai catanonaʼ ju xalackʼajin ucxtinin ju lacamunutpaʼ ju tatʼaʼalactuʼunulh ju yuʼunch chai tatʼanavilh ju ixkʼachatʼan. Chunch ju catanaviyaʼ acsni catalaktsʼinaʼ ju xajin ni catsucuyaʼ lhcunuʼ ju lakʼachakʼan.
43014023	Faith	Akʼalhtayanalh ju Jesús. Junich: ―Ni xamatiʼ quimapaini pus camuctaxtuyaʼ ju laquinchivinti. Chai ju quimpai camapainiyaʼ. Chai ju quimpai chai ju quitʼin aclakminauch ju quilacaʼinich ju quinchivinti. Chai actsucuyauch laʼixʼalhunut ju yuchi.
62004010	Grace	Ju Dios quintamasunitan ni slivasalh quintamapainin mas tucaʼ ixmapainiyau ju yuchi. Ju yuchi quintamapainiyan chai macamilh ju lakatami istsʼalh ju matanʼula ixʼalhunut ju Dios ixlacata ju quiʼalactuʼuntiʼan acsni tavanan nilh. Ju chunch ju yuchi mapalalh ixtapalh ju quiʼalactuʼuntiʼan.
62001007	Faith	Pus junta vilhcha ju Dios si atuncunuʼ junita. Chai ju quijnanʼan ni naviyau ju kʼox pus tachi ju va putuncujun junita laquiʼalhunutʼan. Chai ju chunch kʼox ixʼamigojni juntau ju aliʼin ju vachuʼ talhilacaʼanta ju Cristo. Chai ju chunch vachuʼ quintaxacanikʼoyan tachi chun ju macxcai laquiʼalhunutʼan va ixlacaʼatalh ni nilh ju Jesucristo istsʼalh Dios ju quilacataʼan.
48004007	Grace	Pus ju chavai jantuch quintalaktsʼinan tachi ju va tam xalapanac. Alai quintalhimispayan ni isʼaskʼatʼan juntau. Chai ni isʼaskʼatʼan juntau pus amaklhtayanantauch tuchi quintakʼalhtasunitan tachi chun ju quijnanʼan ju lhilacaʼantauch ju Cristo.
58001008	Faith	Para ixlacata ju istsʼalh ma chani naulh: Ju mimpuʼucxtin ju uxintʼi ji Dios jonkʼalhita. Chai soknicʼa navi ju uxintʼi lamimpuʼucxtin.
43010033	Sin	Taʼakʼalhtayanalh ju istʼaʼisraelitanin. Tajunich: ―Jantu iclalacatʼalhmaputunau ixlacata ju kʼoxi lhichʼalhcat ju navitʼa. Para va ixlacaʼatalh ju macxcai chivinti ju naʼun ni naʼun ni Diosʼat. Para ni va lapanac umpʼalatʼa.
66014011	Description	Chai junta tamakʼalhkʼajnan ju yuʼunch ma va tachi jinilatach. Chai ma jantu tavanan catitaʼastacnalh ju yuʼunch ju tamaklacaʼanita ju anuʼ maktiliʼ chai ju anuʼ ju talapalaxtulh tachi ixlacatuna ju maktiliʼ chai ju alhimichicanta ixtapakaʼut ju anuʼ maktiliʼ. Ma tontacuj chai tontatsʼis catamakʼalhkʼajnanaʼ.
47004001	Faith	Pus ju Dios quintaʼaktaijun laʼixʼamapaininti ni xaquintaxtakniyan ju ani lhichʼalhcat ni acʼajuniu ju lapanacni ixlacata ju Cristo. Pus ixlhiyuchi jantu tavanan lai actinaju ni na tsʼinqʼui chai jantu actitailhiʼau.
58013006	Faith	Chai vachuʼ yuchi lai lhinonauch ixlhichux quiʼalhunutʼan: Yuchi ju Dios ju quiʼaktaijui. Jantu actitalhanalh. Pus tijuch ju lai aquinavilh ju va lapanac. Chunch ju lai nonau.
45014003	Recommendation	Pus ju okʼojui chux jantu calacmackʼalh ju tam ixlakʼau ju jantuch okʼojui chux. Chai ju jantu okʼojui chux jantu lai catijunilh ju anuʼ ixlakʼau ju okʼojui chux ni jantu kʼox tachi ju lai. Jantu lai actijunilh ju chunch ni salaka laktsʼin ju Dios ju ixʼalhunut ju anuʼ lapanac.
45015005	Grace	Dios ju quintaxtakniyan ju quintachaputʼan ni laich chʼixauch va tuchi makʼalhkʼajnat ju quintaxtakniyan. Chai isʼakstu Dios ju quintamapʼaksiyan. Chai ictapainini ju yuchi ni va lakatamch catanaviniyan ju miʼatalacpastʼacʼatʼan chai ni chun cajunaʼ tachi ju kʼoxich lhiulai ju Cristo Jesús.
58007027	Description	Pus ju xakʼai ixpalijniʼan ju quintʼaʼisraelitaninʼan tuncujun tuncujun tamakni ju atapacxat ixlacata ixʼalactuʼuntiʼan isʼakstuʼan. Chai astan tamakni ju atapacxat ixlacata ixʼalactuʼuntiʼan ju ixtʼalapanacniʼan. Para ju Jesús jantu maknitʼajun tuʼuʼ atapacxat ixlacata ju alactuʼunti. Pus mas xakʼai pali junita para jantu tasqʼuini ni chunch ju calalh ni mapalhkʼalhi ixtapalh ixʼalactuʼuntiʼan ju lapanacni acsni tavanan makʼaxtakchokocalh isʼakstu laʼixʼaninti. Chai jantu tasqʼuini ni tavanan canavichokocalh.
62003017	Sin	Para ju tam lapanac ju alin ixmakʼalit ju ani lacamunutpaʼ chai ni cacʼatsa ni alin ju ixmaktasqʼuinit ju apumatam ju vachuʼ lhilacaʼanta ju Cristo para ni jantu pakʼeunicʼa ixʼalhunut chai ni jantu caʼaktaijuputulh pus tas aclhinaulich ni vasalh mapaini ju Dios ju anuʼ lapanac.
47005008	Faith	Chai ni vasalh lacaʼiyau ni chunch cajunaʼ ju lactʼiyan pus yuchi palai kʼox lhilhiulayau ni va caniyau chai anch catsucuyau junta vilhcha ju quiʼucxtinʼan Jesús.
60002011	Recommendation	Ju uxijnan ji quiʼalakʼavin va iclajumputunau ju ani. Pus ni ixlapanacni Dios untʼatʼit pus amachakʼan lactʼiyan untʼatʼit. Tachi ju va tʼonatʼit tapasatilanin ju ani lacamunutpaʼ. Pus ixlhiyuchi iclatapaininiyau ni amacʼaʼuntʼit ju macxcai ixkʼachat ju milacatunaʼan. Ju yuchi va tʼalasai ju sastʼi quiʼatsucuntiʼan ju quintaxtaknitan ju Dios.
60002017	Recommendation	Atʼalhonitʼit tachi chun ju lapanacni. Amapʼainitʼit ju vachuʼ talhilacaʼanta ju Cristo. Atʼalhonitʼit ju Dios. Atʼalhonitʼit ju xakʼai tucan ju ani lacamunutpaʼ.
44007025	Description	Pus ju Moisés ixnajunch ni caʼixtamachakxa ju istʼaʼisraelitanin ni Dios ju xamalakachai ni caʼamaxtuyaʼ laʼixmakʼalhkʼajnatʼan. Para ju yuʼunch jantu tamachakxa.
50003002	Violence	Alhistʼaccʼantʼit ni jantu cataʼokxchokʼoyan ju anuch lapanacni ju na lhquiliqui ju isʼatsucuntiʼan chai ju tanavi ju macxcai chai ju tanajun ni takʼalhtaxtuputuncan ma aktsʼiya tasqʼuini ni acchʼucʼucalh tachi ju talai ju quintʼaʼisraelitanin ni laich cataputasuyaʼ ni ixlapanacni Dios tajunita.
56001016	Sin	Ju yuʼunch tanajun ni tamispai ju Dios para laʼisʼatsucuntiʼan lana tasui ni jantu slivasalh ni catamispa ju Dios. Pus ju yuʼunch na kʼai tajunita. Jantu lai talacaʼi chai lana jantu lai tanavi tuʼuʼ ju kʼox calhiula ju Dios.
45010002	Faith	Ju quitʼin iccʼatsai ni slivasalh na tachʼalhcatnaniputun ju Dios. Para va jantu tamispai ta yu navican ni laich salaka caʼalaktsʼinilh ixʼalhunutʼan ju Dios.
47001004	Grace	Yuchach ju quintamatankʼoxaxkʼayayan acsni alin ju quimakʼalhkʼajnatʼan ni laich vachuʼ camatankʼoxaxkʼayayau ju aliʼin ju tatʼajun makʼalhkʼajnin mas va tuchi ixtalakxtuch cava. Laich camatankʼoxaxkʼayayau ju aliʼin ni quintamatankʼoxaxkʼayayan ju Dios.
55002015	Recommendation	Va yuchi ju anavitʼi cuenta ta yu laich atʼalacʼasunin ju Dios ta yu kʼoxich capulhiulayan. Chunch ju alatʼi tachi ju tam chʼalhcatnaʼ ju jantu lai mamaxanican ixlacata ju tuchi navita. Sok amasunin ju ixchivinti Dios. Yuchach ju stavasalanti.
53002004	Description	Ju yuchi na kʼai cacʼatsayaʼ ju va laʼisʼakstu. Chai ju yuchi calaclhikʼalhtsoyaʼ tachi chun ju dios ajuncan mas jantu vasalh Dios tajunita. Chai calactʼalakʼayach ju talhilaksi ju Dios. Chai catolach laʼixpujitat Dios. Calhitalacasuyach tachi ju vasalh Dios mas jantu.
49006004	Recommendation	Chai ju uxijnan ji xalacpaʼitni jantu amaktʼalhkʼamantʼit ju miʼaskʼatʼan. Alai akʼaʼitʼit lacakʼox chivinti acsni tuʼuʼ tanavi. Chai amalanitʼit tachi ju kʼoxich calhiula ju quiʼucxtinʼan Jesús.
45008037	Grace	Para mas makʼalhkʼajnanau jantu tuʼuʼ lai aquintamacʼapʼaniyan ju ixti Dios. Aktsʼiya lhikʼach cachʼixkʼoyau laʼixtachaput ju Cristo ju quintamapainiyan.
44026014	Violence	Pus lana tin iclactaʼaktau ju lacatʼun quinchux quincʼan. Chai ickʼasmatlh lakatam chivinti ju xaminacha lactʼiyan. Chai ju yuchi xaquijuni laquilhihebreo: “Saulo. Saulo. Jantu alhimakchʼapʼu ju quilapanacni. Acsni chʼun ju lai pus tachi ju va jun quitʼin ju qʼuilhimakchʼapʼui. Para alai miʼakstu ju mamakʼalhkʼajnichʼokʼocʼan acsni sastʼucʼa ju ixtaxtokni Dios”. Chunch xaquijuni.
66002009	Sin	Ju yuchi ma cʼatsakʼojui tuchʼi naviyatʼit chai tuchʼi lhimakʼalhkʼajnanatʼit. Chai ma cʼatsai ni nonatʼit ni na quilhpatinin untʼatʼit mas jantu vasalh quilhpatinin untʼatʼit. Alai ma na makʼalinin untʼatʼit. Chai ju yuchi ma cʼatsai tuchi macxcai chivinti tajunan ju talhitapakaʼuchokoi isʼakstuʼan ni israelitanin mas jantu vasalh israelitanin tajunita. Alai ma va Satanás ju tachʼakʼokʼai.
46013006	Faith	Ju na amapaininin jantiyuʼ ju lhikʼachan ju jantu soknicʼa ju navita akʼantam. Yuchi ju lhikʼachan ju soknicʼa.
59001021	Recommendation	Pus ixlhiyuchi amacʼaʼuntʼit tachi chun ju macxcai chai tachi chun ju tamalhquiliquiniyan ju miʼatsucuntiʼan. Chai alacʼaʼikʼotʼit chux ixchivinti Dios ju kʼasmatʼatʼit chai jantu asamakʼantʼit. Pus ni alacʼaʼikʼoyaʼitʼit pus atʼakʼalhtʼaxtʼuyaʼitʼit.
46003006	Grace	Quitʼin ju pʼulhnan iclajuniu ju ixchivinti Dios chai ju Apolos taʼaktaijun ni laich palai xamachʼakxayatʼit ju ixchivinti Dios. Pus tachi ju va jun icchʼantach ju chivinti chai tachi ju va jun tikʼavalh ju achʼananti ju Apolos. Para isʼakstu ju Dios ju taʼaktaijutan ni laich xalhilacʼapʼinatʼit ju Cristo chai lai palai palai lhilaksiyatʼit.
66014008	Sin	Chai apumatam anquilh chʼakʼokʼalh ju xapʼulhnan anquilh. Chai ixnajun: ―Taiʼinicalh ixtachaput ju kʼai lakʼachakʼan Babilonia ni yuchi ju xaʼamalanikʼojui tachi chun ju lapanacni ixkʼachanica ju alactuʼunti tachi ju ixnavi ju yuchi.
43015014	Recommendation	Ju uxijnan quiʼamigojni aʼunaʼitʼit ni anaviyaʼitʼit tuchi ju iclalhijunauch.
62005021	Recommendation	Quiʼaskʼatʼan jantuch va kʼaya amaklacʼapʼinitʼit ju jantu vasalh Dios. Chunch vasalh cava.
55003006	Sin	Pus sia yuʼunch alin ju taʼaʼokxchokʼonun. Ju yuʼunch tatanui laʼixchakaʼan ju chakolun ju va jantu taʼacʼatsananta chai taʼamalacaʼini ixchivintiʼan. Pus ju anuch chakolun na lhu alactuʼunti ju tanavita. Para tapuxcajui aliʼ taxtokni ju jantu soknicʼa.
49004015	Faith	Alai va tachi canonau ju stavasalanti ni lamapainiyau. Ju chunch palai chunch cajunau tachi ju Cristo ju saʼaktsulh junita tachi chun ju talhilacaʼanta ju yuchi.
49004003	Faith	Slivasalh ixlhichux miʼalhunutʼan anavitʼit talacmaskʼatʼin ta yu laich va chʼanxtamch apʼulalhipʼitʼit chai jantu alaclasatʼit. Ju chunch vasalh va lakatamch aʼunaʼitʼit laʼixtachaput ju Spiritu Santu.
44009005	Description	Chai ju Saulo kʼalhtailh. Chai juni: ―Tis chavaichʼat ji ucxtin. Chai ju anuʼ ixtʼajun chiviniʼ kʼalhtayanalh. Chani juni: ―Quitʼin ju icJesús ju na qʼuimamakʼalhkʼajni. Para acsni sastʼucʼa ju ixtaxtokni Dios alai miʼakstu ju mamakʼalhkʼajnichʼokʼocʼan. ―Chunch ju junilh ju Jesús.
60003015	Recommendation	Alai alakʼayatʼit ju quiʼucxtinʼan Cristo chai alacʼaʼinitʼit ju yuchi. Chai va tachi anavitʼit cuenta ta yu laich alhikʼalhtʼayaʼitʼit ni xamatiʼ catasacmiyan tajuch ni va lacʼaʼiyatʼit ni catamakʼalhtaxtuyan ju Dios. Para va kʼoxich akʼalhtʼayanantʼit. Jantu alhitʼakʼayatʼit ju tuchʼi mispʼayatʼit. Atʼalhonitʼit ju Dios.
44007033	Recommendation	Chai ju kʼai ucxtin Dios ma junchokopa ni ma cachʼanmaxtulh ju ixchʼanxtʼakʼan ni ma ixya laʼixʼucxlacapuʼ ju Dios chai ma yuchach ju tucan Dios.
62002024	Faith	Pus ixchivinti Dios ju kʼasmatʼatʼit acsni pʼulhnan lacʼaʼitʼit pus yuchach ju alacʼaʼikʼalhitʼit. Chai ni alacʼaʼikʼalhiyaʼitʼit ixchivinti Dios ju kʼasmatʼatʼit acsni pʼulhnan lacʼaʼitʼit pus islivasalh ixʼamigojni aʼunaʼitʼit ju quimpaiʼan Dios chai ju istsʼalh.
43008051	Faith	Slivasalh ju iclajunau. Ju camuctaxtuyaʼ ju quinchivinti jantu catini.
66020011	Description	Pus ju acsnich iclaktsʼilh lakatam kʼai putolan ju na xnapapa ixjunita. Vachuʼ iclaktsʼilh ju ixvi ju anch. Chai ju acsnich vachuʼ iclaktsʼilh ju lacatʼun chai ju lactʼiyan ni lana tatsʼankʼakʼo.
46006013	Recommendation	Ju Dios quintaxtaknitan ju vaiti ixlacata ju quimpajanʼan. Chai quintanavinitan ju quimpajanʼan ni catajulhch ju quivaitiʼan. Para cachinaʼ avilhchan acsni jantu camaktasqʼuiniyau ju tuʼuʼ vaiti. Pus ju Dios jantiyuʼ lhixtaknilh ixlacatuna ju tam jokʼat ni laich va kʼaya catʼatsuculh ju jantu ixʼamachakaʼ. Chai jantu lhixtaknilh ixlacatuna ju tam chakoʼulh ni lai va kʼaya catʼatsuculh ju jantu ixpapa. Alai yuchi quintalhixtaknitan ju quilacatunaʼan ni ixʼanuch ju Cristo cajunlh. Chai yuchach ju lhistʼacʼa.
45006011	Faith	Pus chunchach vachuʼ ju chavai ju quijnanʼan. Acʼatsʼatʼit ni tachi ju va nimakʼantau ixlacata ju alactuʼunti. Chai ju chavai catsucuyau tachi ju kʼachani ju Dios ni va lakatam tʼajuntau ju quiʼucxtinʼan Cristo Jesús.
47002014	Faith	Para icjuni lakʼailaktsʼiuch ju Dios ni yuchach ju aktsʼiya quintaʼaktaijuyan ni lai tʼalalhajayau ju macxcai ni va lakatam tʼajuntau ju Cristo. Chai ju Dios vachuʼ quintaʼaktaijuyan ni laich icʼajuniu tachi chun ju lapanacni ixlacata ju Cristo. Chai ju anuʼ chivinti ixlacata ju Cristo chunch junita tachi ju tuʼuʼ ju na saksi acamin ju na makat ujtaican.
62001005	Grace	Pus ju ani chivinti ju aclajunau ju uxijnan yuchi ju quintajuntan isʼakstu ju Jesús. Ma va yuchi ju atuncunuʼ ju alin junta vilhcha ju Dios. Nin lacatsʼunin ma matiʼ ju atatsʼisni.
43006037	Grace	Tachi chun ju lapanacni ju quixtaknita ju quimpai aquilakminach ju quitʼin. Chai ju minta laquimacni jantu tavanan actixcomakʼalh.
58013001	Recommendation	Va tachi alamapʼaininitʼit tachi ju lhiʼalakʼavin laʼixmacni Cristo.
58007025	Grace	Chai yuchi lai lhixtakni isʼatsucuntiʼan jonkʼalhita tachi chun ju talhilacaʼanta ju Dios laʼixmacni ju yuchi. Pus lai alacmakʼalhtaxtukʼalhi ni tʼonkʼalhi. Chai tʼonkʼalhi ni laich va tachi tapaininich ju Dios ju quilacataʼan ju lhilacaʼanauch ju yuchi.
43019015	Violence	Para ju yuʼunch pʼas tanaulh: ―Amakʼosutʼich. Amaqʼuilhtʼatʼich ju lacacurus. Chai ju Pilato ajunich ju lapanacni: ―Ja acmaquilhtayaʼ ju miʼucxtinʼan ju lacacurus. Taʼakʼalhtayanalh ju xalackʼajin palijni: ―Matiʼ apumatam quiʼucxtin quincʼan. Va yuchi ju César.
45011005	Grace	Pus vana va chun ju chavai. Aktsʼiya alin lacatsʼunin ju quintʼaʼisraelitanin ju talhilacaʼanta ju Cristo ni Dios asacxtulh ni ixʼanaviniputun lamapainin.
66017002	Sin	Yuchach ju tatʼaʼalactuʼununta ju xalackʼajin ucxtinin ju lacamunutpaʼ. Chai tachi chun ju lapanacni ju tatʼajun ju ani lacamunutpaʼ tachi ju va talhitʼakʼapʼatach ju va ixkʼachanicach ju ixʼalactuʼuntiʼan ju xaʼamasuni ju anuʼ chakoʼulh.
45012010	Recommendation	Alamapʼainitʼit sia milhiʼuxijnan tachi ju vasalh lhiʼalakʼavin untʼatʼit. Alakʼayatʼit apumatam ni tuʼuʼ ju navita ju kʼox. Jantu va uxijnan ju alacʼasqʼuintʼit ni xalackʼajin aʼuncʼantʼit.
45008014	Faith	Chai tachi chun ju tanavitʼajun tuchi canonach ju Spiritu Santu pus yuʼunchach ju isʼaskʼatʼan Dios ju stavasalanti.
66012003	Description	Chai tasuchokopa alakatam lhamakʼan ju lactʼiyan. Yuchi ni tasu lakatam makakʼai lu ju na slapulh ixjunita. Chai ju yuchi ixpacxanta lakatujun isʼaktsulh chai lakacau ixʼakalokot chai lakatamin ixcorona laʼixlacʼaktsulh.
45008017	Faith	Chai ni isʼaskʼatʼan juntau pus vachuʼ caʼamaklhtayananauch ju kʼox atsucunti ju aquintaxtakniyan ju Dios. Catʼaʼamaklhtayananauch ju Cristo. Chai ni camakʼalhkʼajnanau ju chavai va ixlacaʼatalh ni lhilacaʼantauch ju Cristo pus ju Dios aquintalakʼayayan tachi ju ulhtucalh ju Cristo.
54005017	Recommendation	Tasqʼuini ni slivasalh catalhonicalh ju lapanacni ju tamuctaxtui laʼixlhichʼalhcatʼan acsni talhinajun lacatalhavat ju talhilacaʼanta ju Cristo. Vachuʼ caʼaʼaktaijucalh laʼixmaktasqʼuinitʼan. Chai palai catalhonicalh chai palai caʼaʼaktaijucalh ju yuʼunch ju tanajun ixchivinti Dios vachuʼ chai taʼamalaninin ixlhichux ixʼalhunutʼan.
46008007	Sin	Para jantu si tamachakxai ni va pumatam ju Dios. Ju aliʼin ju talhilacaʼanta ju Cristo na tatalhonicaʼ ju santo chai titanajuncaʼ ni ca tachi ju va alin ixtachaput ju anuʼ santo. Pus acsni taʼui ju yuʼunch ju lhivai ju ixlhikʼailaktsʼincanta ju santo pus tachi ju va alactuʼunti talhiulai.
43015002	Grace	Tachi chun ju lapanacni ju quintalhilacaʼanta pus chunch tajunita tachi ju xamackʼatapʼu. Pus ju jantu tasui ju quintachaput laʼisʼatsucunti tachi ju va jantu xtʼakʼa ju xatocʼat. Pus amakʼosucan ju yuchi tachi acsni achakxmakʼan ju tuʼuʼ xamackʼatapʼu ju jantuch xtʼakʼa ju xatocʼat. Chai tachi chun ju lapanacni ju tasui ju quintachaput laʼisʼatsucunti pus tachi ju va taxtʼakʼa ju xatocʼat. Pus tachi ju tuʼuʼ qʼuiu ni calakachakxtucanch ni laich palai lhu catocʼayaʼ ju xatocʼat pus vana va chun navican laʼisʼatsucunti ju anuʼ lapanac. Makʼosunikʼocan tachi chun ju alin laʼisʼatsucunti ju sastʼucʼa ni jantu tasui ixtachaput ju Dios laʼisʼatsucunti.
60005003	Recommendation	Jantu atʼalacʼasutʼit tachi ju tam xakʼai ju va kʼai junita. Jantu atʼalacʼasutʼit chun laʼixʼucxlacapuʼan ju lapanacni ju taxtaknitan ju Dios ni alhistʼacʼaʼitʼit. Alai va atsʼucʼutʼit tachi lakatam lhilaktsʼintaiti ixlacataʼan ju yuʼunch ju alhistʼacʼatʼit.
52004013	Recommendation	Vachuʼ ji quiʼalakʼavin iclacasqʼuinau ni amachʼakxatʼit ixlacataʼan ju tanita. Ju chunch ni jantu alhamakʼanininaʼitʼit tachi ju talai ju aliʼin ju jantu catitalaktsʼincha ju Cristo ju lactʼiyan.
58011029	Description	Chai ju quintʼaʼisraelitaninʼan talacaʼinilh ixchivinti Dios chai tatapasalh laʼixlacaitat lacatʼicstʼi alama junta saslapulh juncan. Chai junta tatapasalh pus Dios maxixi ju xcan chai va axixnita ixjunita ju lacatʼun. Para acsni vana va chun ixtapuʼamputun ju amachakʼan Egipto pus lana amalacʼacnukʼo ju xcan.
44007020	Description	Pus ju acsnich lakʼaulh ju Moisés chai na kʼoxich lhiula ju Dios. Pus lakatʼutu malhquiyuʼ xatakʼayai laʼixchakaʼ ju ixpai.
58005002	Grace	Chai ju yuʼunch ni tacʼatsai ni va lapanacni tajunita vachuʼ pus yuchi jantu jeks alaclhiʼuni ju yuʼunch ju jantucaʼ tamispai ju stavasalanti chai ju taʼalactuʼununcaʼ.
45013012	Recommendation	Ju ani lacamunutpaʼ junta tʼonau tachi ju va tsʼistach junita ni na alin ju alactuʼunti. Para ju chavai tachi ju va tʼajun talakpitsiniʼ ju atatsʼisni ni mintach ju Cristo chai ju yuchi camakʼosuyaʼ ju alactuʼunti chai tachi ju va catuncunach. Pus ixlhiyuchach camacajuch ju ixnavica ju taxtokni ju tanavi ju taʼalhtanantacaʼ lacaʼatatsʼisni ni jantucaʼ tamispai ju Cristo. Pʼas calhilaksiyau ju ixtachaput ju Dios ni lai casastʼucʼau ju macxcai. Lacaʼatuncunuʼ ju caʼalhtananau.
49006009	Recommendation	Chai ju uxijnan ju lhinonatʼit lacatuʼuʼ lhichʼalhcat vachuʼ kʼox atʼalalhipʼitʼit ju milapanacni. Jantu amakʼantʼalhanatʼit. Acʼatsʼatʼit ni vachuʼ alin ju miʼucxtinʼan ju vilhcha lactʼiyan. Yuchi ju Cristo. Chai ju yuchi vachuʼ ixʼucxtinʼan junita ju milapanacni. Chai ju yuchi jantu va pumacatami amapaininin.
45012015	Recommendation	Alactʼakʼachʼantʼit ju takʼachan. Atʼakʼalhuntʼit ju na talackʼalhunch.
45002005	Sin	Para ju uxijnan na va pʼasnich ju miʼalhunutʼan chai lana jantu macʼompʼutʼunatʼit ju miʼalactuʼuntiʼan. Chai ni chunch ju layatʼit pus miʼakstuʼan lalhavachʼokʼoyatʼit ju mimakʼalhkʼajnatʼan ju anuʼ avilhchan acsni camalacasuyach ju ixtalhkʼamti ju Dios. Chai acsnich ju catasuyach ni sok navi ju Dios acsni ulani ixtalakʼalhin xamatiʼ.
44014019	Violence	Para ju acsnich tamilh ju israelitanin ju jantu ixtalhilacaʼanta Jesús. Ju yuʼunch ixtamintacha ju lakʼachakʼanixni Antioquía chai ju Iconio. Chai ju yuʼunch tamaktalhkʼamalh ju ixtalhavat lapanacni chai talacatʼalhma ju Pablo. Chai ni ixtanajunta ni nitach pus taxakʼamaxtulh lacamacni lakʼachakʼan.
43013021	Description	Acsni naulh ju Jesús ju chunch lana amakʼaninilh laʼixʼalhunut. Chai naulich: ―Slivasalh ju iclajunau. Pumatam milhiʼuxijnan ju aquimakʼaxtʼakʼaʼ.
48003022	Faith	Para ni matiʼ tuʼuʼ lhamapʼaksin ju chunch pus yuchi lhinajun ju Dios ni si alactuʼunin juntau quinchuxʼan quijnanʼan. Chunch ju najun laʼixchivinti ju tsʼokcanta. Chai ju Dios chunch ju navilh ni laich caʼaxtakniyaʼ ju sastʼi isʼatsucuntiʼan tachi chun ju lapanacni va yuchi ni catalhilacaʼalh ju Jesucristo. Caʼaxtakniyaʼ tachi ju akʼalhtasunilh.
66011007	Violence	Chai acsni catanavikʼoyaʼ ixlhichʼalhcatʼan ixnajunca ixchivinti Dios pus ju maktiliʼ ju cataxtuyaʼ junta na makat lhokʼonkʼoʼanta caʼalactʼalasayaʼ ju yuʼunch. Chai calhajananaʼ ju yuchi. Chai caʼamakniyach ju ixtʼiyunʼan lapanacni.
58003014	Faith	Para ni va tachi calhilacaʼanauch ju Cristo tus laʼixʼaclanti quiʼatsucuntiʼan tachi ju putaiʼulatauch pus aktsʼiya ixʼanuch conkʼalhiyau.
45008010	Faith	Pus mas caniyaʼ ju milacatunaʼan va ixlacaʼatalh ni alactuʼununau para ni tʼajun ju Cristo ju lamiʼalhunutʼan pus ju mintacuvinʼan catatsucukʼalhiyanta ju lactʼiyan ni talaktsʼinan ju Dios ni salaka junita ju miʼalhunutʼan.
44007052	Sin	Ju makʼaniya lapanacni ju ixtanajun ixchivinti Dios si alacmamakʼalhkʼajnikʼocalh. Tamamakʼalhkʼajnilh ju milacpaʼitniʼan. Chai vachuʼ alacmaknikʼo ju pʼulhnan taquinonchilh ni ma caminach pumatam ju soknicʼa ju isʼatsucunti. Chai ju chavai ni quilachilh ju yuchi pus ju uxijnan makʼaxtʼaknitʼit ju ucxtinin chai maknitʼitch.
48005021	Sin	U talhacchaʼani ixtaxtokni ju akʼantam. U amakninin. U tatʼakʼapʼai. U aliʼ macxcai ju va ixtʼachunch tachi ju ani. Pus aktam iclajunchokopalau tachi ju xaclajunauch pʼulhnan. Ju yuʼunch ju tanavi ju chunch taxtokni jantu lai catitaʼalh ju lactʼiyan junta lhinajun ju Dios.
43012036	Faith	Ju quitʼin tachi ju atuncunuʼ icjunita. Pus ni ictilatʼavilau pus tus chavai aquilalhilacaʼau. Ju chunch atsʼucʼuyaʼitʼit tachi ju lapanacni ju tatʼajun laquiʼatuncunuʼ. Ju ani chivinti acsni naulh ju Jesús pus lana alh. Alackʼosmakʼalh ju lapanacni.
58003002	Faith	Dios ju sacxtulh ni canaviyaʼ ju ani lhichʼalhcat. Chai ju Jesús muctaxtulh. Chai vana va chun ju Moisés. Ju yuchi vachuʼ muctaxtulh lacalhichʼalhcat ju xtaknilh ju Dios ixlacata ixlapanacni yuchi.
56003006	Grace	Pus ju Dios lhu quintaxtaknitan ju ixtachaput ju Spiritu Santu va ixlacata ju quiʼamakʼalhtaxtunuʼan Jesucristo.
44004036	Description	Chunch ixtalai ju lapanacni tachi ju lalh ju José. Ju yuchi vachuʼ ixlhilacaʼanta ju Jesús chai ju ixtamalakachan ju Jesús Bernabé ixtalhimapakaʼuta. Ju chunch va nomputan ni na lai ixmakʼankʼachai xamatiʼ. Pus ju yuchi ixʼapapanatnich ixjunita ju makʼaniya lapanac ju Leví ixjuncan. Chai amachakaʼ Chipre ixjunita.
48006009	Recommendation	Pus jantu jeks caʼuniu ixnavica ju kʼox. Pus ni catailhiʼanau ixnavica ju kʼox pus cachinaʼ ju avilhchan ju lhcata ju Dios acsni aquintaxtakniyan ju quintalhajaʼan.
48002019	Faith	Pus ju quitʼin iccʼatsai ni jantu tavanan lai salaka aquilhimispa ju Dios va laʼixnavica ju ixlhamapʼaksin ni jantu lai icnavi. Pus yuchi jantu vana iclhilhilaksi ju lhamapʼaksin ju chavai. Alai ictsucui tachi ju najun ju Dios ju chavai.
66011001	Recommendation	Pus acsnich icxtaknicalh kʼantam actiyac ju pulhcacan tuʼuʼ. Chai icjunicalh: ―Akʼostʼaʼulh chai alhcʼatʼich ju ixpujitat Dios chai junta xavanican ju pum ju Dios. Vachuʼ apʼutʼekʼe ju anch taʼan lakʼayanin ju Dios.
66014004	Description	Yuʼunch ju jantu tavanan ixtamacajunta ju Dios. Va tachi ixtalhilaksita ju yuchi. Chai yuʼunchach ju tachʼakʼokʼai ju Askʼatʼa Borrego mas vanta anchach ju caʼalh. Yuʼunchach ju pʼulhnan alhimalakxtucanta sia ju lapanacni ju tatʼajun ju ani lacamunutpaʼ ni laich ixlapanacni catava ju Dios chai ju Askʼatʼa Borrego.
66009007	Description	Pus ju anuʼ silek ixtʼachunch ixtatasui tachi ju tuʼuʼ caballo ju mucʼanicanta ju tsasnat pumpuʼ acsni an lacalhilucut. Chai laʼisʼaktsulhʼan ixmucʼacanta ju tuʼuʼ tachi ixcoronaʼan ju si oro. Chai ju ixʼucxpuʼan tachi ixʼucxpuʼ lapanac ixtajunita.
60002016	Recommendation	Ju chavai jantu tasqʼuini ni vana canaviu tachi ju najun laʼixlhamapʼaksin ju Moisés. Para jantu anaʼuntʼit ni ixlhiyuchi laich anaviyaʼitʼit va tuchi alactuʼunti ju navipʼutʼunatʼit. Alai atsʼucʼutʼitch tachi ju vasalh xalapanacni untʼatʼit laʼixmacni Dios.
54004010	Faith	Pus icnaviputunau tachi ju kʼachani ju Dios chai yuchi iclhichʼalhcatnanau chai ixlhichux quintachaput quincʼan icsastʼucʼau ju macxcai. Chai icnaviyau chunch ni iclhilacaʼantauch ju Dios ju lakʼajunta. Pus va yuchi ju lai amakʼalhtaxtunun chai yuchi ju quintamakʼalhtaxtun ni lhilacaʼanauch ju yuchi.
58010029	Sin	Pus ja jantu cʼatsʼayatʼit ni lhijunch ni palai kʼai makʼalhkʼajnat ju caxtaknicalh ju lapanac ju jantu tuʼuʼ lhiulai ju istsʼalh Dios chai najunta ni jantu lhitapalai ju ixʼacʼalhni. Tanajun ni jantu lhitapalai ju ixʼacʼalhni mas yuchi ju mavasalalh ju chivinti ju quintalhitʼatakʼoxitan ju Dios chai mas yuchi ju salaka navi quiʼalhunutʼan. Vachuʼ ju anuʼ lapanac lana maktalhkʼaman ju Spiritu Santu ju naviniputun lamapainin ni xakʼalai laʼixʼalhunut.
43020021	Grace	Aktam ajunchokopa ju Jesús: ―Jantuch calacʼalh ju miʼalhunutʼan. Tachi ni quimalakachachilh ju quimpai pus vachuʼ chunch ju quitʼin iclamalakachayauch ju uxijnan ju laquilhichʼalhcat.
65001016	Sin	Pus ju lapanacni ju chunch tajunita va tachi kʼotʼin tacʼatsantach. Jantu tuʼuʼ kʼox talhiulai. Tanavitʼajun ju macxcai ixʼatalacpastʼacʼatʼan isʼakstuʼan. Tachivinin tachi ju na va taʼacʼatsananta mas jantu. Na kʼoxich talhixakʼalai ju aliʼin ni va tapulhajaputun.
66006015	Description	Pus ju acsnich ju xaʼucxtinin ju ani lacamunutpaʼ chai ju xalackʼajinch chai ju xaʼucxtinin taropajni chai ju makʼalinin chai ju lactachapunin chai tachi chun ju lapanacni mas xalapanacni ixtajunita chai vachuʼ ju yuʼunch ju matiʼ ixjunita ixʼucxtinʼan sich lana tatankʼanukʼo junta pulhucucu talhpa ixjunita chai junta lacvi ju chiux ju lacaqʼuivin.
66021008	Sin	Para tachi chun ju va tatalhanan chai ixlhiyuchi jantu tachʼakʼokʼakʼalhiputun ju Jesús chai yuʼunch ju jantu talhilaksita ju Jesús chai yuʼunch ju na alactuʼunun chai ju amakninin chai ju tatʼatʼajun va tichi chavaich chai ju alhicujnin chai ju va tamaklacaʼani ju tuʼuʼ santo chai tachi chun ju tanajun taʼaklhtamat chivinti sich camacaʼancanaʼ lacajipi junta na maktajita lacaʼazufre. Yuchach ju ixlhipaktʼui aninti. ―Ma chunchach ju quijuni ju Dios ni actsʼokʼula.
44022016	Recommendation	Chai astan va quisacmilh tijuch ju icpacxan. Quijuni ni ackʼostavi chai acʼakpaxlh. Chai aclhilacaʼalh ju quiʼucxtin Jesús. Pus ju chunch ju yuchi aquixacaniyaʼ ju quiʼalactuʼunti. Chunch ju quijuni ju Ananías chai chunch ju icnavilh. Ju Pablo tailhiʼalh ju ixchivinti chai chani ajuni ju lapanacni:
66009008	Description	Chai ixʼaiʼan chun ixjunita tachi ixʼai tam chakoʼulh. Chai istatsalatʼan chun ixtajunita tachi istatsalat ju tuʼuʼ león.
55002024	Recommendation	Chai tasqʼuini ni jantu va lasani lapanacni catava ju ixlapanacni ju quiʼucxtinʼan Jesús. Alai tasqʼuini ni kʼox lapanac cava lhichux chai laich camalaninilh chai laich cachʼixlh ju makʼalhkʼajnat.
51002005	Faith	Pus mas jantu iclatʼavilhchau para va tachi iclapastʼacʼau. Chai na iclhikʼachanch ni iccʼatsa ni va lakatamch untʼatʼit chai ni ixlhichux miʼalhunutʼan ju lhilacʼapʼintʼatʼit ju Cristo.
60003012	Sin	Ma chunchach ju calalh ni cʼatsai ni quiʼucxtinʼan Dios alhistactʼajun ju soknicʼa ixʼalhunutʼan laʼixmacni yuchi. Chai akʼasmatni ju yuʼunch ni tuʼuʼ tasqʼuini. Para ju quiʼucxtinʼan Dios ma va kʼotʼitʼi alaktsʼin tachi chun ju tanavi ju amacxcai. Chunch ju najun laʼixchivinti Dios.
53002013	Faith	Pus ju Dios na tamapainiyan ju uxijnan ji quiʼalakʼavin. Chai ju quijnan lhijun ni va tachi acjuniuch ju Dios lakʼailaktsʼiuch ju milacataʼan ji quiʼalakʼavin ni tasacxtutan ju Dios tus laʼixputaiʼulacan lacamunutpaʼ ni laich atʼakʼalhtʼaxtʼuyaʼitʼit. Vachuʼ tasacxtutan ni laich catalasastʼiniyan ju miʼalhunutʼan ju Spiritu Santu chai laich lhilacʼapʼinatʼit ju stavasalanti ixlacata ju Jesucristo.
66022011	Recommendation	Ju na alactuʼunun pus chach tailhiʼalh ixnavica ju alactuʼunti. Chai ju na lhquiliqui ju ixʼatalacpastʼacʼat chach tailhiʼalh ju chunch. Chai ju soknicʼa ju isʼatsucunti chach va tachi navi ju soknicʼa. Chai ju salaka ju isʼatsucunti chach jonkʼalhi chunch.
44002038	Faith	Pus ju Pitaluʼ chani alacjuni: ―Amacʼaʼuntʼit ju miʼalactuʼuntiʼan pumatamin ju uxijnan chai aʼakpʼaxtʼit laʼixtapakaʼut ju Jesús ju ixnoncan camalakachatachilh ju Dios. Ju chunch ju Dios ma catamacʼacxaniyan ju mintalakʼalhinʼan chai ma amaklhtʼayananaʼitʼit ju Spiritu Santu ju cataxtakniyan ju Dios.
52005015	Recommendation	Alaktsʼintʼitch. Tun xamatiʼ camapuspʼitlh ju macxcai. Alai va tachi alanavinitʼit ju kʼox ju milhiʼuxijnanʼan. Chai vachuʼ va tachi anavinitʼit ju kʼox tachi chun ju lapanacni.
45001027	Sin	Chai vana va chunch talai ju aliʼin jokʼatni. Jantu tatʼatsucuputun ju tam atsiʼ. Va ixtʼajokʼat ju tʼalalactuʼui chai lana jantu tamaxanan. Chai laʼixlacatunaʼan isʼakstuchʼan tamakʼalhkʼajnanchokoi. Pus lhijunch ni tamakʼalhkʼajnan ni na kʼai alactuʼunti ju tanavi.
50002018	Recommendation	Pus kʼaixtamch quilatʼakʼachanau ju quitʼin mas chunch ju catapasayaʼ ju laquiʼatsucunti chai ni chunch cajunaʼ ju miʼatsucuntiʼan.
44003019	Recommendation	Pus ju chavai amacʼaʼuntʼit ju miʼalactuʼuntiʼan. Alhilacʼapʼitʼit ju Dios. Ju chunch ju Dios cataxacaniyanch ju mintalakʼalhinʼan chai kʼox atsucunti cataxtakniyan ju quiʼucxtin Jesús.
66021025	Description	Chai ju xamalhtich jantu tavanan camalacchonicanaʼ ju tuncuj. Chai ju anch matiʼ cajunaʼ ju atatsʼisni.
43006054	Faith	Pus ju amaklhtayanan ju quiʼacanit tachi tuʼuʼ vaiti chai ju amaklhtayanan ju quiʼacʼalhni tachi ju tuʼuʼ xcan pus alinch ju isʼatsucunti jonkʼalhita. Chai quitʼinch ju acmacxtuchokoyaʼ laʼixʼaninti acsni caʼaclayach ju lacamunutpaʼ.
43019011	Sin	Chai akʼalhtayanalh ju Jesús: ―Jantu lai tuʼuʼ xaqʼuintʼinavitʼi ni jantu cava Dios ju xalakʼaʼi ni aqʼuimamakʼalhkʼajniyaʼich. Chai ju quitʼin yuchi iclhijunan ni palai kʼai talakʼalhin ju lhiʼan ju xaquimakʼaxtʼakʼa ju lamimacni. Palai jantu ju uxintʼi.
59002017	Faith	Pus ju chunch navi jantu lhitapalai mas najunch ni lhilacaʼanta ju Jesús.
45008003	Sin	Ju makʼaniya ixlhamapʼaksin Dios jantu lai xaquintaxtakniyan ju soknicʼa quiʼatsucuntiʼan ni va jantu lai xamuctaxtuyau ni va lapanacni juntau. Para ju Dios quintaʼaktaijun. Ju yuchi malakachachilh ju istsʼalh. Quitalacasuchilh ju ani lacamunutpaʼ tachi ju tam lapanac. Chai ixpacxanta ixlacatuna tachi ixlacatuna ju alactuʼuni lapanac mas jantu alactuʼunulh ju yuchi. Yuchi ju mapalalh ixtapalh ju quiʼalactuʼuntiʼan. Chai ni quimapalachilh ju Cristo ixtapalh ju quiʼalactuʼuntiʼan pus jantu vana na tachapun jun ju alactuʼunti ju laquiʼatsucuntiʼan.
60003014	Recommendation	Para mas tuʼuch alhimakʼalhkʼajnantʼit acsni anaviyaʼitʼit ju kʼox pus lana na akʼachʼanaʼitʼit. Jantu atʼalhonitʼit acsni va catamakʼesvaputunan. Nin calacʼalh ju miʼalhunutʼan.
51003021	Recommendation	Ju uxijnan ji xalacpaʼitni jantu na va lhu ju akʼaʼitʼit ju miʼaskʼatʼan. Pus ni chunch ju alatʼit jantu xcai ni va jeks cataʼulh.
66018002	Sin	Chai na pʼas chivinilh ni laich cakʼasmatkʼocalh. Chai chani naulh: ―Lakʼalhikʼocalh ju kʼai lakʼachakʼan Babilonia. Valhch ixchakaʼan ju lhacaticurulhni. Vachuʼ anch tatanumanalh tachi chun ju tsʼokʼo ju va lhitsʼisi tavajin.
62002022	Sin	Pus ju taʼaklhtamat ju palai kʼai cava yuchi ni canaulh tam xamatiʼ ni Jesús jantiyuʼ ju Cristo ju ixnoncan camalakachatachilh ju Dios. Ju najun ni Dios jantu quimpaiʼan chai ju Jesús jantiyuʼ ju istsʼalh yuchach ju va lakʼalhiputun ju tuchi navita ju Cristo.
46011027	Sin	Chai ni chunch ju naulh ju Jesús pus na kʼai talakʼalhin canavi va tichi chavaich ju jantu kʼox junita ju isʼatsucunti laʼixmacni Dios acsni caʼuyaʼ ju anuʼ xkapavati chai cakʼotʼaʼ ju anuʼ vino ju ixpupastaccan ixʼaninti ju Jesús. Tachi ju va jantu tuʼuʼ ixtapalhni lhiulai ixlacatuna chai ixʼacʼalhni ju Jesús.
59002020	Faith	Ja lana jantu machʼakxayatʼit ji tontojni lapanacni ju chunch nonatʼit. Ja va jantu machʼakxayatʼit ni jantu lhitapalai ni acnaulh ni iclhilacaʼanta ju Jesús acsni jantu acnavi tuʼuʼ ju kʼox.
43018003	Description	Judas ju apʼulhnilh ju ixtaropajni ju kʼai ucxtin chai ixtaropajni ju xalackʼajinch palijnich chai ju fariseonin. Pus ju yuʼunch ixtalhiʼanta ixlacmaclhcuʼan chai ixkʼaʼichiʼan chai ixmachitaʼan.
53003003	Grace	Ju Dios muctaxtui ju najunta. Chai ju yuchi cataʼaktaijuyan chai catalhistʼacʼan ni jantu cataʼokxchokʼoyan ju lhacaticuru.
44007021	Description	Para astan acsni ixmakʼancanta ju anuʼ tsʼalh pus istsiʼ ju Faraón ju saclh. Lakʼayalhch. Laktsʼilh tachi ju va istsʼalh.
66008005	Description	Pus ju acsnich ju anquilh lhiʼanchokolh ixpumapʼun junta xavanican ju Dios ju pum chai mujulh ju jipi. Astan ju yuchi xtʼekʼemacamilh ju jipi ju lacatʼun. Chai lana tʼasalh ju tʼajin. Chai na pʼas lacchivinincalh. Chai makʼalipnilh. Chai tataclh ju lacatʼun.
66018003	Sin	Chunchach ju ulhtucalh ju anuʼ lakʼachakʼan ni yuʼunch ju amachakʼan anch ju xataʼamalanikʼojui tachi chun ju lapanacni ixkʼachanica ju alactuʼunti tachi ju ixtanavi ju yuʼunch. Chai ju xalackʼajin ucxtinin ju lacamunutpaʼ tatʼaʼalactuʼunulh ju yuʼunch. Chai ju saʼastʼanin ju lacamunutpaʼ na makʼalinin tapujunita ni va ixtalhakʼamanan ixtuminʼan ju amachakʼan ju anuʼ lakʼachakʼan.
44026021	Violence	Chai va ixlacaʼatalh ni chunch xacʼajuni ju lapanacni quintaquilhichʼapalh ju quintʼaʼisraelitanin lacakʼai pujitat chai xaquintamakniputun.
55004004	Sin	Chai jantu catakʼasmatʼaʼ ju stavasalanti ixlacata ju Cristo para catakʼasmatʼaʼ ju tuʼuʼ ju va chivinti junita. Ju jantu slivasalh.
43006064	Faith	Para alin ju milhiʼuxijnanʼan ju jantu talacaʼi. Pus ju Jesús iscʼatsai tus laʼixputaiʼulacan tichi chavaich ju jantu catalacaʼiyaʼ chai tichi chavaich ju camakʼaxtaknanaʼ.
43013026	Description	Ju Jesús akʼalhtayanalh: ―Yuchach ju anuʼ ju acmatajuniyaʼ ju ixniʼ laxaxcan quivaiti chai acxtakniyach. Chai acsni matajunilh pus xtaknicalh ju Judas Iscariote. Istsʼalh ixjunita ju Simón.
54006020	Recommendation	Ju uxintʼi ji Timoteo kʼoxich alhistʼactʼi ju ixchivinti Dios ju xtʼaknicʼantʼa ni amasuniyaʼ ju aliʼin. Jantu alakʼaʼitʼi ni xamatiʼ camapaxalh. Chai amacʼauch ju chivinti ju jantu lai aktaijui xamatiʼ ni camispa ju Dios chai ixchivintiʼan ju lapanacni ju tanajun ni na kʼox atalaninin tajunita mas jantu.
44017005	Violence	Para ju israelitanin ju jantu ixtalhilacaʼanta Jesús talhacchaʼanilh ju Pablo chai ju Silas ni na lhu ixtachʼakʼokʼai. Chai tamakʼaixtoklh ju lapanacni ju kʼai ixtajunita ju jantu ixtachʼalhcatnan ni va ixtamalhekninch. Pus na lhu tatakʼaixtoklh chai na ixtalactʼasai. Pus taʼalh laʼixchakaʼ ju Jasón chai tapʼastu ixtatanuputun ni va ixtapuxcajui ju Pablo chai ju Silas. Va ixʼamaxtuputun ni laich ixʼamakʼaxtaknilh laʼixtalhavat lapanacni.
62005016	Sin	Ni canavi tuʼuʼ alactuʼunti xamatiʼ ju anicʼach va najun ni lhilacaʼanta ju Cristo chai ni calaktsʼilh apumatam ju vasalh lhilacaʼanta ju Cristo pus ju yuchi lai casqʼuiniyaʼ ju Dios ixlacata ju anuʼ alactuʼunuʼ ni jantu canavichokolh tuʼuʼ macxcai chai caʼalilh ju isʼatsucunti jonkʼalhita. Pus laich casqʼuinilh ixlacata apumatam ni jantu navita ju alactuʼunti ju jantu lai macʼacxai ju Dios. Alin ju alactuʼunti ju jantu lai macʼacxai ju Dios. Ni xamatiʼ navita ju chunch alactuʼunti jantu iclajunau ni asqʼuinitʼit ju Dios ixlacata ju yuchi.
43013020	Faith	Slivasalh ju iclajunau. Ju amaklhtayanan ju icmalakachatachilhch pus tachi ju va jun quitʼin ju quiʼamaklhtayanan. Chai ju quiʼamaklhtayanan pus tachi ju va jun amaklhtayanan ju quimacaminta.
58012028	Faith	Pus yuchi calhijunau lakʼailaktsʼiuch ni jonkʼalhita ju quimpuʼucxtinʼan. Chai calakʼayayau tachi ju kʼoxich lhiulai ju quiʼucxtinʼan. Chai catalhoniyau chai jantu cacʼapʼau tichi chavaich ju yuchi.
44019013	Description	Pus ju acsnich ixtaʼalin ju israelitanin alhicujnin. Ju yuʼunch va lacatam lacatam ixtaʼucxuntʼajun. Chai ju yuʼunch ixtanajun ni laich vachuʼ ixmaxtui ju lhacaticurulhni laʼixlacatunaʼan ju lapanacni laʼixʼalhicujnutʼan. Para astan ixtanajun ni laich vachuʼ catamaxtulh ju lhacaticurulhni laʼixlacatunaʼan ju lapanacni laʼixtapakaʼut ju kʼai ucxtin Jesús. Chai chani ixʼajuni ju lhacaticurulhni: ―Iclajunau laʼixtapakaʼut ju anuʼ Jesús ju najun ju Pablo ni catalhilacaʼalh ju lapanacni. Iclajunau ni atʼaxtʼuch laʼixlacatuna ju lapanac. ―Chunch ixtanajun.
44015040	Grace	Chai ju Pablo sacxtulh ju Silas ni yuchi ju catʼaʼalh. Pus ju ixlhiʼalakʼavin laʼixmacni Jesús tatapaininilh ju kʼai ixʼucxtinʼan Dios ju na amapaininin ni yuchi ju caʼalhistaclh. Chai ju yuʼunch tataxtulh.
63001008	Recommendation	Pus alhistʼaccʼantʼit ni jantu xamatiʼ cataʼokxchokʼon. Ni va aʼokxchʼokʼocʼanaʼitʼit pus catsʼankʼayaʼ ju lhichʼalhcat ju xacnaviyau ju lamilhiʼuxijnan. Para ni va tachi alhilacʼapʼitʼit ju stavasalanti pus amaklhtʼayananaʼitʼit chux ju kʼox ju quintaxtakniputunan ju Dios ju lactʼiyan.
66011006	Violence	Chai ju yuʼunch ixtʼiyunʼan lapanacni axtaknicanta ju ixtachaputʼan ni laich catanonaʼ ni jantu caminaʼ ju xcan tachi chun ju avilhchan ju catatsucuyaʼ nonin ixchivinti Dios. Chai vachuʼ alin ixtachaputʼan ni lai catalapalakʼo acʼalhni ju xcan. Chai lai caʼamamakʼalhkʼajni ju lapanacni tijpachux ju makʼalhkʼajnat va tapakchux ju catanaviputunaʼ.
44008021	Sin	Ju uxintʼi jantu lai atʼimaknavitʼi ju ani ixlhichʼalhcat ju Dios. Chai jantu lhijun ni anavitʼi ni jantu salaka ju miʼalhunut laʼixmacni Dios.
43017010	Faith	Tachi chun ju quilapanacni sich miʼanuʼ. Chai ju milapanacni sich quiʼanuʼ. Chai laʼisʼatsucuntiʼan ju yuʼunch putasui ni icxakʼai.
45003012	Sin	Ma tamaconkʼo ju ixti Dios. Chai tachi ixchuxʼan ma si takʼalhikʼo ju isʼatsucuntiʼan. Ma jantu xamatiʼ ju navi ju kʼox. Nin tachi pumatam.
50002003	Recommendation	Jantu anavitʼit ju va minkʼachatʼan miʼakstuʼan nin yuchi ni laich anavitʼit tuʼuʼ va ixlacaʼatalh ni xakʼai atʼalacʼasuyaʼitʼit. Alai va atʼalacʼatʼicstʼitʼit. Chai palai kʼox alhiulatʼit ju mintʼalapanac. Palai jantu miʼakstuʼan.
66001013	Description	Chai laʼixlacaitat junta ixlacya ixputayan cantila ixya pumatam ju va ixtʼachunch ixjunita tachi ju yuchi ju malakachachilh ju Dios ni lapanac catsucuyaʼ ju ani lacamunutpaʼ. Chai ju yuchi ixlakchʼita ju lhman ixpumpuʼ ju ixʼakxtakmanikʼota ju ixchʼajaʼ. Chai vachuʼ ixtanquilhakchʼimucʼacanta ju liston ju oro ixjunita.
66022003	Faith	Chai ju anch jantu catiʼalilh tuʼuʼ ju alactuʼunti. Jantu lai catiʼalilh tuʼuʼ ju chunch ni anch vi ju ixputolanʼan ju kʼai ucxtin Dios chai ju Askʼatʼa Borrego. Chai ju ixlapanacni catalakʼayayaʼ.
60004007	Recommendation	Vaninch minta ju ixʼaclanti ju lacamunutpaʼ. Pus ixlhiyuchi chunch ju atsʼucʼutʼitch ta yu apʼutʼalacʼasutʼit ni acʼatsʼanantʼatʼit. Akʼaichʼokʼocʼantʼit miʼakstuʼan. Chai atʼachʼivinintʼit ju Dios.
44014026	Grace	Anchach ju tajucha lacabarco chai taʼanchokolh ju lakʼachakʼan Antioquía junta ixtataxtuta acsni tataiʼula ju ixlhichʼalhcatʼan. Chai acsni tucaʼ ixtataiʼulata pus ju lapanacni ju ixtalhinajun laʼixpujitatʼan ju amachakʼan anch tatapaininilh ju Dios ju na amapaininin ni yuchi ju caʼaʼaktaiju laʼixlhichʼalhcatʼan. Pus ju chavai ju Pablo chai ju Bernabé ixtanavikʼota chai ixtaminchokota.
46007028	Recommendation	Para ni catamakʼaxtoklh tam xamatiʼ pus jantu alactuʼunti ju navi. Nin yuchi ju tam atsiʼ jantu alactuʼunti ju navi ni xaʼican. Para ni na va alin ju chavai ju quimakʼalhkʼajnatʼan pus palai catamakʼalhkʼajnanaʼ ni ixtʼiyunʼan tajunita. Chai ju quitʼin ni jantu iclacasqʼuin ni na lhuch amakʼalhkʼajnantʼit pus yuchi iclalhijunau ni palai kʼox ni jantucaʼ atʼamakʼaxtʼoktʼit.
49006012	Sin	Chai ni jantiyuʼ ju tʼalasayau ju va quintʼalapanacniʼan pus yuchi alhiʼamaklhtʼayanantʼit ju apʼusastʼucʼaʼitʼit ju macxcai. Yuchi ju quintaxtaknitan ju Dios. Pus ju tʼalasayau yuʼunch ju talhinajun lacaʼatatsʼisni ju ani lacamunutpaʼ. Chai ju aliʼin sia yuʼunch na alin ixtachaputʼan. Chai vachuʼ sia yuʼunch alin ju xalactʼicstʼi ucxtinin. Chai vachuʼ tʼalasayau ju macxcai un ju tʼajun ju ani lacamunutpaʼ.
59001005	Recommendation	Ni alin xamatiʼ ju milhiʼuxijnan ju tulai machakxai tamalhch ju kʼox lhiulai ju Dios chai tamalhch ju jantu pus chach tapainini ju Dios chai ju yuchi camamachakxaniyaʼ. Ju Dios na lai amamachakxaninin chai ju yuchi jantu kʼaji ju tapaininich.
52005019	Recommendation	Jantu asastʼuctʼit ju tuchi naviputun ju Spiritu Santu lamiʼalhunutʼan.
58009002	Description	Pus ju anuʼ chakaʼ va lonachakaʼ ixjunita. Chai pulactʼui ixjunita. Ju pulactam junta pʼulhnan putanucan pus ixlhimapakaʼucan ixchakaʼ Dios. Chai ju anch ixya lakatam kʼai ixputayan maclhcu chai ju mixa junta ismokslacan ju xkapavati ju ixlhikʼailaktsʼinican ju Dios.
66003018	Recommendation	Para ju yuchi ma taquilhtapujuyan ni atʼamonin ju yuchi ju oro ju lakʼoxicanta lacajipi. Ju chunch ma vasalh makʼalinin aʼunaʼitʼit. Chai ma atʼamonin ju xnapapa pumpuʼ ni laich alakchʼiyaʼitʼit. Chai ju chunch jantu amaxananaʼitʼit va ixlacaʼatalh ni va kʼai tsasau aʼunaʼitʼit. Chai ma atʼamonin ju cʼuchʼu ju laich amucʼayaʼitʼit lamilakchulhʼan ni laich vasalh alacʼavananaʼitʼit.
62005013	Faith	Pus ju ani taxtokni iclaʼatsʼoknuniu ju uxijnan ju maklacʼapʼinitʼatʼit ju istsʼalh Dios. Chai yuchi iclalhiʼatsʼoknuniu ni apʼucʼatsʼayaʼitʼit ni alin ju miʼatsucuntiʼan ju conkʼalhiyanta ju lactʼiyan.
43007018	Faith	Ju va laʼisʼakstu najun ju tuʼuʼ va lacasqʼuin ni catanaulh ju lapanacni ni xakʼai ju yuchi. Para ju lacasqʼuin ni catanaulh ju lapanacni ni yuchi ju xakʼai ju tichi macaminta pus yuchi ju najun ju stavasalanti. Matich ju aʼokxchokʼonti laʼixmacni ju yuchi.
47004007	Grace	Pus ju quijnanʼan aktamixnin makʼayau ju quintuminʼan laca tuʼuʼ xalu ju jantu laklhu ixtapalh. Pus vana va chun ju Dios. Ju yuchi quintaxtaknitan ju ani kʼai lhichʼalhcat mas jantu tuʼuʼ quintapalhni quincʼan laʼixmacni ju yuchi. Ju chunch ju lapanacni catacʼatsayaʼ ni ixtachaput Dios junita ju icpunaviyau ixlhichʼalhcat. Jantiyuʼ quiʼanuʼ quijnan.
45012019	Recommendation	Ji quiʼalakʼavin jantu amamakʼalhkʼajnitʼit ju tanaviniyan macxcai. Alai chach amamakʼalhkʼajni isʼakstu ju Dios. Chunch ju alatʼit ni ma najun ju quiʼucxtinʼan Dios laʼixchivinti ju tsʼokcanta ni ma yuchi ju amamakʼalhkʼajniniʼ. Ma yuchi ju camamapalaniyaʼ ju alactuʼunin. Chunch ma najun ju Dios.
43008054	Faith	Chai akʼalhtayanalh ju Jesús. Ajunich ju lapanacni: ―Ni va quiʼakstu cava ju iclacasqʼuin ni catanaulh ju lapanacni ni icxakʼai pus jantu catilhitapalalh mas chunch catanaulh. Yuchi ju quimpai ju najun ni icxakʼai. Chai ju uxijnan ni va nompʼalatʼit ni yuchi ju miDiosʼan.
45014020	Recommendation	Jantu alhilakʼalhitʼit ju ixlhichʼalhcat Dios ju tuchʼi upʼutʼunatʼit ju uxijnan. Pus lai ucan tachi chun ju taxtokni. Para ju tam lapanac ni caʼuyaʼ tuʼuʼ ju va capumakʼalhkʼosu ju tam ixlakʼau pus talakʼalhin ju navi.
43019040	Description	Pus tapʼuxlich ixlacatuna ju lijunto Jesús. Chai acsni ixtatʼajun lakapachʼinin ju lacalhman pumpuʼ pus ixtalacamucʼaʼantach ju anuʼ alakʼoxinti pokxni ni chunchach ju ixtalhilanitach ju israelitanin acsni ixtalamacnuich.
58010034	Faith	Chai na ixʼaʼaktʼaiʼuyatʼit ju ixʼatʼalhnucanta va ixlacaʼatalh ni ixtalhilacaʼanta ju Cristo. Chai na ixkʼachʼanatʼit mas ixʼatʼaiʼinicʼanatʼit ju mintaxtokniʼan. Chunch ju navitʼit ni cʼatsʼayatʼit ni pʼacxanatʼit lactʼiyan ju taxtokni ju palai kʼox chai ju jonkʼalhita.
44013023	Grace	Pus ju Dios ixʼajunita ju makʼaniya quilacpaʼitniʼan ni aquintaxtakniyan ju aquintamakʼalhtaxtuyan ni jantu caʼanau ju lacajipi. Yuchach ju Jesús. Chai ju yuchi acsni tavanan quitsucuchilh ju ani pus makʼaniya ixʼapapanatnich David va.
46002009	Faith	Pus icnajun tachi ju tsʼokcanta junta chani najun: Ju Dios ma lakʼoxita ju tuʼuʼ ju slivasalh kʼox ixlacataʼan ju tamapaini ju yuchi. Ju va tam lapanac ma jantu tavanan laktsʼinta tuʼuʼ ju ixtʼachunch cava nin cakʼasmatlh nin capastaclh ni caʼalilh ju tuʼuʼ ju chunch. Chunch ju najun junta tsʼokcanta.
45008011	Grace	Pus ju Dios macxtuchokolh ju Jesús acsni ixmacnucanta. Chai vana yuʼ ju catamacxtunichokoyan ju milacatunaʼan ju lai ni chai cataxtakniyan sastʼi milacatunaʼan. Pus laʼixtachaput ju Spiritu Santu ju capunaviyaʼ ju chunch. Chai chunch ju aʼulhtʼucʼanaʼitʼit tachi chun ju uxijnan ju pʼacxantʼatʼit ju Spiritu Santu lamiʼalhunutʼan.
45008016	Faith	Chai isʼakstu ju Spiritu Santu ju quintamamachakxaniyan laquintacʼatsanʼan ni isʼaskʼatʼan Dios juntau.
48006007	Recommendation	Jantu aʼokxchʼokʼocʼantʼit. Jantu xamatiʼ lai catilhitsʼiʼilh ju Dios. Tachi ju tuʼuʼ tʼin ju acchʼanaʼ pus yuchach ju acxkʼaʼiyaʼ.
45011022	Grace	Alaktsʼintʼitch ni na kʼai ju ixʼamapaininti ju Dios. Para vachuʼ acʼatsʼatʼit ni na lai amamakʼalhkʼajninin. Pus ju anuch quintʼaʼisraelitanin ju takʼalhkʼoslh amamakʼalhkʼajni ju Dios. Para ju uxijnan tamalacasuniyan ni na kʼai ju ixʼamapaininti ju yuchi. Chai va tachi chunchach ju catamalacasuniyanch ni va tachi alhilacʼapʼitʼit ju Cristo. Para ni jantu va tachi alhilacʼapʼinaʼitʼit ju Cristo pus vachuʼ ju uxijnan tachi ju va achʼakxmakʼancʼanaʼitʼit.
59005007	Recommendation	Pus ji quiʼalakʼavin jantu jeks aʼutʼit mas chunch taʼulhtuyan. Cʼatsʼayatʼit ni aktsʼiya caminchokoyaʼ ju quiʼucxtinʼan Jesucristo. Alaktsʼintʼit tachi ju lai ju tam cuxtu lapanac. Ju yuchi jantu jeks ui mas jantu sai amaklhtayanan ju xatocʼat ju ixʼachʼananti. Ju yuchi va pacxan tus calayaʼ ju xcan ju min acsni va ancaʼ chʼanlh chai ju xcan ju astan min ni laich catakʼayayaʼ ju ixʼachʼananti.
55001016	Grace	Pus ictapainini ju quiʼucxtinʼan Jesús ni caʼaʼaktaijuyaʼ lacaʼamapaininti ju tatanumanalh laʼixchakaʼ ju Onesíforo ni na paklhu xaquintamakʼankʼachai. Jantu xatalhimaxanan mas ictʼalhnucanta.
62002028	Faith	Pus ji quiʼaskʼatʼan kʼoxich atʼalalhiʼitʼit ju Cristo. Ju chunch acsni tavanan caminchokoyaʼ ju yuchi pus lhikʼach calakʼanau chai jantu catimaxananiu laʼixʼucxlacapuʼ.
48005016	Recommendation	Pus iclajunau ni chunch ju atsʼucʼutʼit tachi ju tamapastʼacʼaniyan ju Spiritu Santu chai ju chunch jantu anaviyaʼitʼit ju macxcai ju alin lamiʼalhunutʼan.
54001015	Grace	Pus ju ani chivinti ju aclajunau stavasalanti chai lhijun ni calacaʼiyau ixlhichux quiʼalhunutʼan. Yuchi ni quilachilh ju Cristo Jesús ju ani lacamunutpaʼ ni caʼamakʼalhtaxtulh ju alactuʼunin. Chai tachi chun ju alactuʼunin ju alin pus quitʼin ju palai xacʼalactuʼunun.
49006010	Faith	Va yuchi ju ani ju iclajumputunau ji quiʼalakʼavin. Pʼas alhilacʼapʼitʼit ju Cristo. Na alin ixtachaput ju yuchi chai laich cataʼaktaijuyan.
46010012	Recommendation	Pus ni chunch ju tatapasalh ju makʼaniya lapanacni pus ju lapanac ju najun ni jantu tavanan lai cakʼalhkʼosaʼ laʼisʼatsucunti tasqʼuini ni kʼox calhistacchokocalh. Jantu xcai ni lhi tʼuxam vachuʼ cakʼalhkʼoslh.
58010014	Grace	Pus ju Jesús va paktam ju xtaklh ju isʼatsucunti para chunch ju soknicʼa punavikʼalhi yuʼunch ju salaka tajunita laʼixmacni Dios.
43010031	Violence	Aktam tasacchokopa ju chiux ju istʼaʼisraelitanin. Va ixtaputʼalhputunch ju Jesús.
46011003	Description	Para va iclacasqʼuin ni amispʼatʼit ni yuchi ju Dios ju saʼaktsulh junita laʼisʼatsucunti ju Cristo. Chai yuchi ju Cristo ju saʼaktsulh junita laʼisʼatsucunti tachi chun ju jokʼatni ju talhilacaʼanta ju Cristo. Chai ju jokʼat saʼaktsulh junita laʼisʼatsucunti tam chakoʼulh.
58011036	Violence	Chai ju aliʼin na alhimakchapucalh acsni na alhitsʼiʼincalh chai alakanekmacalh. Chai ju aliʼin atʼalhnucalh chai amakchʼicalh chai achʼanchʼicalh lacacadena.
58006019	Faith	Chai ni vasalh lacaʼiyau ni aquintalhiʼanan ju lactʼiyan ju Dios pus jantu va tam tam nonau mas va tuchi min laquiʼatsucuntiʼan. Jantu lai tam tam nonau ni yuchi ju Dios ju vilhcha lactʼiyan ju lhilaksiyau.
49005011	Recommendation	Jantu atʼanavitʼit tuʼuʼ alactuʼunti ju jantucaʼ alacmalacpucujunicanta ju ixtacʼatsanʼan. Ju alactuʼunti jantu tavanan xtʼakʼa tuʼuʼ ju kʼox. Alai aʼunitʼit ni jantu kʼox tachi ju talai.
59004011	Recommendation	Quiʼalakʼavin jantu macxcai alhichʼivinintʼit ju apumatam. Pus va tichi chavaich ju macxcai lhichivinin ju tam ixlhilakʼau laʼixmacni Cristo chai najun ni talakʼalhin tuchi ju xanavi ju yuchi pus va samakʼan ju ixlhamapʼaksin ju Dios junta najun ni calamapainiu ju quijnanʼan. Tachi ju va canaulh ni jantu chun najun laʼixlhamapʼaksin Dios. Chai ni chunch ju navi ju anuʼ lapanac pus tachi ju va najun ni palai machakxai ju tuʼuʼ kʼox ju canavilh xamatiʼ. Tachi ju va palai jantu vas najun ju tuʼuʼ lhamapʼaksin.
66021021	Description	Chai ju lakacautʼui xamalhtich lakatamin perla ixjunita. Ju lakatamin malhtich lakatamin perla ixjunita. Chai ju xati ju anuʼ lakʼachakʼan si oro ixjunita. Chai na slapʼapʼa ixmaktaji lacascʼun tachi ju tuʼuʼ vaso.
58003006	Faith	Para ju Cristo ni istsʼalh Dios junita pus muctaxtukʼo tachi chun ju lhichʼalhcat ju xtaknilh ju ixpai ni caʼalhistaclh ju isʼaskʼatʼan. Chai ju quijnanʼan isʼaskʼatʼan Dios juntau ni va tachi lhilaksiyau ju yuchi chai va tachi calhikʼachanau ni aquintalhiʼanan ju lactʼiyan.
45012009	Recommendation	Amapʼainitʼit ju mintʼalapanacniʼan ixlhichux ju miʼalhunutʼan. Atsʼisitʼitch ju amacxcai. Va yuchi ju anavitʼit cuenta ixnavica ju kʼox.
66011013	Violence	Chai ju anuʼ pantsʼiquis lana na pʼas tataclh ju lacatʼun. Chai ju tamin cientos chakaʼ ju ixyanalh ju anuʼ lakʼachakʼan lakacavin chakaʼ takʼalhikʼo junta lai. Chai acsni tataclh ju lacatʼun pus tani lakatujun milh lapanacni. Chai ju aliʼin na tatalhanalh chai talakʼaya ju Dios ju vilhcha lactʼiyan.
48003020	Description	Acsni tavanan xtaklh ju lhamapʼaksin ju Dios pus yuchi ju Moisés ju axakʼalalh ju lapanacni laʼixlacata Dios. Para acsni tavanan kʼalhtasunilh ixchivinti ju Dios ju Abraham pus va isʼakstu ju Dios ju xakʼalalh ju Abraham.
43019010	Description	Ju acsnich ju gobernador Pilato junich: ―Ja jantu tuʼuʼ aqʼuinlhikʼalhtʼayaʼ. Ja jantu cʼatsʼai ni alin ju quintachaput ni lai aclhinaulh ju mimaquilhtaca ju lacacurus. Chai alin ju quintachaput ni laich acmakʼalhtaxtun.
44008032	Description	Pus ju lacaʼatsʼoknut junta ixtʼajun laktsʼiniʼ chani ixnajun: Tachi ju tuʼuʼ borrego ni lhiʼancan junta camaknicanaʼ pus chunch vachuʼ caʼulhtucanaʼ ju yuchi. Chai tachi ju tuʼuʼ saʼaskʼatʼa borrego ni jantu tʼasai mas sitcanch pus chunchach vachuʼ ju yuchi. Lana jantu tuʼuʼ canonaʼ.
44013021	Description	Ju astan tasqʼuinlh ju kʼai ixʼucxtinʼan. Pus ju Dios axtaknilh ju Saul istsʼalh Cis. Ju yuchi ixtamaskʼatʼanti Benjamín ixjunita. Pus ju Saul tanulh laʼixpuʼucxtin tʼupʼuxam cʼata.
56001010	Sin	Pus tasqʼuini ni chunch cajunlh isʼatsucuntiʼan ju yuʼunch ju talhinajun ni na lhu alin ju lana jantu talacaʼi. Ju jantu talacaʼi tajuni ju aliʼin lapanacni ju chivinti ju jantu lhitapalai chai va taʼaʼokxchokʼonun. Pus yuʼunch ju quintʼaʼisraelitanin quincʼan ju palai chunch tachivinin.
44010012	Description	Chai laktsʼilh ni anch ju ixtatanumanankʼo tachi chun ju atapacxat ju alhtanan ju ani lacamunutpaʼ. Vachuʼ ixtatanumanalh ju lu chaich ju tsʼokʼo.
43017022	Grace	Ju quitʼin icʼalakʼayata ju yuʼunch tachi ju uxintʼi ni qʼuilakʼayatʼa. Chai ni vaklhtam chun alakʼayacanta pus va lakatamch catajunaʼ ju yuʼunch tachi ju quijnanʼan ni va lakatamch juntau.
55001013	Faith	Tun tʼimapʼaxa ju soknicʼa chivinti ju icjuntan. Va tachi alhilaksitʼich ju Cristo Jesús chai lacaʼamapaininti aʼunch ju aliʼin ju ixchivinti.
43002006	Description	Chai ixlacvi lakachaxan lackʼai akchoko lhinavicanta chiux. Anchach ju ixtamujuich ju xcan ju ixtalhilacchʼakʼai ixlaccʼaʼulhʼan chai ju ixtalhimacchʼakʼaich ju israelitanin ni chunch ixtalhilanitach. Va ixtanajun ni salaka catajunlh ju chunch. Chai ju lakatamin akchoko ixmujui tam cientos litros.
46015034	Recommendation	Pus acʼatsʼanantʼit lamiʼatsucuntiʼan. Chai jantu anavitʼit ju alactuʼunti. Pus alin ju lapanacni ju lamilhiʼuxijnan ju jantucaʼ tamispai ju Dios. Chunch ju iclajunau ni va iclamamaxaniputunau ni laich xalakʼaʼiyatʼit ni catanu lamilhiʼuxijnan ju va kʼaya tanajun.
49004002	Recommendation	Jantu alhitʼakʼayatʼit tuʼuʼ. Alamalacʼasunitʼit ju milhikʼox lapanacʼan. Alachʼixnitʼit ju macxcai va ixlacaʼatalh ni lamapʼainiyatʼit.
65001023	Recommendation	Ju tam xamatiʼ ni tʼajunch cava lakxonaʼ pus vatsʼalhtich acmakʼalhtaxtulh. Pus vana va chun alatʼit ixlacataʼan ju aliʼin ju tatʼajuncaʼ laʼixʼalactuʼuntiʼan. Va tsa tsa alacʼunitʼitch. Tsʼa ma laich catatakʼalhtaxtulh. Chai ju aliʼin aʼaktʼaiʼutʼit lacaʼamapaininti para vachuʼ alhistʼaccʼantʼit. Jantu xcai ni vachuʼ chunch alatʼit tachi ju talai ju yuʼunch. Na alhitsʼisitʼit ju ixʼalactuʼuntiʼan.
45008028	Grace	Chai mas va tuchi tapasai ju laquiʼatsucuntiʼan cʼatsayau ni Dios ju calakʼoxiyaʼ ni si kʼox cajunaʼ ju quilacataʼan ju mapainiyau ju Dios chai ju sacxtucantau ni isʼaskʼatʼan cajumvi tachi ju ispastacta ju Dios ju makʼanchich.
45016019	Recommendation	Para tachi chun ju lapanacni tacʼatsai ni qʼuiclacʼaʼiyatʼitch ju ixchivinti Dios ju uxijnan. Pus na iclhikʼachanch ni chun ju tacʼatsai ju lapanacni. Chai iclacasqʼuinch ni yuchi ju alhalaccʼatsʼanantʼit ju kʼox chai atʼalhonitʼit ju macxcai atsucunti.
58009004	Description	Chai ju anch ixʼalin lakatam kʼai pumapʼun ju si oro ixlhinavicanta. Para tachi tuʼuʼ mixa istasui. Vachuʼ ixʼalin lakatam pʼaklat ju ixlhimanicanta ju oro. Pus ju lacapʼaklat ixtajun lakatam xalu oro ju ixputajun lacatsʼunin ju anuʼ vaiti ju ixminacha lactʼiyan ju mana ixjuncan. Vachuʼ ixtajun ixpalic ju Aarón ju pʼunlh chai ju laklhtʼakʼalh chiux junta istsʼokcanta ju chivinti ju alaclhitʼatakʼoxilh ju Dios ju makʼaniya quilacpaʼitniʼan.
45003027	Faith	Chai ni chunch quintaʼulhtuyan ju Dios pus jantu lai xamatiʼ catilhitakʼaya ni navita ju tuʼuʼ kʼox. Jantu lai chun caticʼatsa ni jantu lai aquintitalaktsʼin ju Dios ni salaka ju quiʼalhunutʼan mas lai cava canaviu tachi ju najun laʼixlhamapʼaksin ju yuchi. Va acsnich ju laich aquintalaktsʼinan ni salaka ju quiʼalhunutʼan acsni calhilacaʼanau ju Jesús.
43014010	Faith	Ja jantu lacʼaʼi ni va lakatam Dios icjuntau ju quitʼin chai ju quimpai. Ju chivinti ju tuchi iclajunau jantu va laquiʼakstu ju icchivinin. Para ju quimpai ni va lakatam Dios quintʼajunita pus yuchach ju navi ju lhichʼalhcat ju laquimacni.
44016022	Violence	Pus ju acsnich ju amachakʼan anch tatʼalasalh ju Pablo chai ju Silas. Chai astan ju xalackʼajin ucxtinin talhinaulh ixmaxtunica ixpumpuʼan ju Pablo chai ju Silas chai talhinaulh ixʼakʼainekmacaʼan lacaqʼuiu.
43013034	Recommendation	Lakatam sastʼi lhamapʼaksin ju iclaxtakniyau. Yuchi ni alamapʼainitʼit ju milhiʼuxijnanʼan. Tachi ju iclamapainiyauch pus vachuʼ chunch alamapʼainitʼit ju milhiʼuxijnanʼan.
47005001	Grace	Pus mas icmakʼalhkʼajnanau ju ani jantu jeks icʼuyau ni iccʼatsayau ju ani. Ju quilacatunaʼan chunch junita tachi ju tuʼuʼ pacʼatsʼa junta va pantsʼiquis lai tsucucan. Chai mas capuchʼiyaʼ ju quilacatunaʼan para cʼatsayau ni alin alakatam quilacatunaʼan ju lactʼiyan. Chai jantu va quintʼalapanacʼan ju navita ju yuchi. Alai Dios ju navita. Chai ju yuchi chunch junita tachi ju tuʼuʼ kʼoxi chakaʼ ju jonkʼalhita.
43012044	Faith	Ju Jesús pʼas naulh: ―Ju quilhilacaʼantach jantu va quitʼin ju quilhilacaʼanta. Para vachuʼ yuchi ju lhilacaʼan ju quimacaminta.
44009013	Description	Para ju Ananías acsni kʼasmatlh ju chunch pus chani juni ju Jesús: ―Para ji quiʼucxtin na lhu quintajuni ixlacata ju anuʼ lapanac. Tanajun ni na ixʼamamakʼalhkʼajni ju milapanacni ju tavilanancha ju lakʼachakʼan Jerusalén.
55003002	Sin	Pus caʼalinaʼ ju lapanacni ju va isʼakstuʼan caʼamapainichokocanach. Chai catakʼachaniyaʼ ju tumin. Chai catanonaʼ ni palai lackʼoxin tajunita. Palai jantu ju aliʼin. Chai jantu tuʼuʼ catalhiulayaʼ ju ixtʼalapanacʼan. Chai macxcai chivinti catanonaʼ. Chai jantu cataquiclacaʼiyaʼ ju ixpaiʼan ixnatiʼan. Chai jantu tuʼuʼ catalhiulayaʼ ju lhakʼailaktsʼinch ju anavinicanta. Chai jantu tuʼuʼ catalhiulayaʼ ju ixtaxtokni Dios.
45005009	Grace	Para ju chavai laktsʼincantauch ni salaka junita ju quiʼalhunutʼan va ixlacaʼatalh ni quinichilh ju Cristo. Chai cʼatsayau ni jantuch aquintamamakʼalhkʼajniyan ju Dios ixlacata ju quiʼalactuʼuntiʼan.
45014014	Sin	Ju quitʼin iclhilacaʼan ju quiʼucxtinʼan Jesús. Chai ju yuchi quimamachakxanilh ni laich acʼulh tachi chun ju taxtokni. Para ju tam xamatiʼ ni najun laʼixʼalhunut ni jantu lai catiʼokʼo tachi chun ju taxtokni pus talakʼalhin cava ni caʼulh.
54004006	Faith	Ni chunch ju alhimasuni ju quiʼalakʼavinʼan pus na kʼox amalaniniʼ aʼunaʼ laʼixmacni Cristo. Chai palai tachapun capujunaʼ ju mintacʼatsan ju chivinti junta najun tichi chavaich ju lhilaksiyau. Vachuʼ palai tachapun capujunaʼ ju mintacʼatsan ju kʼox lhamapʼaksin ju tʼaʼun muctaxtunuʼ.
