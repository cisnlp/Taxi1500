62003016	Faith	Ŋme uko unwooŋ uŋal ţiki Kriŧtu awul ubida wi nul pa nja . Ukaaŋ kë ŋwo kawul ubida wi nja pa bayiţ nja ţi Kriŧtu .
43013001	Grace	Ufeŧtu wi Mbuur uñogi , kë Yeŧu ame kë wal wi pduk umundu wi kakak du Naşibaţi Aşin ubani . Kë jibi aŋaluŋ baţaşarul banwooŋ ţi umundu , hënk di aŋalaŋ baka te wal ubaañşaani .
58003017	Sin	Kë bahoŋ biki adeebaţëruŋ ŋşubal iñeen ŋbaakër ba ? Mënţ bambiiŋ ajuban akeţ du pndiiş baka i ?
60001014	Recommendation	Nadoon kaţaş Naşibaţi jibi bapoţ bawooŋ kado kaŧiink bajug baka , nawut kakak du iko yi nabiiŋ aŋal ţfa wi nawooŋ ţi kapaam .
45011032	Grace	Hënk , Naşibaţi ado kë bañaaŋ bŧi baduka ţi ppok pŧiinka awo wo ji badëŧaa . Ado do haŋ kahilna kamiir bañaaŋ bŧi .
66006006	Description	Kë nşë ŧiink uko ji pdiim ploŋ pampënnuŋ ţi pŧoof pi ŋko ŋbaakër ŋuŋ aji : « Unkil wi maaj pa baluk bi unuur , ŋkil ŋwajanţ ŋi udut pa baluk bi unuur . Kë ukëra na ubiñu , nawutan preeş jibi pawooŋ . »
59004010	Recommendation	Napoţëţënën ikow yi nan ţi kadun ki Ajugun aşë naţanan .
44017031	Grace	Ţiki adat unuur uloŋ , wi akluŋ kado ñiinţ i adatuŋ , abi awayëş umundu , pwayëş panjinţuŋ piş . Adiimanun kë waŋ uwo manjoonan wi anaţanuluŋ ţi pkeţ . »
43019002	Description	Bangoli başiir iyiw ado ukël afuuţana , akak ajej kamişa kajeenkal awoharana .
54005014	Recommendation	Ukaaŋ keeri kë nhokan baaţ bayoţ banhumuŋ baaniimaa , babuk bawo na itoh yi baka , başoorad nja bawutna kaţup buţaan ţi nja .
43014011	Faith	Nafiyaaraan woli dţupan aji : “ Dwo ţi Paapa kë Paapa akuţ awo ţi nji . ” Këme nafiyaaraan ţiki nawin iko yi nji kadoluŋ .
66020014	Violence	Kë pkeţ na mnkeţ ŋaşë fëlana du katant ki bdoo ; katant ki bdoo mënţ bawooŋ pkeţ ptëbanţën .
58009026	Description	Woli ado lah haŋ , ahaj ŋyaaş ŋŧum du upaşa umundu te hënkuŋ . Na manjoonan , ţi ŋnuur ŋbaañşaani ŋi ŋwooŋ ŋi apën kawinana uyaaş uloolan kabaana na pekadu wi awuluŋ uleeful kë uwo bţeŋan .
44013018	Description	Awo na başinun du pndiiş ŋşubal iñeen ŋbaakër , alemp na baka .
46011033	Recommendation	Hënk , an bayiţ naan , woli nayitiir pde nayoonkarën .
66006012	Violence	Hënk , kë nwin , wi ahaabëşuŋ upaajanţën , kë mboş manşë şinţar maakan , kë unuur ujën awo ji ihil , kë pli bŧi pajeenk jud awo ji pñaak .
58011035	Violence	Ţi pfiyaar , baaţ baloŋ bawin kë banaţan biki bakeţandënuŋ akakan baka . Baloŋ bahajan baka te kë badoo keţ kë bapok babuuran baka kahilna kanaţa ţi pkeţ , kaka ubida unnuurnaaniiŋ .
44016037	Violence	Pawulu kë aşë ji na bangoli : « We ? Bakobun ţi kadun ki bañaaŋ , un ŋnwooŋ bañaaŋ banliŋuŋ na baromeŋ , bë baandolun uruha , ajejun awat ukalabuş aşë ŋal bţup baba hënk , na byompan ? Nin ! Babiin bdidi baka bapënanun »
45013009	Recommendation	Bgah baji : « Iinkpiinţ na ahar ñaaŋ » , « Iinkfiŋ ñaaŋ » , « Iinkkiij » , « Iinkñeebar bka bi aŧënţu » na iko iloŋ kak . Kë uţup uloolan uşë ţonkrën iko mënţ bŧi yi bgah bajakuŋ , uwooŋ : « Ŋalan aŧënţu jibi iŋaluŋ uleefu . »
62003003	Faith	Ñaaŋ anhaţuŋ uko waŋ ţi Kriŧtu , ajinţan uleeful jibi ul ajinţuŋ .
45007022	Faith	Ddinan na uhaaş wi naan bŧi ţi uko wi bgah bi Naşibaţi bajakuŋ ,
50004004	Recommendation	Nalilaan ŋnuur bŧi ţi Ajugun ţi uko bŧi . Aa , dkak akakalëş , nalilaan .
66001012	Description	Wi nŧiinkuŋ pdiim mënţ , dkok aji dten ñaaŋ ankţiiniiŋ na nji aşë win kfiiţi paaj na ploŋ kanţakni uwuuru .
58003018	Sin	Bahoŋ biki amehniiŋ aji baankneej du dko di abomanuŋ baka babi banoorfën ba ? Mënţ bambiiŋ apok pŧiinka baka i ?
43010008	Sin	Banjotnuŋ kadun bŧi bawo bakiij , na balaŧ , kë ŋkaneel ŋaankŧiink baka .
60002018	Recommendation	An balemp , nadoon kaŧiink bnuura biki naklemparuŋ , mënţ banwooŋ banuura ajoob bkow ţañ , nawo kado kaŧiink kak bantamuŋ pwoonaan .
44006013	Description	Baţij bañaaŋ baloŋ , kë badaar aji bawooŋ bamaar , aşë ji : « Ñiinţ annaţuŋ i aji ţupa ţup buţaan ţi uko wi dko dyimanaan di , na ţi Bgah bi Moyiŧ .
47005018	Faith	Kë uko mënţ bŧi uşë woona du Naşibaţi anţëpnuŋ ţi Kriŧtu adolun kë ŋŧiinkar na a akuţ awulun ulemp wi pdo bañaaŋ baŧiinkar na a .
59005010	Recommendation	An bayiţ naan , baţupar Naşibaţi bahaj na kamiir , natenan ţi baka .
44002021	Faith	Hënk , ñaaŋ ankluŋiiŋ kahaţ ţi katim ki Ajugun abuur . ” »
66007012	Faith	ŋaji : « Uwo haŋ ! Naşibaţi i nun , ŋbeebu adëmanu ţiki iwo na uşal unŧuŋa na mndëm na mnhina te mnţo . Uwo haŋ ! »
60003003	Recommendation	Kanuura ki nan kawutan kawo ki bdig — ki pşiiran , ki ptanara uwuuru , ki imişa inuura —
55001008	Faith	Wutan keeri kakowa pţiiniyaan uko wi Ajugun , wutan kakowara nji nwooŋ nakalabuş pa ul ; hajan na nji pa Uţup Ulil Unuura , mnhina mi Naşibaţi manşë mando kaţënku .
43017019	Description	Dwulu bkow naan bŧi pa baka , bukal bahilna baţëpna ţi manjoonan bawulu ikow yi baka .
66003002	Recommendation	Nawoon bten , nataman nawutna kakeţ bŧi ; dwin kë uko wi nadoluŋ uunwinana bnuura ţi kadun ki Naşibaţi .
66016004	Description	Uwajanţën uya jej pnkalame pi wa ajeeş ţi idëk impoţi na ţi ŋkumpëş ŋi meel , kë meel mi iko yuŋ bŧi mankak pñaak .
45005002	Faith	Ŋfiyaar Yeŧu Kriŧtu ukaaŋ kë Naşibaţi awul nja bnuura bi nul bi ŋmëbanuŋ aliinŧ . Ŋlilan ţiki ŋme kë ŋyeenk kafah ţi mndëm mi Naşibaţi .
49005005	Sin	Hënk di uwooŋ , nameen wa bnuura , nin ñaaŋ anjaaŋ ajuban pjuban pi piinţ , kawo ţi ubida uţop aankluŋ kaneej du Pşih pi Kriŧtu na Naşibaţi . Ñaaŋ ankaaŋ aji ñeebar iko aankak aluŋ kaneej du pa , ţiki aji dëman iko yuŋ kawo ji Naşibaţi i i akdëmanuŋ .
58011008	Faith	Pfiyaar pakaaŋ kë Abraham ado uko wi Naşibaţi ajakuluŋ wi adu'uluŋ ayila , kë aya du uŧaak wi Naşibaţi ahoŋuluŋ bë aamme dko di akyaaŋ .
49005018	Recommendation	Nawutan kadaan poot kakuj , paji paŧokan ubida ; naţëpën ţëp naŧum na Uhaaş wi Naşibaţi .
61002002	Sin	Baŧum baluŋ kaţaş baka ţi iko iţop yi bajaaŋ bado , baluŋ kado bakar bgah bi manjoonan .
49002018	Faith	Ul aţëpnuŋ ţi Uhaaş wi Naşibaţi unwooŋ uloolan aţu kë un bayuday na banwooŋ baanwo bayuday ŋhil aban du Naşibaţi Aşin nja .
44021025	Recommendation	Kë banwooŋ baanwo bayuday aşë fiyaar hënkuŋ Yeŧu , ŋpiiŧ baka uko wi ŋdinanuŋ : Nawutan kade uyemaţ wi mngur , ŋnŧaam ŋankeţuŋ kë pñaak paantulaa . Nawutan pjuban pi piinţ . »
44005003	Sin	Kë Ŧimoŋ Piyeer aşë hepara aji : « Ananiyaŧ , we ukaaŋ kë Ŧatana aneeju uhaaş , kë ido la pguur Uhaaş wi Naşibaţi , ajej itaka iloŋ ţi yi iwaapnuŋ mboş , amen ?
49004014	Recommendation	Ŋënkak awo keeri bapoţ biki pjukan pi bañaaŋ baloŋ bantituŋ ţi kaguuru pajaaŋ pañooţ du bdëm jibi ŋmaaroŋ ŋajaaŋ ŋaluŋ iţeem , uyook kaya na ya .
46006009	Sin	Naamme kë banjaaŋ bado buţaan baankluŋ kawo du Pşih pi Naşibaţi i ? Naŧiinkan bnuura : bañaaŋ banjaaŋ bajuban pjuban pi piinţ , banjaaŋ badëman ŋnŧoŋ , baţupan , banjaaŋ bapiinţ na biinţ ji baka , këme baaţ ji baka ,
58010025	Recommendation	Bañaaŋ baloŋ baţaal pwo baankmaar byit bi banfiyaaruŋ Kriŧtu , kë uko mënţ uşë wo uunuura ; ŋbaa wo kaţëp ţëp katëŋţëndër , wi nadooŋ ame kë unuur wi ubi wi Kriŧtu uñogi .
51003005	Sin	Nafiŋan keeri ţi mnwo mi nan iko yi mboş yi uleef uŋaluŋ . Iko mënţ yii yi : pekadu di piinţ , ubida uţop , pŋal iko iwuţaan , pbi kaţu ţu uşal na uhaaş bŧi ţi uko , pñeebar iko , ţiki ankaaŋ ado haŋ aji dëman iko yuŋ ji Naşibaţi i i akdëmanuŋ .
52005008	Faith	Kë nja , ŋnwooŋ biki pnak , ŋënwo kakuj ; nawulën ŋjej pfiyaar na bŋalad ŋdo kamişa kanţak ki bangoli , ŋjej mnhaţ mi ŋluŋ kabuur ŋdo uŧepi unţak .
55001007	Grace	Na manjoonan Naşibaţi aanwul nja uhaaş wi blal , aţëp ţëp awul nja uhaaş wi mntëŋ , wi bŋalad na wi pţoorandër .
62002004	Sin	Woli ñaaŋ abubara aji ame'a aşë wo aankŧiinka , awo naţilan , manjoonan maanwo ţi a .
50002002	Faith	naŧiinkaran keeri , naŋalad , nala pwo ţi ploolan ţi uhaaş na ţi uşal . Hënk dluŋ kalilan maakan .
43007030	Description	Bado na pmoba wal mënţ , kë nin aloŋ aşë wo aambana ban ţiki wal wi nul uundobi ban .
54006018	Recommendation	Badoon kado bnuura , pyok pi baka pawoon pdo bnuura ; bawoon bañaaŋ banjaaŋ baţen , banjaaŋ baŋal pfaaşiir uko wi bakaaŋ .
43018030	Description	Kë baŧeema aji : « Woli aanwo lah nado buţaan , ŋënkţiju a . »
45014006	Faith	Andëmanuŋ ŋnuur ŋloŋ , aji do haŋ pa Ajugun . Kë hënk di di anjaaŋ ade iko bŧi , ajaaŋ ade ya pa Ajugun , kabot kabeeba ; kë anwooŋ aanji de iko bŧi aji do haŋ pa Ajugun kabot kabeeba .
45012012	Recommendation	Nalilaan ţi mnhaţ mi nahaţuŋ , namiiran ţi mnhaj , nawut kaţañan nin pñehan Naşibaţi .
44024023	Description	Wal mënţ kë aşë ji na naweek i bangoli iñeen-week aloŋ , ahank Pawulu du ukalabuş , bawut kado kanoorana babot bawut bayiţul bado kaţënka .
46013007	Description	aji miir ţi iko bŧi , aanji ţañan pfiyaar , aanji ţañan phaţ ţi Naşibaţi , kataman ţi iko bŧi .
47004013	Faith	Upiiŧana ţi Ulibra wi Naşibaţi aji : « Dfiyaari , ukaaŋ kë nţupi . » Un kak , ţi uhaaş wi pfiyaar mënţ , ŋfiyaar Naşibaţi , ukaaŋ kë ŋkţup .
52005014	Recommendation	Ŋkooţan an bayiţun , nakakaan bañaaŋ banwooŋ ţi ubida uwuţaan ţi bgah , natëŋţënën banjaaŋ balënk , naţënkan bambiişniiŋ , nawo kado kamiir bañaaŋ bŧi .
66016010	Description	Uñeenanţën ujeeş pnkalame pi wa ţi pţij pi pşih pi ulimariya kë pşih pi wa pawo ţi bdëm bweek . Bañaaŋ bahaj maakan adoo dum indemënt yi baka .
48006016	Grace	Mnjeeh na mñaga mi Naşibaţi mawoon ţi bañaaŋ bŧi bankţaşuŋ uko wi mbaaŋ aţup ţup , banwooŋ pntaali pi Naşibaţi .
44018025	Faith	Bajukana pţaş bgah bi Ajugun bnuura . Aji ţup na kaţëb ki nul bŧi kabot kajukan uko wi Yeŧu unjinţuŋ abot aŧool , aşë meha batiŧmu bi Yowan ţañ .
46010031	Recommendation	Hënk , woli nade këme adaan , këme uko wi nakdolaruŋ , nadoon iko bŧi pa pdëman Naşibaţi .
62002027	Recommendation	Kë an , Uhaaş wi Naşibaţi wi nayeenknuŋ ţi Kriŧtu uduka ţi an , kë naannuma bajukanan . Uhaaş wi nul ukjukananaŋ iko bŧi , uwo manjoonan , awo uunji uţilan . Kë jibi ukjukananaŋ , nadukiin namëban ţi a .
59002026	Faith	Jibi uleef unwooŋ uunwo na uhefënţ uwooŋ puum , hënk di di pfiyaar panwooŋ paanji pagakandër na udo pakeţuŋ .
44027035	Description	Wi wi aşaaŋ ajej ipoom abeeb Naşibaţi akitëş ya , aşë jun pde .
44015020	Sin	Kë nawulën ŋpiiŧ baka , ŋji na baka bawut kado kade uyemaţ unneenanuŋ , ji wi mngur ; bawut pjuban pi piinţ ; bawut pde uyemaţ wi ŋnŧaam ŋankeţuŋ kë pñaak paantula .
44023003	Sin	Kë Pawulu aşë ji na a : « Iwi naŧaaki i , Naşibaţi aluŋ kakobu na manjoonan . Iţo ţuŋ aji iwayëş jibi Bgah bajakuŋ , abaa kak aji na baka bakobën . »
45008001	Description	Woli iwo ţi ploolan na Yeŧu Kriŧtu , Naşibaţi aankluŋ kaji keeri kë iduknaanaa .
52005009	Grace	Na manjoonan , Naşibaţi aandat nja pa udeeb wi nul umob nja , adat nja ŋkaana mbuur ţi Yeŧu Kriŧtu Ajugun ,
66020008	Violence	aşë aya du ŋŧaak ŋi umundu bŧi ŋi bajaaŋ badu Gog na Magog , aguur bañaaŋ . Ado baka babi bayit pa ugut . Baŧum ji pyiw pi bdëk .
46006011	Grace	Kë hënk di baloŋ ţi an babiiŋ awo . Kë Naşibaţi i nja aşë ţëpna ţi Yeŧu Kriŧtu Ajugun na Uhaaş wi nul añow ipekadu yi nan , kë nakak ayiman , adolan kë nawo baŧool ţi këş ki nul .
55001012	Faith	Uko waŋ ukaaŋ kë nji kahaj hënk , aşë wo mënkkowa ţiki dme bnuura Yeŧu Kriŧtu i nfiyaaruŋ abot ame kë ahina kaţijan bnuura uko wi ahankanaanuŋ te unuur uweek wi akluŋ kabi .
49006018	Faith	Nadoon kañehan Naşibaţi kakooţa ŋwal bŧi , Uhaaş wi nul udo kaţënkan ţi uko mënţ ; natamaan nawut kayoont iñeen nin unuur uloolan ţi pdo kañehandër banwooŋ biki Naşibaţi bŧi .
52001001	Grace	Nji Pawulu , na Ŧilwanuŧ , na Timote ŋkpiiŧanaŋ , an banfiyaaruŋ nanwooŋ du Teŧalonika amëban Naşibaţi Aşin nja na Yeŧu Kriŧtu Ajugun . Ŋñehan baka bawulan bnuura babot bajoobţënan ŋhaaş .
50004005	Faith	Pjoob bkow pi nan pawinaniiŋ ţi bañaaŋ bŧi . Ajugun aanlowi .
46011026	Faith	Na manjoonan , wal undoli wi nadeeŋ kapoom mënţ abot adaan poot mënţ , naji naţup ţup pkeţ pi Ajugun kayoonkna ubi wi nul .
59005015	Faith	Pñehan pangakandëruŋ na pfiyaar pabuuran namaakal , Ajugun aşë naţana . Woli ado ipekadu Naşibaţi amiira ya .
55001003	Faith	Dbeeb maakan Naşibaţi i nji kadëmanuŋ jibi bateem naan babiiŋ adëmana na uşal ujinţ . Dji kaduka ţi pñehana uŧejan na pnak , kaşë leşu .
66006016	Description	Bawo ţi pji na inkuŋ na mnlaak : « Najotnun , namenun ŋlow këş ki anţooŋ ţi pţij pi pşih , nakuţ nalowanun udeeb wi anwooŋ unkaneel .
66002017	Description	« “ Bankaaŋ ibaţ baŧiinkan uko wi Uhaaş wi Naşibaţi ujakuŋ na banfiyaaruŋ . Bampokuŋ buţaan , dluŋ kawul baka pde panwoonuŋ baţi , pi bañaaŋ bawooŋ baambaaŋ kawina , na plaak pfaaŧal pi bapiiŧuŋ katim kaloŋ kahalu ki nin ñaaŋ aloŋ awooŋ aammee me bë mënţ anyeenkuŋ ka a . ” »
61002003	Sin	Ţi pŋal itaka , bajukan balagare baluŋ kadaaran na ŋţup ŋlil ŋi bapaşuŋ . Kë pwayëş pi baka paşë do bi dolana dolana undiimaan , kë pŧoka pi baka paankyoonk .
53002011	Sin	Ukaaŋ kë Naşibaţi ayil du baka mnhina mankneemanuŋ baka , bahilna bafiyaar ŋţilan .
45002024	Sin	Na manjoonan Ulibra wi Naşibaţi uji : “ Naji nado banwooŋ baanwo bayuday bakar katim ki Naşibaţi . ”
55003008	Sin	Jibi Yaneŧ na Yambreŧ babiiŋ alaţ ţfa Moyiŧ , hënk di di bañaaŋ mënţ bakluŋ kalaţ manjoonan . Bawo bañaaŋ biki ŋşal ŋaţopuŋ , bawo bañaaŋ banwooŋ baanhil kafiyaar Yeŧu Kriŧtu .
66003019	Recommendation	Kë nji , bañaaŋ biki nji nŋaluŋ dji kaŋoman na baka kakuţ kakob baka . Natamaan keeri , nawugëş ŋşal .
45005001	Faith	Kë hënk keeri , wi pfiyaar pi nja padoluŋ kë ŋwo baŧool ţi kadun ki Naşibaţi , ŋţëpna ţi Ajugun Yeŧu Kriŧtu awo ţi mnjeeh na Naşibaţi .
54004016	Recommendation	Tamaan ido kalipara ţi mnwo mi nu na ţi pjukan pi nu , mëbaan iliinŧ ; idole haŋ kbuuran uleefu na bañaaŋ bankŧiinkiiŋ .
44026011	Violence	Dji kañaay na itoh iñehanaani bŧi , kahajan banfiyaaruŋ Yeŧu , kawuuk baka pkar katim ki nul . Ddeebaţër baka maakan , adoo ji kaya ŋbeeka ŋmpaţi prab baka kahajan .
48005019	Sin	Iko yi uleef ujaaŋ uŋal pdo imeeţana bnuura , iloŋ ţi iko mënţ yii yi : ipekadu yi piinţ , ubida uţop , pţuunk ;
46003007	Grace	Hënk , anŧepiiŋ na antulanuŋ baanwo nin uko uloŋ , Naşibaţi anjaaŋ anaţan bko awooŋ uko uloŋ .
46001007	Faith	Hënk , naankwaaŋ nin uţen uloŋ , wi nawooŋ ţi pyoonk Yeŧu Kriŧtu Ajugun apën awinana .
66014002	Description	Dŧiink pdiim ploŋ kë pakpëna baţi , pawo ji ubulan uweek , ji kamparantant kaweek . Kë pdiim pi nŧiinkuŋ pawo ji kayeeh ki bankkobuŋ inŧuni bakyeehuŋ .
44010043	Faith	Ul kak Yeŧu i i baţupar Naşibaţi bŧi bakţiiniyaanuŋ wi bajakuŋ : Ñaaŋ anfiyaaruluŋ , ţi mnhina mi Yeŧu mënţ ipekadu yi nul iji ipën bŧi . »
45002007	Faith	Bañaaŋ bantamanuŋ ţi pdo bnuura , banklaaŋ pdëm na mndëm na iko inwooŋ iinkŧoka yi Naşibaţi ajaaŋ awul , awul baka ubida wi mnţo .
66001004	Grace	Nji Yowan nji kapiiŧuŋ banfiyaaruŋ banwooŋ ţi ŋbeeka paaj na uloŋ ŋi Aŧiya . Dñehan Naşibaţi awulan bnuura abot aţooranan ŋhaaş , ul anwooŋ , anjonuŋ nwoo , ankmbiiŋ . Dñehan kak ŋhaaş paaj na uloŋ ŋanwooŋ ţi kadun ki pţij pi pşih pi nul ŋawulan bnuura ŋabot ŋaţooranan ŋhaaş .
44019004	Faith	Kë Pawulu aşë ji : « Batiŧmu bi Yowan , bawo bi banŋaluŋ pwut pjuban na pţëlëş ubida . Aji na bañaaŋ bafiyaar aloŋ ankluŋ kabi ţi kafeţul , awooŋ Yeŧu . »
61002009	Violence	Iko yi idiiman kë Naşibaţi ahil kabuuran ţi mnhaj bañaaŋ bamëbanuŋ ţi a aliinŧ kaşë kaţooran banwooŋ baanwo baŧool bado kayoonk kakob ki baka ţi unuur wi pwayëş , wi baduknaaniiŋ .
58011016	Grace	Kë başë bi ŋal uŧaak unnuurnaaniiŋ , uwooŋ uŧaak wi baţi . Uko mënţ ukaaŋ kë Naşibaţi aankowa pdo kadu'ana Naşibaţi i baka , aboman baka ubeeka .
54004007	Recommendation	Pokan ŋţup ŋnaaf ŋanwooŋ ŋaanwo manjoonan , ţëpan ţëp itaman iñog Naşibaţi .
66020009	Violence	Baniink mboş bŧi , kakool ubeeka wi Naşibaţi aŋaluŋ , di banwooŋ biki nul bawooŋ . Kë bdoo bloŋ başë pënna baţi abi atër baka .
44010048	Description	Piyeer ado kë bado baka batiŧmu ţi katim ki Yeŧu , kë bañaaŋ bakak añehana aji aţo da ŋnuur ŋloŋ .
45002019	Grace	Ifiyaar kë iwooŋ kado kaţoŋ nakuul abot awo unkaniya pa bañaaŋ banwooŋ ţi bdëm .
62002025	Grace	Kë uko wi Kriŧtu ahoŋuŋ , uwooŋ : ubida wi mnţo .
59003017	Description	Ñaaŋ anwooŋ na uşal unŧuŋa umpënnuŋ baţi aji dun kawo ñaaŋ najinţ piş , anjaaŋ akakan bañaaŋ ţi ploolan kawo najoobţëraan , aanji tam bkow , aji ŧum na mñaga , kado iko inuura , aanji paţşër , aanji lafrën .
43003035	Faith	Naşibaţi Aşin aŋal Abukul , akuţ awula iko bŧi .
61003009	Grace	Ajugun aanji jonan pdo uko wi ahoŋuŋ jibi bañaaŋ baloŋ başaluŋ . Aji miiran : aanji ŋal aloŋ ţi an aneem kaşë ŋal an bŧi naţañan pjuban , naţëlëş ŋhaaşan na manjoonan .
46007007	Grace	Kë nşë hokan bañaaŋ bŧi bawo ji nji , bawut kaniim . Kë ñaaŋ andoli aşë ji yeenkna du Naşibaţi uţen umbaaŋ kabi wo wo wi nul , aloŋ aji yeenk wi bniim , undu kayeenk wi pduka nayoţ .
46014001	Recommendation	Natamaan keeri nawo na uŋal . Nadoon kala kak iko yi Uhaaş wi Naşibaţi ujaaŋ uţen , kë ţuŋ yuŋ mënţan , wi pdo kaţupar Naşibaţi wi wi nawooŋ kado kala maakan .
47004006	Grace	Naşibaţi aţiini ţfa aji : bjeehi bajeehaan ţi bdëm . Ul akaaŋ ajeehan ŋhaaş ŋi nja , ŋhilna ŋme bjeehi bi mndëm mi nul banjaaŋ banuur ţi kaara di Yeŧu Kriŧtu .
44018024	Description	Wal mënţan , kë nayuday aloŋ i bajaaŋ bado Apoloŧ abuk ubeeka wi Alekŧandriya aşë bi , aban ţi Efeŧ . Awo ñiinţ anjaki ţiini bnuura , ammeeŋ bnuura Ulibra wi Naşibaţi .
58013012	Grace	Uko mënţ ukaaŋ kë Yeŧu akeţna du bdig bi ubeeka kë pñaak pi nul pado bañaaŋ kë bawo bajinţ ţi këş ki Naşibaţi .
56002015	Recommendation	Kë hënk di di iwooŋ kado pdiim : kaţup , kakooţ , kaŋoman . Kdinan nin ñaaŋ abeehu .
62004009	Grace	Naşibaţi adiiman uŋal wi akaaŋ pa nja wi ayiluŋ Abukul aloolan i akahaŋ ţi umundu ŋhilna ŋţëpna ţi a ŋka ubida .
43017024	Grace	Paap , dŋal dko bŧi di nwohaŋ , biki iwulnuŋ bawo da na nji . Hënk bawin mndëm mi naan . Mndëm mënţ iwulën ma ţiki iŋalën ji umundu ubi udo kapaşana .
45003016	Sin	Baji baŧok kabot kaduk pwuţan dko di baţëpaŋ .
58004014	Faith	Name kë ŋka naşih i baţeŋan naweek anyaaŋ te du baţi : ul awooŋ Yeŧu , Abuk Naşibaţi . Ukaaŋ kë ŋwo kamëban kaliinŧ ţi uko wi ŋjakuŋ aji ŋfiyaari .
61001017	Grace	Naşibaţi , Aşin nja Andëmuŋ Maakan , awula pdëm na mndëm , wi aţiiniiŋ na a aji : « Iwi iwooŋ Abuk naan , dŋalu maakan , dmaganu . »
46012011	Description	Aa , Uhaaş wi Naşibaţi ţañ ujaaŋ udo iko mënţ bŧi , andoli uwulu jibi uŋaluŋ .
66008012	Description	Uwanjuŧ ubaakanţën ululi , kë kaloŋ ţi ifah iwajanţ yi bnuur na ki pli na ki ŋjah işë koba , hënk , kafah kaloŋ ţi iwajanţ yi ŋa ijëmşaa : unuur uwaaŋ kafah kaloŋ ki bjeehi bi wa , kë uŧejan ukak awaaŋ bi wa .
44018017	Violence	Kë başë kak wal mënţ bukal bŧi , adëpa ţi Ŧoŧen , naweek i katoh kañehanaani , akoba ţi kadun ki uruha . Kë Galiyoŋ aţoha ţuŋ ayompan mntumul .
43010039	Violence	Bakak ado na pmob Yeŧu , kë aşë buur baka .
47004016	Faith	Uko waŋ ukaaŋ kë ŋmëban aliinŧ . Woli uleef wi nun udoo ţafa ţaf pya na ŋnuur , uhaaşun uji uwoha wo uhalu na ŋnuur .
43012003	Description	Mariya ajej pŧoof pi ulitru wi ukëra uloŋ ulil pţëkëñ untamuŋ maakan , akër ihoţ yi Yeŧu abot awent ya na uwel wi nul . Kë pţëkëñ plil puŋ paniink katoh .
58011009	Faith	Ţi pfiyaar mënţ aya awo ji nayaanţ du uŧaak wi Naşibaţi ahoŋuluŋ , afëţ ţi iloona . Iŧaak na Yakob bado haŋ kak , wi Naşibaţi ahoŋuŋ baka uŧaak mënţ ji a .
50003017	Recommendation	Bayiţ naan , an bŧi nadoon katen ţi nji , nabot nado katen ţi bañaaŋ banjaaŋ baţaş uko wi ŋjakanaŋ .
48006002	Recommendation	Andoli adoon kaţënk aŧënţul pkuŋa bdaaj bi nul ; hënk naţaş bnuura bgah bi Kriŧtu .
59002024	Faith	Nawin kë ñaaŋ aji wo naŧool ţi këş ki Naşibaţi ţi udo wi nul , mënţ ţi pfiyaar ţañ pa .
45009014	Faith	Ŋŋal keeri kaji Naşibaţi aanwo naŧool i ?
45014001	Recommendation	Nayeenkan ţi pŧoofan anwooŋ aando bi liinŧ ţi pfiyaar nawut kado kaŋom na a ţi iko yi aşaluŋ .
66012007	Violence	Ugut uweek uwo du baţi : Mikayel uwanjuŧ uweek na ŋwanjuŧ ŋi nul ŋaneej ugut na unjumpul , kë wul na ŋwanjuŧ ŋi wa , ŋakak anaţa wa na Mikayel .
49004026	Recommendation	Nadeebaţle nawutan kawut udeeb wi nan uţu'an pdo ipekadu . Nawutan kawo na udeeb te unuur udoo ujot .
60003009	Recommendation	Woli badolan buţaan , nawutan kalukan ; woli bakaran , nawutan kalukan . Naţëpan ţëp nañehan Naşibaţi awul baka bnuura ; ul aţu'anaŋ pdo haŋ nahilna nayeenk bnuura bi ahoŋuŋ .
43008029	Grace	Kë anyilnuŋ abot awo na nji , aanwutën kë nwo aloolan . Dji kado uko wi aŋaluŋ unuur unjinţi . »
49006014	Recommendation	Namëbaan keeri naliinŧan : najejan manjoonan natan ţi blank manwo katël ki nan , nawohariin kamişa ki ifeeru , kul kawooŋ pwo ñaaŋ naŧool ţi këş ki Naşibaţi .
66001020	Description	Kë ţi uko wi ŋjah paaj na uloŋ ŋi iwinuŋ ţi kañen naan kadeenu na kfiiţi paaj na ploŋ ki uwuuru dpibanu wa : ŋjah paaj na uloŋ ŋuŋ ŋawooŋ ŋwanjuŧ paaj na uloŋ ŋi banfiyaaruŋ ţi ŋbeeka paaj na uloŋ ; kë kfiiţi paaj na ploŋ kuŋ kawo knŧuk paaj na ploŋ ki banfiyaaruŋ .
58002009	Grace	Yeŧu i Naşibaţi awalanuŋ ado kë ŋwanjuŧ ŋapela ŋwal ŋntiinku , ŋwina hënkuŋ kë awo na mndëm mnweek ţiki ahaj akeţ . Bnuura bi Naşibaţi bakaaŋ kë akeţ pa bañaaŋ bŧi .
50002013	Grace	Naşibaţi ul ajaaŋ aţu'an , kë naji naŋal pdo kabot kado uko wi aŋaluŋ .
43015011	Grace	Dţupan uko wi , mnlilan mi naan manhilna manwo ţi an , hënk mnlilan mi nan manwo mnweek maakan .
54001001	Description	Nji Pawulu , nanjañan i Yeŧu Kriŧtu dpiiŧu . Naşibaţi nabuuran i nja na Yeŧu Kriŧtu anwooŋ mnhaţ mi nja baţuuŋ kë nwo nanjañan .
54002009	Recommendation	Kë baaţ , dŋal bawohara , bawun ŋleef ŋi baka , bawut kajotan kadun pşiiran na pţu irinku yi uwuuru këme plankara mnko na pñëga maakan ,
43002015	Violence	Ajej wal mënţ ital aboman btinŧël aşë dook baka bŧi ţi Katoh ki Naşibaţi bukal na ŋkaneel na ŋgit ; afël itaka yi batorkaar abot awat ŋmeeşa ŋi baka .
49002010	Grace	Uko wi ŋwooŋ hënkuŋ uwo udo wi Naşibaţi ţiki ţi pwo baloolan na Kriŧtu , Naşibaţi aţak nja ŋhilna ŋdo iko inuura . Naşibaţi aboman iko mënţ ji ŋbi ŋdo kabuka , ŋhilna woli ŋbi buka ŋdo kado ya .
60004012	Recommendation	An biki nŋaluŋ , nawutan kañoŋar woli nawo ţi mnhaj mnweek awo ji bañaaŋ banwooŋ du bdoo . Uko mënţ uwo wo kahilna katen me nafiyaar Naşibaţi na manjoonan ; nawutan kaşal kë uwo uko uñoŋarënaan .
66019007	Recommendation	Nawulan ŋwo ţi mnlilan na mnŧaŋ ŋbot ŋdëmana , ţiki bniim bi anwooŋ unkaneel wi bţeŋan babani , kë aharul añëga bnuura .
49006017	Recommendation	Najejan mbuur manwooŋ ţi Kriŧtu manwo pntuuru pnţak pi ugut . Uţup wi Naşibaţi uwo kakej ki Uhaaş wi Naşibaţi uwulanaŋ .
44007024	Violence	Wi akyaaŋ , awin ñiinţ aloŋ i uŧaak wi Ejiptu kë akhajan ayiţul , kë ayeenkara , afiŋ ñiinţ i Ejiptu , alukandëra .
53003013	Recommendation	Kë an bayiţun , nawutan kado kayoont iñen ţi pdo bnuura .
46016013	Faith	Nawoon bten , namëban naliinŧ ţi pfiyaar pi nan , nawoon bañaaŋ batëŋ , nanaţan naliinŧ .
44007043	Sin	Kaduŋ ki Molok naşibaţi i nan ki nakuŋiiŋ ka , na ptu pi Refan naşibaţi i nan annaamuŋ ujah yul yi naţakuŋ abot akak adëman . Ukaaŋ kë nji kadolan naya pjuuk dko dlow danţëpuŋ uŧaak wi Babilon . ”
53002015	Recommendation	An bayiţun , namëbaan keeri naliinŧan nado kaţaş bnuura udolade wi ŋjukananaŋ wal wi ŋwooŋ du an , këme wal wi ŋpiiŧanaŋ piiŧ ţi wa .
47005005	Grace	Naşibaţi ţi uleeful apaşuŋ nja pa uko mënţ , awul nja Uhaaş wi nul adiimanaanun kë aluŋ kawul nja ubida wi mnţo .
54002011	Recommendation	Ţi wal wi pjukan , baaţ bawo kayomp , kabot kate bnuura uko wi bakţupuŋ .
54005019	Recommendation	Wutan kadinan nin batapar nantohi ankţoŋuŋ banfiyaaruŋ bţup bë mënţ bañaaŋ batëb këme bawajanţ babiiŋ aţup .
45016016	Recommendation	Nawuladën mboş an bŧi naboofar bboofar banyimanuŋ . Knŧuk ki banfiyaaruŋ Kriŧtu bŧi kawulan mboş .
66018019	Description	Baţu mboş ţi ikow yi baka aşë ŋajar awooni ji banwooŋ na puum aji : “ Pwuţan oy ! Pwuţan oy ! Ubeeka uweek wi bankaaŋ ŋlanŧu ţi bdëk bŧi bayoknuŋ ţi pyok pi wa , ţi uwoori uloolan ţañ kë uşë ŧoka !
62003001	Grace	Natenan jibi Naşibaţi Aşin nja aŋaluŋ nja . Aŋal nja adoo dinan kë ŋdoo du'ana babukul . Ŋwo babukul na manjoonan . Bañaaŋ biki umundu baamme Aşinun , ukaaŋ kë baanhinan pme nja .
60005005	Recommendation	Kë an baţaşa , nadoon kaŧiink bantohi . An bŧi najaan nawalan ikowan ţi mnwo mi nan na baŧënţan . Upiiŧana ţi Ulibra wi Naşibaţi aji : « Naşibaţi aji pok bankdëmanuŋ ikow yi baka , kaşë wul banwalanuŋ ikow yi baka bnuura bi nul . »
45003004	Faith	Nin , bañaaŋ bŧi bawo i kame kë Naşibaţi aji do uko unjoonanuŋ , kë ñaaŋ najën andoli awo na ŋţilan . Hënk di di Dayiţ aţiiniiŋ na Naşibaţi aji : « Imeeţana pwo naŧool ţi iko yi ikţupuŋ kafaŋna woli blaţar bawoo . »
44009014	Violence	Kë ţi Damaŧ ţi , baţeŋan baweek bawula du Yeruŧalem uworda umpiiŧuŋ , wi ahilni kamob bañaaŋ bŧi bankdëmanuŋ uko wi ŧu . »
61002001	Sin	Balagare banjaaŋ baji bawo baţupar Naşibaţi babi wo ţfa kak ţi pŧoof pi pntaali pi Iŧrayel , kë hënk di bajukan balagare bakaaŋ aluŋ kawo ţi pŧoofan kado na pneejan ţi ŋşalan pjukan panjaaŋ paneeman ñaaŋ kabot kaŧoka , kadoo pok Ajug baka ambuuranuŋ baka . Wal mënţ başë ţijar ŋleef ŋi baka pŧoka panŧaruŋ .
43005018	Violence	Uko waŋ ukaaŋ kë baweek biki bayuday batamanaara taman ala pfiŋa ; baji baji mënţ uko wi bgah baneenanuŋ ţi unuur wi pnoorfën ţañ wi wi ajaaŋ ado , abot aji ji Naşibaţi awooŋ aşin kaliŋan uleeful na Naşibaţi .
46011002	Faith	Dbeeban ţi uko wi najaaŋ naleşën ţi iko bŧi abot amëban idolade yi nayeenknuŋ ţi nji jibi njukananaŋ ya .
44002025	Faith	Dayiţ aţiiniyaana aji : “ Wal undoli dji kawin Ajugun ţi kadun ki naan , iñogën ukaaŋ kë nnaţ aliinŧ .
60001023	Grace	Na manjoonan , nakak abuka aşë wo naanbuknaana ţi pbuk panjaaŋ pakeţ , nabuknaana ţi pbuk panwooŋ paankkeţ , ţi uţup wi Naşibaţi unjaaŋ uwul ubida akuţ awo wi mnţo .
59005016	Recommendation	Andoli keeri adoon kaţup ipekadu yi nul baŧënţul , andoli adoon kañehandër baŧënţul Naşibaţi , hënk naşë najeb . Pñehan pi naŧool paji paŧum na uforŧa .
43006047	Faith	Dţupan na manjoonan , ñaaŋ anfiyaarnuŋ aka ubida wi mnţo .
43014018	Grace	« Mënkdukan bajinţ , dluŋ kabi du an .
45003002	Grace	Pwo nayuday panuura maakan ; bukal biki Naşibaţi ahankanuŋ iko yi aţupuŋ .
49006005	Recommendation	An balemp nadoon kaŧiink biki naklemparuŋ ţi mboş ţi , nahetan ikow nado kaţaş baka na iţëb ijinţ ji nalempar lempar Kriŧtu .
45002004	Grace	Këme ibeeh bnuura bweek bi Naşibaţi , kamiir ki nul , pjoob bkow pi nul ? Iimme me kë bnuura mënţ bawo kadolu iwut pjuban ibot iţëlëş mnwo mi nu i ?
62005014	Faith	Ŋhaţ kë woli ŋnaţ ţi kadun ki Naşibaţi añehana uko unliluluŋ , aţen nja wa .
45015013	Faith	Dñehan Naşibaţi anwooŋ ukumpëş wi mnhaţ aŧumanan mnlilan na mnjeeh wi nafiyaaruluŋ . Hënk , Uhaaş wi Naşibaţi uwulan mnhina , mnhaţ mahilna manŧum ţi an .
43019041	Description	Du dko di bapaŋuŋ Yeŧu uwoorta uloŋ uwo da , kë bhër bloŋ bhalu banwoyi baambi moynaara ñaaŋ kë bawo da .
66019020	Violence	Kë ulimariya uşë mobana , wul na naţupar wa , undoluŋ iko iñoŋarënaan ţi kadun ki wa , aguur banyeenkuŋ uko wi ulimariya abot aŋup adëman ptu pi wa . Ŋul ŋtëb bŧi ŋafëlana ŋjeb du katant ki bdoo kanwooŋ na pdëpalën panjaaŋ patërad .
45012020	Recommendation	Akak aji : « Woli ubon ude başooradu , wulan baka bade . Kë woli udaan uţij baka , wulan baka badaan . Woli ido haŋ , ikuŋan baka mnkow . »
51003016	Recommendation	Uţup wi Kriŧtu uŧum ţi an ! Nadoon kajukandër , kaţënkar kawutna kajot ţi buţaan . Nadoon kado haŋ na uşal unŧuŋa bŧi , kayeeh Naşibaţi na iyeeh yi pñaamarën na iyeeh yi pdëman Kriŧtu , Uhaaş wi nul uţu'an iyeeh mënţ ţi bkow .
51003019	Recommendation	An biinţ naŋalan baharan nawut kado kalëbar na baka .
54005016	Recommendation	Ñaaţ anfiyaaruŋ andoli anwooŋ na baaţ bayoţ du katohul awo kaţënk baka , aanwo kawut pnŧuk pi banfiyaaruŋ pawo i pdo kaţënk baka . Hënk di di pajaaŋ pahil pţënk banwooŋ baanka ñaaŋ .
62005011	Grace	Kë uko wi Naşibaţi aţupuŋ wii wi : Awul nja ubida wi mnţo kë ubida mënţ uşë woona ţi Abukul .
62005012	Faith	Anwooŋ na Abukul aka ubida mënţ , anwooŋ aanwo na Abukul aanka wa .
43008036	Grace	Woli Abuk Naşibaţi abuuranan , nabuur na manjoonan .
49003013	Faith	Ukaaŋ kë nji kakooţan nawut kawut phaj pi bakhajanaanuŋ pa an padolan nawutandër . Phaj mënţ pakţijanaŋ mndëm .
45016018	Sin	Bañaaŋ ji bukuŋ mënţan baanji balempar Kriŧtu Ajugun , iyiŋ yi baka yi yi bajaaŋ balempar . Baji baguur na ŋţup ŋŧaab ŋi baka ŋŧum bañaaŋ banwooŋ kabaţ kaloolan .
45001029	Sin	Baŧum na iko bŧi inwooŋ iinwo iŧool , buţaan , pñeebar iko , na mŋot . Baŧum na bkujar , bfiŋar , pŋom , kaguuru , babi duka duka ţi iko iwuţaan . Baji batapar bañaaŋ bţup na ŋţilan ,
55001014	Recommendation	Ţijaan bnuura uko unuura wi ahankaniiŋ , wi Uhaaş wi Naşibaţi unwooŋ ţi nja ukţënkiiŋ iţijan .
48006008	Faith	Ñaaŋ ankŧepiiŋ iko yi uleeful uŋaluŋ aluŋ kakit pkeţ , pi iko yi uleeful uŋaluŋ pabukuŋ . Kë ñaaŋ anşaaŋ aŧepi iko yi Uhaaş wi Naşibaţi uŋaluŋ , aluŋ kakit ubida wi mnţo wi Uhaaş wi Naşibaţi ukwuluŋ .
46010009	Recommendation	Nawulën ŋwut kado kadak Kriŧtu jibi baloŋ ţi baka babiiŋ adak Naşibaţi , uko mënţ ukaaŋ kë ŋpula ŋafiŋ baka .
46013005	Recommendation	aanji do uko unwooŋ uunyuki , aanji şal uleeful ţañ , aanji deebaţ këme kahank ñaaŋ ţi uhaaş .
66009009	Description	Ŋawo na uko uloŋ unnaamuŋ ji kamişa kanţak ki bangoli . Woli iŧiink ŋa kë ŋakyiţ , ibaaklu yi ŋa iji do ji ŋkaaru ŋi ŋmpëlënŧ ŋakpuluŋ ŋŧum ŋankţiiruŋ dko di ugut .
43015022	Sin	Woli mëmbi lah , awo mënţiini na baka , baankduknaana , kë başë wo hënkuŋ baanka uko uţup ţi pekadu di baka .
51004005	Recommendation	Woli nawo na banwooŋ baanwo biki Kriŧtu , uko bŧi wi nakdoluŋ nadoon kado wa na uşal unŧuŋa , ŋyaaş bŧi wi nahilanuŋ .
45006006	Faith	Ŋme kë ñaaŋ i ŋbiiŋ awo apaŋana na a , uleef unwooŋ ţi mnhina mi pekadu uhilna uŧoka , hënk ŋwutna kawo ţi mnhina mënţ .
62003010	Sin	Uko umpaţşuŋ babuk Naşibaţi na biki Unŧaayi Uweek wii wi : ñaaŋ anwooŋ aanwo naŧool këme awo aaŋŋal ayiţul ţi Kriŧtu aanwo i Naşibaţi .
45008007	Sin	Pţaş iko yi ŋleef ŋi nja ŋaŋaluŋ pawo pgut na Naşibaţi ; uleef wi nja uunji uţaş bgah bi Naşibaţi abot awo uundo hilan pţaş ba .
44002026	Faith	Ukaaŋ kë nlilan maakan akuţ ayeeh mnlilan mi naan . Kë uleef ubi wo wo ţi mnhaţ
46010020	Sin	Nin ! Dji uko wi baţeŋanuŋ , na manjoonan baţeŋan wa ŋnŧoŋ , mënţ Naşibaţi i i baţeŋanuŋ wa . Mënŋal nawo ţi ploolan na ŋnŧoŋ .
44013001	Description	Du Antiyoka , uka ţfa ţi pnŧuk pi banfiyaaruŋ , baţupar Naşibaţi na bajukan Bgah : Barnabaŧ , Ŧimeyoŋ andu'aniiŋ najënal , Luŧiyuŧ i Kuren , Manayeen nanoh i kpoţ i Herod Naşih i Galilay , na Ŧawul .
49005006	Recommendation	Nin ñaaŋ aloŋ awutan kaguuran na ŋţup ŋwaaŋ udooni : uko mënţ bŧi ujaaŋ uţu Naşibaţi adeebaţër banwooŋ baandi pţaşa .
56001011	Sin	Iwo i kado baka badëŧ itum ! Baji baŧok ŋşal ŋi itoh ipëb wi bajaaŋ bajukan baka iko inwooŋ iinwoo kado kajukan .
43013011	Sin	Na manjoonan Yeŧu ame ankmbiiŋ kawaapa , ukaaŋ kë aji mënţ bukal bŧi bajinţuŋ .
43010001	Sin	Yeŧu akak aţiini aji : « Na manjoonan dţupan , ñaaŋ anwooŋ aaneejna plëman pi kampen aşë lutna umbaŋ uloŋ awo nakiij , nalaŧ .
61002015	Sin	Baduk bgah bŧool aneem , wi bawooŋ ţi pdo ji Balaam abuk Boşor , ambiiŋ aŋal pde itaka yi bdoo .
44014005	Violence	Kë banwooŋ baanwo bayuday na bayuday , na baweek biki baka başë ŧiinkar aji bahajan banjañan katap baka mnlaak kafiŋ .
43021017	Description	Akak ahepara uyaaş uwajanţën aji na a : « Ŧimoŋ abuk Yowan , iŋalën i ? » Piyeer ajooţan wal mënţ ţi uko wi akheparuŋ uyaaş uwajanţën me aŋalaara aşë ji na a : « Ajugun , ime iko bŧi , ime bnuura kë dŋalu . » Kë aji na a : « Doon kayeŋ batani bi naan .
66021027	Sin	Nin uko uloŋ unţopuŋ uunkneej ţi wa , nin ñaaŋ nado buţaan , nin naţilan aankneej da : bampiiŧaniiŋ itim ţi ulibra wi ubida wi anwooŋ unkaneel wi bţeŋan ţañ bakneejuŋ ţi wa .
66017004	Sin	Ñaaţ awohara imişa inuura maakan ijeenkal . Aţu iko iŧum itam preeş yi uwuuru , iwij wijaan na mnko mnuura maakan . Amëban ţi kañen pnkalame pi uwuuru panŧumuŋ na buţaan bi bţopar bi pţuunk pi nul .
51003014	Recommendation	Kë uko undëmnuŋ maakan uwo naŋalad , uŋal ujaaŋ udolan namëbandër bnuura .
43012023	Description	Kë Yeŧu aşë ji : « Wal ubani , wi bakluŋ kawin mndëm mi Abuk Ñiinţ .
45002022	Sin	Iji kneenan pjuban pi piinţ aşë ji kjuban pjuban pi piinţ ! Ipok bado kadëman itu aşë ji kya du dko di iwooŋ kajej da bţijar !
45007008	Sin	Pekadu daţëpna ţi uko wi bgah baţuuŋ pdo adolën kë nji kañeebar iko iŧum impaţi . Woli bgah baanwoo , pekadu dakeţi .
44026017	Grace	Dluŋ kayeŋu , ţi bayuday na banwooŋ baanwo bayuday biki nji kayiliiŋ iya .
56003003	Sin	Nja kak ŋbi wo ţfa bañaaŋ banwooŋ baanwo na ŋşal , banwooŋ baanji bate , banneemuŋ , kë iko iţop na iko iwuţaan indoli yi ŋleef ŋi nja ŋaŋaluŋ kë ikţoŋ nja , ŋbi wo ţi mnŋot na pñeebar iko , ado iko yi bañaaŋ bakşoornuŋ nja , aşoorad ţi pŧoof pi nja .
54005021	Recommendation	Dkooţu ţi kadun ki Naşibaţi na ki Yeŧu Kriŧtu na ki ŋwanjuŧ ŋandataniiŋ ido kaţaş iko yi njakiiŋ yi na uşal unwooŋ uŧool , wutan kapaţşër ţi iko bŧi yi ikdoluŋ .
58010035	Recommendation	Nawutan keeri kaţañan phaţ ţiki mnhaţ mënţ mankaaŋ kë nakyeenk katuum kaweek .
46004002	Faith	Namali awo kado kalempar ajugul na uhaaş ujinţ .
44009043	Description	Ŧimoŋ Piyeer afëţ du Yope ajon du uko ñiinţ aloŋ nalemp injan anwooŋ katim ki Ŧimoŋ .
46003016	Grace	Naamme kë nawo katoh ki Naşibaţi i , kë uhaaş wi nul uwo ţi an meeţ i ?
58010019	Faith	An bayiţ naan , hënkuŋ keeri ŋme bnuura kë pñaak pi Yeŧu pantuliiŋ pado kë ŋhil kaneej du dko dyimanaan maakan ,
43008021	Sin	Yeŧu akak aji na baka : « Dya , kë naşë luŋ kado kala'ën , naluŋ kakeţ na ipekadu yi nan . Naanhil pya dko di nji kayaaŋ . »
51003012	Recommendation	Wi Naşibaţi adatanaŋ kë nawo biki nul , kë abot aŋalan , nadoon kañaaga , nado kaţënkar , nabot nado kawalan ikow . Nawoon bañaaŋ banjoobuŋ ikow banwooŋ baanji baŧaran .
43012026	Faith	Woli ñaaŋ aŋal plemparaan , awo i kaţaşën ; hënk , dko di nji kawooŋ , ul kak aluŋ kawo da . Woli ñaaŋ alemparaan , Paapa kadëmana .
54003004	Description	Awo kawo ñaaŋ anţijanuŋ katohul bnuura , kawo na bapoţ bankŧiinkuluŋ , kawo nantohi ţi kadun ki baka .
52005011	Recommendation	Ukaaŋ kë andoluŋ awo i katëŋţën aŧënţul , kabot kaţënka jibi nadooŋ abi kado do .
62003011	Recommendation	Ŋwo kaŋalad , uko waŋ wi wi naŧiinkuŋ du ujuni .
46007026	Recommendation	Jibi umundu uŧokiiŋ hënkuŋ uko wi nşaluŋ aji unuura uwo ñaaŋ andoli aduka jibi awooŋ .
43003001	Description	Uka ţfa ţi bafariŧay ñiinţ aloŋ i katim kawooŋ Nikodem . Awo ţi baweek biki bayuday .
59002025	Description	Kë hënk di uwooŋ kak pa Rabab nawaap bduun , woli ayeenkuŋ bayili baiŧrayel ţi katoh ki nul abot aţënk baka kë babuur na bgah bmpaţi , hënk ţi udo wi nul wi wi awoonuŋ naŧool ţi këş ki Naşibaţi .
54002015	Faith	Kë kabuk kaşë luŋ kadola abuur . Baaţ babuur woli bataman afiyaar Kriŧtu , aŋal bañaaŋ abot awo bañaaŋ banwooŋ bajinţ piş ţi kadun ki Naşibaţi . Bawo kak kawut pdo kala pwinana .
44013017	Grace	Naşibaţi i pntaali pi nun , pi Iŧrayel , adat başinun , adëman pntaali pi baka , wi bawooŋ bayaanţ du uŧaak wi Ejiptu . Apënan pa du Ejiptu kak ţi mnhina mi nul .
44015008	Grace	Kë Naşibaţi ammeeŋ ŋşal ŋi bañaaŋ , aşë diimanun kë aŋal banwooŋ baanwo bayuday , wal wi akaaŋ awul baka Uhaaş wi nul jibi awuluŋ un .
59002011	Sin	Anjakuŋ , « iinkpiinţ na ahar ñaaŋ këme ayin ñaaŋ , » ul akaaŋ aji : « Iinkfiŋ ñaaŋ . » Kë woli iimpiinţ na ahar ñaaŋ këme ayin ñaaŋ , aşë fiŋ ñaaŋ , iinţaş bgah .
43010028	Grace	Dwul ŋa ubida wi mnţo , ŋaankkeţ nin kë nin aloŋ aankŧehën ŋa .
45016020	Grace	Naşibaţi anwooŋ ukumpëş wi mnjeeh awat hënkuŋ Ŧatana ţi ihoţan . Dñehan bnuura bi Yeŧu Ajugun bawo ţi an .
55003005	Sin	Baji bawo ţi bdig ji bañaaŋ banñoguŋ Naşibaţi kaşë poka du meeţ . Lowan bañaaŋ mënţ .
45012005	Description	Kë hënk di uwooŋ pa nja : ŋŧum maakan kë nja ŋnwooŋ biki Kriŧtu ŋşë wo uleef uloolan , andoli awo i bandukiiŋ .
56003008	Faith	Bañaaŋ bŧi bawo kate uţup wi ţiki ujoonani , kë nŋal iţup bañaaŋ bnuura , banţuuŋ mnhaţ mi baka ţi Naşibaţi bahilna baţu kabaţ ţi pdo kado iko inuura . Uko mënţ uwooŋ uko unnuuriiŋ pa bañaaŋ abot aţënk baka .
59002023	Faith	Kë hënk di di uko umpiiŧuŋ ţi Ulibra wi Uţup wi Naşibaţi udolaniiŋ , uji : « Abraham afiyaar Naşibaţi , ukaaŋ kë Naşibaţi aji awo naŧool . » Kë aşë yeenk katim ki « nanoh Naşibaţi . »
59002001	Faith	Bayiţ naan , nafiyaar ţi Yeŧu Kriŧtu Ajugun anŧumuŋ na mndëm , ukaaŋ kë naanwoyi kapaţşër
45003013	Sin	Kaţuţ ki baka kawo ji btuur bi bahaabëşuŋ , pndemënt pi baka paŧum na kaguuru , bawo na bnunk bi upula ţi iduuj .
49005028	Recommendation	Kë hënk di di biinţ bawooŋ kaŋal bahar baka jibi baŋaluŋ ŋleef ŋi baka . Aŋŋaluŋ aharul , uleeful wi wi aŋaluŋ .
45009030	Faith	Kë we wi ŋwooŋ kate ţi uko waŋ ? Wii wi : bañaaŋ banwooŋ baanwo bayuday banwooŋ baankla ţfa pwo baŧool ţi kadun ki Naşibaţi , bakak baŧool ţi kadunul ţiki bafiyaara .
54003009	Faith	Bawo kamëban bnuura na uşal ujinţ iko yi pfiyaar yi Naşibaţi adiimanuŋ .
54006002	Recommendation	Kë banşaaŋ alempar bañaaŋ banfiyaaruŋ Kriŧtu , bawutan kaşal kaji babeeh baka ţiki bawo bayiţ baka ţi Kriŧtu . Bawo kaţëp ţëp kado kalempar baka bnuura ţiki bañaaŋ biki Naşibaţi aŋaluŋ biki baklemparuŋ hënk .
45003003	Faith	Kë hënkuŋ ? Woli baloŋ ţi baka baanfiyaara , uko mënţ kado Naşibaţi awo aankdo uko wi ajakuŋ i ?
43019034	Violence	Kë Nangoli aloŋ aşë ajej bjan alofa ţi kanŧaagan . Ţi dko mënţ , kë pñaak na meel işë pën .
43015012	Recommendation	Uko wi nji kajakanaŋ nado wii wi : Naŋaladan jibi nji nŋalanaŋ .
45006013	Recommendation	Nakwut nin dko dloŋ ţi uleefan dawo ţi pekadu , dado kado iko inwooŋ iinwo iŧool . Wi nanaţiiŋ ţi pkeţ aka ubida , naţëpën ţëp nawul Naşibaţi ŋleefan . Nadolan uleefan bŧi udo kado uko unwooŋ uŧool ţi kadun ki Naşibaţi .
58010039	Faith	Kë nja , ŋënwo ţi bankdekuluŋ kafeţ , kaneem ; ŋwo ţi banfiyaaruŋ awo ţi bgah bi mbuur .
45011026	Grace	Hënk , biki Iŧrayel babuur , hënk di di Naşibaţi ajakuŋ ţi ulibra wi nul : « Aloŋ aluŋ kawoona Ŧiyoŋ pbuuran baka wal mënţ biki pntaali pi Yakob başë baţañan ppokën .
52002015	Violence	Bañaaŋ mënţ bado kë bafiŋ Yeŧu Ajugun na baţupar Naşibaţi , un kak bahajanun . Baanji bado uko wi Naşibaţi aŋaluŋ abot aşoor bañaaŋ bŧi .
58010026	Sin	Na manjoonan , wi ŋmeeŋ uko unwooŋ manjoonan , woli ulil nja kë ŋdinan aji ŋduka ţi pjuban , uunkak aka bţeŋan banhiluŋ ppënan ipekadu .
49002006	Grace	Ţi pwo baloolan na Yeŧu Kriŧtu , Naşibaţi anaţan nja ţi pkeţ na a abot aţooran nja du baţi na a .
49004025	Recommendation	Hënk , nawutan kaţilan : Andoli ţi an adoon kaţup aŧënţul manjoonan ţiki ŋnaakiir awo nja bŧi uleef uloolan .
48002005	Faith	Ŋëndinan nin uyaaş uloolan uko wi bakţupuŋ , kahilna kamëban pa an manjoonan , manwooŋ Uţup Ulil Unuura .
46014013	Recommendation	Ukaaŋ keeri kë anhiluŋ pţup ŋţup ŋi baţi awooŋ kado kañehan Naşibaţi aţena ahil pdo kaŧolanaar ŋa .
44009001	Violence	Wal mënţan , kë Ŧawul aşë bi duka duka ţi pbëg baţaşar Yeŧu , abot ala pfiŋ baka .
43017013	Description	Hënkuŋ dbi du iwi , aşë ţup ŋţup ŋi ţi umundu bahilna bawo na mnlilan mnweek maakan mi nwoonaanuŋ .
60004013	Recommendation	Naţëpan ţëp nawo ţi mnlilan wi naţokuŋ ţi mnhaj mi Kriŧtu ahajuŋ , nahilna naluŋ nawo ţi mnlilan mnweek maakan ţi wal wi akdiimanuŋ mndëm mi nul .
44011006	Description	Djaban ka këş , aşë win ţi ka meeţ ŋnŧaam ŋi katoh na ŋi uţeeh bŧi , ŋanjaaŋ ŋapula na ŋanjaaŋ ŋayiţ ,
51003008	Recommendation	Kë hënkuŋ , napënaan iko yaŋ bŧi ţi ubida wi nan ; nawutan kado kadeebaţ , kado kahank ñaaŋ ţi kaţëb , kawo na bjooţ ; nawutan kado kakarad , uţup uloŋ ukowëndënaan uwutan kapën ţi mntum mi nan .
44018003	Description	jibi awooŋ naboman iloona ji baka , afëţ na baka kë baji balemp .
45006012	Sin	Nakwut keeri pekadu daţoŋ uleefan , uleef unwooŋ i kaluŋ kakeţ ; nawutan kado kaţaş iko iwuţaan yi uleefan uŋaluŋ .
53003012	Recommendation	Ŋkooţ bañaaŋ bakaŋ mënţan ţi Yeŧu Kriŧtu Ajugun bado kalempar na byompan uko wi bakdeeŋ .
44007009	Sin	« Bateemun bammeeţaniiŋ bakuj Yoŧef aţa baka wal mënţ aşë waapa , kë bannuguluŋ baya na a Ejiptu . Kë Naşibaţi aşë wo na a .
44011028	Description	Aloŋ ţi baka i katim ki Agabuŧ , i Uhaaş wi Naşibaţi uneejuŋ kë aşë naţa , aţup baka aji ubon uweek uluŋ kawo ţi umundu bŧi ( kë wul ubiiŋ awoha ţi wal wi pşih pi Klodiyuŧ ) .
44020036	Description	Wi Pawulu aţiiniiŋ aba , aşë ŋup na baka , añehan Naşibaţi .
48005024	Faith	Bañaaŋ banwooŋ biki Kriŧtu Yeŧu bapaŋ iko iwuţaan yi uleef ujaaŋ uŋal pdo ţi kruŧ .
59001002	Recommendation	An bayiţ naan baţaş Yeŧu , woli nawo ţi unoor nalilaan ţi ŋhaaş ŋi nan .
62001006	Sin	Woli ŋji ŋmëbandër na Yeŧu aşë poş ţi bdëm , ŋwo baţilan , ŋënkdo uko unwooŋ manjoonan .
44010011	Description	baţi kë bawo bhaab , kë uko uloŋ uşë wala ţi mboş , unnaami kaloona kaweek kantananiiŋ ţi imbiint ibaakër .
44002009	Description	Ŋwoona Parŧ , na Med na Elamit , na Meŧopotamiya , na Yuda , na Kapadoşiya , na Pont na Aŧiya .
51001010	Faith	Hënk , ubida wi nan ulil Ajugun nabot nado kado iko bŧi yi aŋaluŋ . Nado kado iko inuura iŧum kabot kameha me Naşibaţi na manjoonan .
54001018	Recommendation	Timote abuk naan , uko wi Uhaaş wi Naşibaţi ubiiŋ aţëpna ţi bañaaŋ aţup ţi iwi utëŋţënu ihinan igut ugut unuura .
66019001	Faith	Wi iko yaŋ iţëpuŋ , dŧiink uko uloŋ unwooŋ ji pnŧuk pweek pi bañaaŋ du baţi kë paji : « Haleluya Naşibaţi i nun adëm abot awo na mnhina , ul ambuuranuŋ nja ,
49002001	Grace	Ţfa pjuban pi nan na ipekadu yi nan ibi ţu'an kë nawo bañaaŋ bankeţuŋ ţi këş ki Naşibaţi .
46010021	Sin	Naanhilan kadaan ţi pnkalame pi Ajugun kakuţ kadaan ţi pi ŋnŧoŋ . Naanhilan kade du umeeşa wi Ajugun kakuţ kade du wi ŋnŧoŋ .
49005003	Recommendation	Hënkuŋ wi nawooŋ biki Naşibaţi , naankak awo biki kado kaţiiniyaan ţiiniyaan iko yi pjuban pi piinţ , ubida uţop , na pñeebar iko .
56001015	Sin	Iko bŧi iji iwo ijinţ ţi kadun ki Naşibaţi pa bañaaŋ banwooŋ bajinţ , kë nin uko uloŋ uşë wo uunji uwo ujinţ pa banţopuŋ banwooŋ baanŋal pfiyaar . Ŋşal na ŋhaaş ŋi baka ŋaţopi .
44009021	Description	Bañaaŋ bŧi bankŧiinkuluŋ bañoŋar aşë ji : « Mënţ ul ţi uleeful awooŋ du Yeruŧalem ado na bañaaŋ bŧi bankdëmanuŋ Yeŧu mënţ i ? Aambi bi pmob baka kañooţ du baţeŋan baweek i ? »
58008006	Description	Kriŧtu ul , Naşibaţi aţu'a ulemp undëmuŋ apel wi başih biki baţeŋan bandukiiŋ , Naşibaţi aţëpna ţi a ado bhoŋar bannuurnaaniiŋ , wi ahoŋuŋ iko innuurnaaniiŋ .
50001021	Faith	Woli dwo najeb Kriŧtu awooŋ uhefënţ wi naan , kë woli dkeţi kanuurandën .
50001006	Faith	Uko wi nfiyaaruŋ wii wi : Anjunuŋ ulemp unuura wi ţi an ado kalempa lemp te uba wa , ţi unuur wi Yeŧu Kriŧtu akluŋ kabi .
62005020	Faith	Ŋkak ame kë Abuk Naşibaţi abi abot awul nja mnhina mi pyikrën anwooŋ Naşibaţi na manjoonan . Ŋmëbandër na anwooŋ Naşibaţi na manjoonan ţi pmëbandër pi ŋmëbandëruŋ na Yeŧu Kriŧtu Abukul . Ul awooŋ Naşibaţi na manjoonan , ul anwooŋ anjaaŋ awul ubida wi mnţo .
45012018	Recommendation	Natamaan nado jibi nahiluŋ nawo bnuura na bañaaŋ bŧi .
58010023	Faith	Nawulën ŋmëban ŋliinŧ ţi uko wi ŋhaţuŋ akuţ aţup . Na manjoonan , ŋme kë Naşibaţi aji do uko wi ahoŋuŋ .
43014027	Grace	Ddukaran bnuura , bnuura bi naan bi bi nji kawulanaŋ . Bnuura bi njaaŋ kawul baanknaam na bi umundu ujaaŋ uwul . Uhaaş wi nan uwutan kahaajala këme kalënk .
47005006	Faith	Hënkuŋ keeri ŋji ŋtëŋ maakan na ŋnuur . Ŋme kë ŋwole du kaloona kanwooŋ uleef wi nja , ŋlow Ajugun .
43012047	Grace	« Woli ñaaŋ aŧiink ŋţup ŋi naan aşë wo aammëban ŋa , mënţ nji kajakuŋ aduknaanaa . Mëmbi bi pwayëş umundu kaji uduknaanaa , dbi bi pbuuran wa .
62003012	Sin	Ŋënwo kado ji Kayin anwooŋ i Unŧaayi Uweek , afiŋ aţa'ul . Kë we ukaaŋ kë afiŋ aţa'ul ? Aji do buţaan kë aţa'ul aşë ji do iko inwooŋ iŧool .
66016020	Description	Ŋjiw bŧi ŋawunanaa kë inkuŋ iweek ibaa , iinkak awinana .
58011012	Description	Uko mënţ ukaaŋ kë pntaali pweek papënna ţi ñiinţ aloolan , andooŋ abi ţaf ţaf aduka duka ayoonk pkeţ . Pntaali mënţ paŧum ji ŋjah ŋi baţi na pyiw panwooŋ ţi kabaŋ ki bdëk pi nin ñaaŋ aloŋ awooŋ aanhil pfën .
54001017	Faith	Iwi inwooŋ Naşih te mnţo , iwi inwooŋ iinkba , iwi i nin ñaaŋ aloŋ awooŋ aanhil pwin , iwi inwooŋ aloolan ţañ , pdëm na mndëm manwo ţi iwi te mnţo . Uwo haŋ .
66014007	Faith	Uji na pdiim pweek : « Nadoon kaţi Naşibaţi , nado kadëmana , ţiki unuur wi akwayëşuŋ ubani . Nadëmaan ampaşuŋ baţi na mboş , idëk na ŋkumpëş ŋi meel .
44006001	Description	Wal mënţan bañaaŋ banfiyaaruŋ Yeŧu baŧuma ŧum pya . Bayuday banjaaŋ baţiini ugrek , banaţa pŋom na banjaaŋ baţiini uţup uhebërë , ţiki baji baţilma unuur undoli baaţ bankeţandënuŋ bayin baka ţi wal wi pfah uko ude .
60002021	Grace	Ul adatanaŋ pa nahaj ; Kriŧtu ţi uleeful ahaj haj nahilna nado katen ţi a , nahilna nado kado ji a :
53003010	Recommendation	Hënk di uwooŋ , wi ŋwooŋ na an ŋţupan aji : « Anwooŋ aandi ulemp awutan kade . »
43003016	Grace	« Naşibaţi aŋal bañaaŋ maakan adoo wul Abukul aloolan ţañ i akaaŋ , ñaaŋ anfiyaaruluŋ awutna kakeţ , aşë ka ubida wi mnţo .
44019015	Description	[ Unuur uloŋ ] , kë unŧaayi uşë ŧeem baka aji : « Dme Yeŧu abot ame Pawulu , kë an , nawo bahoŋ ba ? »
66019019	Violence	Wal mënţ kë nşë win ulimariya na başih biki mboş na bangoli biki baka kë bayitiir kabi kagutan na andapiiŋ umpëlënŧ ufaaŧal na bangoli biki nul .
44027002	Description	Kë ŋjej ulanŧu du pkëŋ pi Adramitiyum unwooŋ wi pya Aŧiya , aŧool pya . Ariŧtarkuŧ i Teŧalonika du Maŧedoniya kë abi na un .
58013003	Recommendation	Naleşan bakalabuş , nawo ji nawo ukalabuş na baka nabot naleş bañaaŋ biki bakhajanuŋ , nawo ji an biki bakhajanuŋ .
51003017	Recommendation	Uko bŧi wi nahilanuŋ kaţup këme kado , nadolan wa ţi katim ki Yeŧu Ajugun . Naţëpnan ţi a nado kabeeb Naşibaţi Aşin nja .
48006006	Recommendation	Ñaaŋ i bakjukanuŋ Uţup wi Naşibaţi awo kaţok bka bi nul bŧi na ankjukanuluŋ .
44007005	Description	Aanwula nin ufëţ , nin dko dpaf kahoţ du uŧaak mënţ , aşë hoŋa aji aluŋ kawo ajug uŧaak mënţ ul na pntaali pi nul . Wal wi Naşibaţi akdooŋ kahoŋ mënţ , Abraham ahum aandobi buk .
44007019	Description	Naşih mënţ aţu mntit mi nul bŧi ţi phajan pntaali pi nun , kadoo ţu baka bafël bapoţ bambaaŋ abuka buka bakeţna .
43020003	Description	Kë Piyeer apën na naţaşar Yeŧu undu , kë bakya du dko di bhër .
44024016	Faith	Ukaaŋ kë nji kadoonaan ŋnuur bŧi pwo na uhaaş ujinţ ţi kadun ki Naşibaţi , na ki bañaaŋ . »
65001013	Description	Jibi ŋmaaroŋ ŋi bdëk banţuunkuŋ ŋajaaŋ ŋajotan plëţ kadun , hënk di di bajaaŋ bajotan kadun iko ikowandënaan yi bajaaŋ bado . Bawo ji ŋjah ŋanneemuŋ añaay , kë Naşibaţi afël baka du bdëm bantootuŋ apel bi pti te mnţo .
48001012	Description	Nin mënţ ñaaŋ awulnuŋ wa këme ajukanaanuŋ wa , Yeŧu Kriŧtu ul ţi uleeful adiimanaanuŋ wa .
45007005	Sin	Wi ŋbiiŋ aţaş iko yi ŋleef ŋi nja ŋaŋaluŋ ţañ , pekadu daji daţëpna ţi bgah kado nja ŋŋal pdo iko iwuţaan iŧum injaaŋ iţij pkeţ .
54002007	Faith	Kë wul , ukaaŋ kë ndatana pwo nanjañan kado kaţup kabot kajukan banwooŋ baanwo bayuday uko wi pfiyaar Yeŧu Kriŧtu na uko wi manjoonan . Mënţilan ţilan , manjoonan mi mi nji kaţupuŋ hënk .
62003024	Faith	Kë ñaaŋ ankdoluŋ uko wi Naşibaţi ajakuŋ ado , aji mëbana , Naşibaţi kamëbana . Uhaaş wi nul wi awuluŋ nja ujaaŋ uyuuj kë amëban nja .
46010024	Recommendation	Nin ñaaŋ awutan kado kaşal uleeful ţañ , adoon kaşal aŧënţul .
45012016	Recommendation	Naŧiinkaran . Nakdo kala mndëm , naţëpën ţëp nawalan ikowan . Nawutan kaşal kaji natit apel bandukiiŋ .
49004031	Recommendation	Napënaan ţi pŧoofan iko bŧi inwooŋ iŧënţ phank ñaaŋ ţi uhaaş , bşoorad , udeeb , pdeeŋ pdiim , bkuutar na pdo kado iko bŧi yi mnŋot .
51001025	Faith	Pa an nanfiyaaruŋ bŧi biki Naşibaţi aţu'ënuŋ pdo ulemp wi pţup uţup wi nul bŧi .
66001014	Description	Uwel wi ñaaŋ mënţ ufaaŧ feh awo wo ji muuţ , kë këş ki nul kawo ji bdoo banjeenuŋ .
47004015	Grace	Uko wi ŋkhajuŋ bŧi uwo keeri pa an , hënk , bnuura bi Naşibaţi baji bawo ţi bañaaŋ banjaaŋ baŧuma ŧum pya , bañaaŋ baŧum babeeba abot adëmanaara dëman maakan .
43006056	Faith	Ñaaŋ ankdeeŋ uleef naan kakuţ kadaan pñaak pi naan amëbandër na nji mbot nwo na a .
43011027	Faith	Kë aŧeema aji : « Aa Ajugun , dfiyaar kë iwooŋ Kriŧtu Abuk Naşibaţi , anwooŋ i pbi ţi umundu wi . »
44002042	Faith	Bañaaŋ bakak amëban bnuura pjukan pi banjañan , amëban ţi uţok na bboofar , ţi pfaaşiir kapoom na pñehan Naşibaţi .
58001009	Grace	Iŋal uko unwooŋ uŧool apok buţaan , ukaaŋ kë nji Naşibaţi i nu ndatu awulu mnlilan mampeluŋ mi banwooŋ na iwi bŧi . »
44012002	Violence	Ado kë bafiŋ Yakob naweek Yowan na kakej .
55002016	Recommendation	Kë ŋţup ŋanwooŋ ŋaanka udooni , ŋanwooŋ ŋaanlil Naşibaţi , lowan ŋa . Banwooŋ ţi ŋa baji balowa low Naşibaţi pya .
62003015	Sin	Ñaaŋ anşooruŋ ayiţul ţi Kriŧtu awo nafiŋ bañaaŋ ; kë naşë me kë bafiŋ bañaaŋ baanji baka ubida wi mnţo .
43021015	Faith	Wi badeeŋ aba , kë Yeŧu aşë ji na Ŧimoŋ Piyeer : « Ŧimoŋ abuk Yowan , iŋalën apel biki i ? » Kë aŧeema aji : « Ajugun , aa , ime kë dŋalu . » Kë aji na a : « Doon kayeŋ batani bi naan . »
46012008	Grace	Uji uţen aloŋ uţup unŧuŋa , kawul aloŋ uţup wi kame ; kë wul ţañ uşaaŋ aji uţen .
44007013	Description	Uyaaş utëbanţën , wi bakakuŋ , kë Yoŧef abi meeţana ţi babuk aşin . Hënk , kë Farawuna aşë me kabuka ki Yoŧef .
60003010	Recommendation	Hënk di di upiiŧaniiŋ ţi Ulibra wi nul , aji : Ñaaŋ anŋaluŋ kaka ubida ulil kawo na mnlilan , awo kalowan buţaan ţi mntum kalowan kaguuru ţi pndemënt ;
44004032	Description	Banfiyaaruŋ bŧi bakak hënkuŋ awo uşal na uhaaş uloolan . Kë nin aloŋ aanji şal şal , kaji nji aloolan dkaaŋ wi , këme wundu . Baji banaakrën bka bi baka bŧi .
46015003	Grace	Uko undëmnuŋ ţi iko yi nji kaţupanaŋ uwooŋ wi nyeenkuŋ nji kak unwooŋ kë Kriŧtu akeţ apënanaan ipekadu yi nja , jibi upiiŧaniiŋ ţi Ulibra wi Naşibaţi .
66018024	Violence	Pñaak pi baţupar Naşibaţi , banwooŋ biki nul , bañaaŋ bŧi banfiŋaniiŋ ţi mboş , pawo ţi iñen yi nu . »
44013048	Faith	Wi banwooŋ baanwo bayuday , baŧiinkuŋ uko mënţ , balilani , abot adëman uţup wi Ajugun . Kë biki Naşibaţi adatuŋ bŧi pa ubida wi mnţo , bafiyaari .
66022020	Description	Anţupuŋ uko waŋ aji : « Aa , dbi hënkuŋ ! » Uwoon haŋ ! Iwi Yeŧu Ajugun , biini !
50004009	Recommendation	Uko wi najukuŋ ţi nji , wi nayeenkuŋ abot aŧiink ţi nji , wi nawinnuŋ kë nji kado , iko mënţ bŧi nadooŋ kado ya . Hënk , Naşibaţi anjaaŋ ajoobţën ŋhaaş awo na an .
53003015	Recommendation	Kë naşë wo biki kawut pjeja ji ñaaŋ i naşooraduŋ , naţiiniin na a ji ayiţan , nakakana ţi bgah .
51002008	Recommendation	Naţafaraan balil mntum badaaran , ŋşal ŋi baka ŋawo ŋi bañaaŋ , ŋawaaŋ udooni . Uşal uŧënţ wuŋ uumpënna du Kriŧtu , upënna du udolade wi bañaaŋ , na du mnhina manjaaŋ manţoŋ umundu wi .
50003014	Faith	kagutandër uko mënţ kahil kayeenk uko wi Naşibaţi aduurnuŋ du baţi duuţ aţëpna ţi Yeŧu Kriŧtu .
56002014	Faith	Awuluŋ uleeful kahilna kapënan nja ţi buţaan bŧi bi ŋjaaŋ ŋdo , kajinţan nja kado nja ŋwo bañaaŋ biki nul , banjaaŋ baŋal pdo iko inuura .
43005024	Faith	Na manjoonan dţupan , ñaaŋ ankŧiinkuŋ ŋţup ŋi naan abot afiyaar Naşibaţi anyilnuŋ , aka ubida wi mnţo . Ñaaŋ mënţ aankduknaana , apënna du pkeţ abi ţi ubida .
66021015	Description	Uwanjuŧ unkţiiniiŋ na nji umëban ţi kañen pko pniibi , pawo pi uwuuru , pawo pniibni ubeeka , klëman , na uniw unfooyuŋ ubeeka .
50003019	Sin	Babaañşaan du bdoo . Mënţ Naşibaţi i i bafiyaaruŋ , iyiŋ yi baka yi yi bafiyaaruŋ . Baji baŧaŋar uko unwooŋ kawo lah mnkow pa baka , bukal banţuuŋ ŋhaaş ŋi baka bŧi ţi iko yi mboş .
54003006	Sin	Aanwo kawo ñaaŋ aambaaŋ abi bi ţi pfiyaar kaţi abi adeeŋ igaŋan aşë duknaana akoba jibi Unŧaayi Uweek ukkobiiŋ .
65001003	Recommendation	An biki nŋaluŋ maakan , dbi ţu uşal maakan ţi ppiiŧan ţi uko wi mbuur mi ŋţokuŋ . Kë nşë win hënkuŋ kë dwo i kapiiŧan katëŋţënan nado kagutan , uko wi Naşibaţi aţenuŋ byaaş bloolan bañaaŋ banwooŋ biki nul bafiyaar uhilna uduka te mnţo .
44004002	Description	Badeebaţ ţiki banjañan batëb bukuŋ bajukan bañaaŋ aji Yeŧu anaţa ţi pkeţ , kë waŋ ukyuuj kë bankeţuŋ bahilan kanaţa ţi pa .
66018005	Sin	Buţaan di baka dajunkan adoo ban baţi , Naşibaţi aleş iko inwooŋ iinwo iŧool bŧi yi badoluŋ .
43004046	Description	Yeŧu akak ubeeka wi Kana du Galilay di abiiŋ akakanaan meel ubiñu . Kë wal mënţ aloŋ ţi balempar naşih baweek aloŋ i abukul amaakuŋ aşë wo du Kapernawum .
45012011	Recommendation	Nawutan nin kawalan iñen . Naţuun kabaţ ţi plempar Ajugun na uhaaş wi nan bŧi .
60001008	Faith	Naambaaŋ kawina Yeŧu aşë ŋala ; nafiyaara te naando bi wina te hënkuŋ , ukaaŋ kë nawo na mnlilan mnweek maakan mi ñaaŋ awooŋ aanhil pţup ,
62004013	Grace	Naşibaţi awul nja Uhaaş wi nul , ukaaŋ kë ŋji ŋme kë ŋmëbana , kë abot amëban nja .
43019029	Description	Pdunk ploŋ pawo da wal mënţ panŧumi poot pŧaakţaan , hënk kë bajej kalëmënt kaloŋ atan ţi pmul aŧoop ţi pa aşë ñoor ţi mntum mi Yeŧu .
51001013	Grace	Alëb nja ţi phina pi bdëm añooţ du pşih pi Abukul i aŋaluŋ .
45016017	Recommendation	An bayiţ naan , dkooţan kooţ , nalipariin bañaaŋ banjaaŋ banaakrën bañaaŋ kakuţ kaneemanan wi bajaaŋ balaţ pjukan pi bajukananaŋ . Nalowan baka !
45012007	Recommendation	Woli ŋwo i plempar baŧenţ nja , ŋlempar baka . Woli ŋwo i pjukan baŧënţ nja , ŋdo haŋ .
43016023	Faith	Unuur mënţ , naankheparaan nin uko uloŋ . « Na manjoonan dţupan uko wi nakluŋ kañehan Paapa ţi katim ki naan aluŋ kawulan wa .
66021019	Description	Klaak kweek ki bapafnuŋ ubeeka aniw kawo na iko inuura maakan iwoj wojaan iŧum . Pŧeek pawo na iko yi unobna wi ujaagal , na ijeenkal , baji bado ya Jaŧpi ; ptëbanţën pawo na iko iniilu baji bado pa Ŧafira ; pwajanţën pawo na iko inwooŋ na inobna iŧum , baji bado ya Kalŧedoniya ; pbaakanţën pawo na iko iniilu na yi unobna wi ujaagal baji bado ya Emaralda ;
59004017	Sin	Ñaaŋ ammeeŋ keeri uko wi awooŋ i pdo , aşë wo aando wa , ado pekadu .
66019005	Faith	Wal mënţ , kë pdiim ploŋ paşë pënna du pţij pi pşih aji : « An balemparul bŧi , an nanŋaluluŋ apel iko bŧi , baweek na bampoţi , nadëmaan Naşibaţi i nja . »
47005002	Faith	Kë ŋşë wooni hënkuŋ ţi ŋhaaş ŋi nja meeţ , ţi uleef wi nja wi umundu wi ţiki ŋŋal kawohara uleef wi nja wi baţi ;
48006004	Recommendation	Andoli adoon kaşalan udo wi nul , woli aţënk ţi wa uko wi mnlilan , alilaan pa bkowul ţañ , aşë wut kado katenar na baŧënţul ,
46007036	Recommendation	Hënkuŋ , woli ñiinţ ajok ñaaţ , aşë win kë aanhil pmëban uleeful , kë ñaaţ akëş bniim , aniimana , mënţ pekadu da .
43016002	Violence	Baluŋ kadookan du itoh iñehanaani ; wal uluŋ kaban wi bafiŋan bakdooŋ kaji başal kaji bado do uko wi Naşibaţi aŋaluŋ .
66015001	Description	Dwin du baţi uko uloŋ kak uweek wi ñaaŋ ajaaŋ amagan maakan , uwo : ŋwanjuŧ paaj na uloŋ ŋamëbanuŋ iţaafa paaj na kaloŋ . Iţaafa mënţ iwooŋ ibaañşaani , yul ikţuuŋ udeeb wi Naşibaţi uwinana bŧi .
43018023	Description	Kë Yeŧu aşë ji na a : « Woli dţup buţaan , kdiiman jibi nţupi buţaan ; bë woli dţup bnuura , we ukaaŋ kë ikobën ? »
50004003	Recommendation	Kë iwi injaaŋ klemp ulemp wi njaaŋ kalemp na manjoonan , ţënkan baaţ batëb bukuŋ ţi uko mënţ . Babi wo na nji agutar Uţup Ulil Unuura , na Klement na banjaaŋ balemp na nji bŧi , biki itim ipiiŧaniiŋ ţi Ulibra wi Ubida .
66016006	Sin	Jibi bukal batuluŋ pñaak pi baţuparu na bandukiiŋ banwooŋ biki nu , hënk di ikaaŋ awul baka pñaak badaan : uko mënţ uliŋ baka . »
45006002	Sin	Nin ! Ŋkeţ pa pjuban pi nja , hum di di ŋhinanuŋ keeri kaduka ţi pjuban ?
66017011	Violence	Kë ulimariya umbiiŋ awo , aşë wo uunkak awo hënkuŋ uwo wul ţi uleef wi wa naşih naţënk bakreŋ . Uwo aloŋ ţi başih baţënk paaj na aloŋ , uŧoka te mnţo .
48004030	Recommendation	Kë we wi Ulibra wi Naşibaţi ujakuŋ ba ? Uji : « Dookan ñaaţ i bakjuuknţënuŋ na abukul , abuk ñaaţ i bakjuuknţënuŋ aanka kafah ţi phiij ji abuk ñaaţ najeeh . »
54006009	Sin	Kë banşaaŋ aŋal pyok , baji bajot ţi kaguuru , kawo ţi bţaaw , kaşë neej ţi iko ipën iţop iŧum injaaŋ ido ñaaŋ aŧoka kakuţ kaneem .
66017016	Violence	Ulimariya na itiim iñeen ki iwinuŋ ŋaluŋ kaşoor naţuunk , kaŧok ŧokana bŧi kabot kaduka byişu , kade uyemaţ wi nul kabot katëra .
46008003	Faith	Kë ñaaŋ aşale ŋal Naşibaţi , uŋ mënţan Naşibaţi aji me a .
45003009	Sin	Kë we wa keeri ? Nja bayuday ŋpel bandukiiŋ i ? Nin ! Na manjoonan , ddo bi diiman kë bañaaŋ bŧi , bayuday na banwooŋ baanwo bayuday , bawo bŧi bañaaŋ banjaaŋ bajuban .
44007041	Sin	Ţuŋ ŋnuur mënţ , kë başë ţak ubay , ado pa wa pgur , aşë lilandër ulemp wi iñen yi baka maakan .
66009020	Sin	Kë bandukiiŋ ţi bañaaŋ , banwooŋ baankeţ ţi kaţaafa kanţëpuŋ kuŋ , baandug umeli aţañan pdo buţaan di bajaaŋ babi kado , awo ţi pdëman ŋnŧaayi na ŋnŧoŋ ŋi baţakuŋ na uwuuru na ŋi baţakuŋ na unŧaam na ŋi ifeeru na ŋi mlaak na ŋi imul , ŋul ŋanwooŋ ŋaanhil pwin , pŧiink këme kapoş .
47005011	Faith	Ŋme uko unwooŋ pdo kaţi Ajugun aşë do na pdo bañaaŋ bandukiiŋ bado kaţi a . Naşibaţi ame'un bnuura , kë nhaţ aji an name'un bnuura .
49002003	Sin	Ţfa , nja bŧi ŋwoha haŋ , ŋbi ji ŋdo iko bŧi kaţaş uŋal wi uleef , kado uko bŧi wi uleef wi nja na uşal wi nja uŋaluŋ . Ipekadu ibi ţu nja kë ŋwo biki kayeenk kakob ki Naşibaţi ji bañaaŋ bŧi bandukiiŋ .
44002040	Recommendation	Ŧimoŋ Piyeer akak aţiini na baka pa bate abot akooţ baka aji : « Nalowan bañaaŋ bawuţaan biki nahilna nabuuran ŋleef ŋi nan . »
45008013	Faith	Woli naţaş iko yi ŋleefan ŋaŋaluŋ naluŋ kakeţ . Kë woli Uhaaş wi Naşibaţi uţënkan kë napok pdo iko yi ŋleefan ŋaŋaluŋ naluŋ kaka ubida .
45010011	Faith	Hënk di di Ulibra wi Naşibaţi ujakuŋ : « Bañaaŋ bŧi banfiyaaruluŋ baankkowa . »
45001008	Faith	Dŋal duna kaţëpna ţi Yeŧu Kriŧtu kabeeb Naşibaţi i njaaŋ kadëman ţi uko wi nan bŧi ţiki bañaaŋ biki umundu bŧi baŧiink kë nafiyaar Kriŧtu .
52001004	Faith	An bayiţun biki Naşibaţi aŋaluŋ , ŋme kë nadatanaa .
60004008	Recommendation	Nawo duna kaŋalad na manjoonan ; uŋal uji udo ñaaŋ kamiir aŧënţul ipekadu iŧum .
44027001	Description	Wi ukakuŋ wi pjej ulanŧu kaya Itali , kë başë wul Pawulu na bakalabuş baloŋ Yuliyuŧ , anwooŋ naweek i bangoli iñeen-week baromeŋ du pnŧuk pi bangoli pi bajaaŋ bado Pnŧuk pi Naşih najeenkal .
66015003	Faith	aşë yeeh kayeeh ki bi Moyiŧ nalempar Naşibaţi na anwooŋ unkaneel wi bţeŋan , aji : « Iwi Ajugun Naşibaţi Anhiniiŋ iko bŧi ; udo wi nu udëmi abot awo uñoŋarënaan , iwi naşih i ŋŧaak . Bgah bi nu bawo bŧool abot awo bi manjoonan
60002002	Faith	Nawoon ji bapoţ bambaaŋ abuka buka , banjaaŋ baŋala ţañ mnwil mi banin baka , hënk di di nawooŋ kak kaŋal Uţup wi Naşibaţi unwooŋ ji mntow mnjiilu , kaţëpna ţi wa kadëm kaşë kayeenk mbuur .
66014013	Faith	Kë nşë ŧiink pdiim ploŋ du baţi kë paji : « Piiŧan : banuurandëni , bankkeţuŋ hënkuŋ aşë fiyaar Ajugun . » Wal mënţ kë Uhaaş wi Naşibaţi uşë ji : « Aa , banoorfën ţi ulemp wi baka , udo wi baka uţaş baka . »
59001027	Faith	Ñaaŋ ankţaşuŋ Naşibaţi Aşin nja na manjoonan , aji wo najinţ piş ţi këş ki nul . Hënk di di ajaaŋ awo : aji ya pwin bapoţ banwaaŋuŋ bajug baka , aji ya pwin baaţ bayoţ banwooŋ ţi unoor , aji lipara iko iwuţaan iwutna kaţopana .
51002004	Recommendation	Dţupan uko mënţ ñaaŋ aloŋ awutna nin kadaaran na ŋţup ŋlil ŋi nul .
66005013	Description	Dkak aŧiink iko impaşaniiŋ bŧi inwooŋ du baţi , ţi mboş , ţi mboş uţeeh , na ţi bdëk , iko bŧi inwooŋ ţi ya kë ikji : « Iwi inţooŋ ţi pţij pi pşih na iwi inwooŋ unkaneel , ŋbeeban adëmanan ţiki nawo mndëm na mnhina te mnţo . »
66008008	Description	Utëbanţën ululi , kë uşë wo wo ji pnkuŋ pweek pankyikuŋ pajotnuŋ bdëk ; kë kafah kaloŋ ţi ifah iwajanţ yi bdëk kakak pñaak .
44007058	Violence	apul pulan apënan ţi ubeeka , ajun ptapa mnlaak . Bankntapuluŋ mnlaak mënţan bahankan imişa yi baka naţaşa aloŋ anwooŋ katim ki Ŧawul .
45015011	Faith	Ukak apiiŧana aji : « An ŋŧaak bŧi nadoon kadëman Ajugun , an kntaali bŧi nadoon kayeeh mndëm mi nul . »
45011036	Faith	Hënk di uwooŋ , iko bŧi iwoona du a , iko bŧi iţëpna ţi a , iko bŧi iwo pa a . Mndëm manwo ţi Naşibaţi te mnţo ! Uwo haŋ .
43001029	Faith	Wi unuur ujinţuŋ , Yowan awin Yeŧu kë akbi , kë aşë ji : « Anwooŋ unkaneel wi bţeŋan wi Naşibaţi unkmpënanuŋ pekadu di umundu awi .
58011031	Description	Pfiyaar pakaaŋ kë Rahab naţuunk ayeenk bnuura babuk Iŧrayel bambiiŋ amena abi pten ubeeka . Hënk , aankeţ na bandekuŋ Naşibaţi kafeţ .
43010010	Grace	Nakiij abi bi ţañ pa pkiij , kafaal , kabot kaŧok ŧokan . Nji dbi pa bañaaŋ baka ubida , bakak baŧum na wa .
50003020	Faith	Kë nja , ŋwo biki baţi , dul di ŋkyoonknuŋ nabuuran i nja Yeŧu Kriŧtu Ajugun .
45015007	Recommendation	Nawo keeri kado kayeenk baŧënţan jibi Kriŧtu ayeenkanaŋ , mndëm mi Naşibaţi manhilna manwinana ţi mnwo mi nan .
44021024	Recommendation	Yaan na baka , iya idolan bañow , ilukar baka , başë bahilan bapuunk ikow . Hënk bañaaŋ bŧi bameena kë iko yi bakţupuŋ ţi iwi bŧi iinwo manjoonan , başë bawin kë iwi kak iji kţaş Bgah bi Moyiŧ .
45004012	Faith	Awo kak aşin banwaliiŋ kaŧëmp , banwooŋ baanliŋ ţi pwala kaŧëmp ţañ bakak aţaş pfiyaar pi Abraham aşin nja afiyaaruŋ ji abi ado kawala kaŧëmp .
44001026	Description	Bado kanuŋ na mnlaak , kë Maŧiyaŧ adatanaa , ahoţan ţi banjañan iñeen na aloŋ bukuŋ .
45004007	Grace	« Banuurandëni biki Naşibaţi amiiruŋ pjuban pi baka , apënan ipekadu yi baka .
66011004	Description	Bukal bawooŋ mnko mntëb mi mnoliwera na kfiiţi ktëb kannaţuŋ ţi kadun ki Ajug mboş .
59004009	Recommendation	Naleşan kë nawo bajuuk , nawoon ji baka puum , nadoon kawooni , pji pi nan pakakan ŋwooni , mnlilan mi nan pjooţan .
64001011	Recommendation	Iwi nanoh naan , wutan kaligşën buţaan , doon kado bnuura . Anjaaŋ ado bnuura awo i Naşibaţi , ankdoluŋ buţaan aamme Naşibaţi .
45004011	Faith	Ayeenk pwala kaŧëmp kë pawo uko uloŋ unkyuujuŋ kë Naşibaţi adobi dolaara do kë awo naŧool ţi kadunul wi afiyaaruluŋ . Kë hënk di akakuŋ aşin bañaaŋ bŧi banwooŋ baanya kaŧëmp aşë fiyaar Naşibaţi , Naşibaţi aji bawo baŧool ţi kadunul .
45006007	Grace	Ŋme kë ñaaŋ ankeţuŋ abuur pekadu .
47004010	Faith	Na ŋnuur , ŋji ŧiink ţi ŋleefun mnhaj mi Yeŧu ahajuŋ adoo keţ , ubida wi nul uhilna uwinana ţi un .
50002021	Sin	Bukal bŧi ikow yi baka yi yi bajaaŋ balempar , baanji balempar Yeŧu Kriŧtu .
58011011	Faith	Pfiyaar pakaaŋ kë Abraham ahil abuk wi adooŋ aţaf maakan kë Ŧaara aharul akak aţañan kañowa , afiyaar na manjoonan kë Naşibaţi ado uko wi ahoŋuŋ .
43006039	Grace	Kë uko wi anyilnuŋ aŋaluŋ , uwo nwut kaneemandën nin aloŋ ţi biki awulnuŋ , nşë naţan baka ţi pkeţ ţi unuur ubaañşaani .
46008006	Faith	kë nja ŋşë fiyaar kë Naşibaţi awoha aloolan , Aşin nja a ; iko bŧi iwoona du a , kë ul akaaŋ kë ŋka ubida . Kë Ajugun aloolan awohaŋ , Yeŧu Kriŧtu a , iko bŧi iţëpna ţi a , kë nja ŋkak aţëpna ţi a aka ubida .
52003006	Description	Kë hënkuŋ wi Timote awoonuŋ du an , aţupun uţup ulil ţi pfiyaar pi nan na ţi bŋalad bi naŋaladuŋ . Akak ajakun aji naji naleş uko wi nun na mnlilan akuţ anuhun jibi un ŋnuhanaŋ .
60005004	Grace	Hënk , woli nayafan naweek aluŋ apën awinana , nayeenk katuum kandëmuŋ maakan , kanwooŋ kaankba nin .
47003012	Faith	Hënkuŋ , wi ŋhaţuŋ uko waŋ , ŋŧum na mntëŋ .
61002012	Sin	Kë bukal , bawo ji ŋlimariya ŋanwooŋ ŋaanwo na uşal , ŋabuka buka pa pmobana kafiŋ . Baji bakar uko wi bawooŋ baammee kë bakluŋ kafiŋ baka ji ŋlimariya .
43012006	Sin	Aankţiini ţiini haŋ ţiki aŋal bajuuk , aţiini ţiini ţiki awo nakiij . Kë jibi awooŋ nahank itaka yi bi Yeŧu na baţaşarul , aţaal pdo kajej itaka yi baţu'u luŋ phank kalempaşaana .
62004016	Faith	Kë nja , ŋme abot afiyaar kë Naşibaţi aŋal nja . Naşibaţi awo uŋal . Kë woli ŋŋal baŧënţ nja , ŋji ŋmëban Naşibaţi , Naşibaţi abot kamëban nja .
44011019	Description	Wi Ŧefan akeţuŋ kë başë kak ahajan banfiyaaruŋ , kë bawayşëri . Baloŋ baya ado ban uŧaak wi Feniŧi , kë baloŋ baya te unjiw wi Kipruŧ , kë baloŋ baya kak te ubeeka wi Antiyoka , aşë jukanaara bayuday ţañ Uţup Ulil Unuura .
54006006	Faith	Na manjoonan plempar Naşibaţi paji pawul ñaaŋ iko inuura iŧum woli aliŋ ţi uko wi akaaŋ .
66013007	Violence	Naşibaţi awut wa kë ugut na banwooŋ biki nul adoo kob baka . Uyeenk pşih aşih kşini bŧi , kntaali bŧi , bañaaŋ biki ŋţup bŧi na ŋŧaak bŧi .
60002020	Faith	Kë woli najubani , amiir kakob ki bakobanaŋ , mndëm mnhoŋ manwooŋ da ba ? Kë woli bahajanan te nado do bnuura kë naşë miir , uji uwo bnuura ţi këş ki Naşibaţi .
58009015	Grace	Uko unkaaŋ kë Naşibaţi aţëpna ţi Kriŧtu ankeţuŋ alukna pjuban pi bañaaŋ badoluŋ , wi bawooŋ ţi bhoŋar bŧeek , uwo kë bañaaŋ biki Naşibaţi adatuŋ bahil kaduka te mnţo na iko inuura yi ahoŋuŋ baka . Hënk ado bhoŋar bhalu .
45006001	Sin	Kë we wi ŋkjakuŋ keeri ? Ŋwo kaduka ţi pjuban kayeenkna bnuura bŧum bi Naşibaţi i ?
49005004	Recommendation	Nin naanwo kado kaţiiniyaan iko iţop këme iko inaaf këme iko yi bawaaŋ mnkow bajaaŋ baţiiniyaan . Iko mënţ iinyuk nado kaţiiniyaan . Naţëpan ţëp nado kabeeb Naşibaţi .
66006008	Violence	Kë nşë win umpëlënŧ unwooŋ ji ujaagal unlewuŋ . Andapiiŋ wa katimul kawo pkeţ kë i bajaaŋ bado mnkeţ aşë ţaşa . Bayeenk mnhina mi pfiŋ na kej , na ubon , mmaak , na ŋko ŋi uţeeh bañaaŋ biki kafah kaloŋ ţi ibaakër yi umundu .
45004016	Faith	Hënk , ţi pfiyaar di di ñaaŋ ajaaŋ ayeenkna kahoŋ ki Naşibaţi . Kahoŋ mënţ kawo uţen unkwooŋ pa bampënnuŋ ţi Abraham bŧi , mënţ pa bankţaşuŋ bgah ţañ , uwo pa banfiyaaruŋ bŧi jibi Abraham afiyaaruŋ . Abraham awo aşin nja bŧi .
44028018	Description	Baheparaan bnuura uko unţëpuŋ , aşal pwutanaan ţiki baanwin win nin ukoolan ţi nji unkëşuŋ bafiŋën .
45009016	Grace	Uko mënţ udiiman kë woli Naşibaţi adat ñaaŋ , aanji ten ţi uko wi ñaaŋ mënţ këme wi ahiluŋ kado , mñaga mi nul mankaaŋ kë aji data .
46010008	Sin	Nawulën ŋwut pjuban pi piinţ ji baloŋ ţi baka , pul pakaaŋ kë bañaaŋ te iñeen itëb na ŋwajanţ , ŋyaaş iñeen-week ŋyaaş iñeen-week ( 23000 ) bakeţ ţi unuur uloolan .
45007023	Sin	aşë wo ţi uleef naan meeţ na uko uloŋ unjaaŋ ugut na bgah bi mmeeŋ aji bawo bnuura , kadolën nkak nakalabuş i pekadu danjaaŋ daţoŋën .
58006001	Faith	Hënk keeri , nawulën ŋduk pjukan pŧeek ţi uko wi Kriŧtu , ŋya du pjukan panwooŋ pi banliinŧuŋ ţi pfiyaar . Ŋënkak akak ţi pjukan pŧeek mënţ , panwooŋ pi pwut pdo iko inkţijuŋ pkeţ , pi pfiyaar Naşibaţi ,
46016011	Recommendation	nin aloŋ awutan keeri kabeeha . Naţënkana aka uko wi anumiiŋ pa bayaaş abiina te du nji . Ŋwo ţi pyoonka , nji na banfiyaaruŋ banwooŋ na nji .
59002014	Faith	Bayiţ naan , we uwooŋ ñaaŋ abubara aji « Dfiyaar Naşibati » woli udo wi nul uundiiman pfiyaar mënţ ? Pfiyaar pahilan kabuuran a wal mënţ i ?
43007025	Description	Wal mënţ bañaaŋ baloŋ biki Yeruŧalem bawo ţi phepar aji : « Mënţ i i baklaaŋ pfiŋ i ?
43020022	Faith	Wi ajakuŋ haŋ , aşë fuuţ ţi baka aji : « Nayeenkan Uhaaş wi Naşibaţi .
45010003	Sin	baanyikrën jibi ajaaŋ ado ñaaŋ awo naŧool ţi kadunul . Balaana pwo baŧool ţi kadunul na iko yi başaluŋ bukal ţi ŋleef ŋi baka . Hënk , bapok udolade wi nul wi ajaaŋ aţëpna kado bañaaŋ bawo baŧool ţi kadunul .
62005010	Faith	Ñaaŋ anfiyaaruŋ Abuk Naşibaţi amëban uţup mënţ ţi uhaaşul . Ñaaŋ anwooŋ aanfiyaar Naşibaţi aţu'a naţilan ţiki aanfiyaar uko wi Naşibaţi aţupuŋ ţi uko wi Abukul .
43014012	Faith	Na manjoonan dţupan , ñaaŋ anfiyaarnuŋ , aluŋ kado kak iko yi nji kadoluŋ . Adoo luŋ kado indëmuŋ apel ya ţiki dya du Paapa .
56002009	Recommendation	Jakan na balempar bañaaŋ bado kaŧiink biki baklemparuŋ ţi iko bŧi , bado kalemp bnuura bawut kado kalaţ baka .
58012015	Recommendation	Naţaafaraan aloŋ ţi an adek kafeţ bnuura bi Naşibaţi ; naţaafaraan aloŋ awo ji bko bwuţaan banjaaŋ badëm kaşë kabuk mnko mnŧum manwuţuŋ . Ñaaŋ mënţ ahil kaneeman baŧum maakan .
54003007	Recommendation	Awo kawo ñaaŋ ţi kadun ki banwooŋ baanfiyaari , kaţi awo ţi mnkow ajot ţi bţaaw bi Unŧaayi Uweek .
49004007	Grace	Kë andoli ţi nja aşë ji yeenk bnuura bi Naşibaţi kahilna kado ulemp wi Kriŧtu aţu'uluŋ .
66016003	Description	Utëbanţën uya jeeş pnkalame pi wa ţi bdëk bweek , kë bakak ji pñaak pi ñaaŋ ankeţuŋ , kë ŋko bŧi ŋanwooŋ ţi bdëk ŋakeţi .
49006006	Recommendation	Nawutan kaţaş baka ţañ woli batenan pa bajakna kë nawo balemp banuura ; nadoon kado haŋ ji balempar Kriŧtu banjaaŋ baţu ŋhaaş ŋi baka bŧi ţi pdo uko wi Naşibaţi aŋaluŋ .
60003016	Recommendation	Naţupan baka wa na pjoob bkow na pdëman Naşibaţi . Nawoon na uhaaş ujinţ , bankţupuŋ buţaan ţi mnwo mi nan , wi nakţaşuŋ Kriŧtu bnuura , bakownaana .
43006040	Faith	Uko wi Paapa aŋaluŋ wii wi : ñaaŋ andekuŋ këş ţi nji Abukul abot afiyaaraan aka ubida wi mnţo , nşë naţana ţi unuur ubaañşaani . »
44012023	Violence	Ţi dko mënţ kë uwanjuŧ wi Ajugun uşë koba , ţiki aandëman Naşibaţi . Ŋkuŧ ŋajota kayiŋ , kë akeţi .
47001003	Grace	Nawulën ŋbeeb Naşibaţi , Aşin Yeŧu Kriŧtu Ajugun ţi uko wi añagiiŋ nja abot atëŋţën nja .
54001006	Sin	Kë banjaaŋ bajukan iko impaţi başë low uko mënţ , ukaaŋ kë baneem ţi bţup banwooŋ baanka udooni .
45001016	Faith	Mënji kakowa pţup Uţup Ulil Unuura : uwo na manjoonan mnhina mi Naşibaţi pa mbuur mi bañaaŋ bŧi banfiyaaruŋ , kajunna duna du bayuday te du banwooŋ baanwo bayuday .
46003011	Description	Kë nin aloŋ aşë wo aanhil kaţu iŧap iloŋ impaţi bë mënţ inwooŋ da ya ; iŧap mënţ iwooŋ Yeŧu Kriŧtu .
49005033	Recommendation	Ñiinţ kak akaan aŋal aharul ji uleeful , ñaaţ ado kaŧiink ayinul .
51002013	Grace	An biki pekadu di nan na pwo naanwala kaŧëmp ţiki naanwo bayuday , iţuuŋ kë nawo bakeţ , Naşibaţi awulan ubida na Kriŧtu . Amiir nja ipekadu bŧi .
54004014	Recommendation	Wutan kadaayanaan uţen wi Uhaaş wi Naşibaţi uţuuŋ ţi iwi , wal wi uţëpnuŋ ţi bantohi kë bapafu iñen aşë ţiini .
66021001	Description	Wal mënţ dwin baţi bhalu na mboş mnhalu ; baţi bŧeek na mboş mnŧeek ŋaankak awo , bdëk kak baankak awo .
52005016	Recommendation	Najaan nawo ţi mnlilan ŋnuur bŧi ;
66009006	Description	Ţuŋ ŋnuur mënţ bañaaŋ bado kala pkeţ paşë paţi ; baŋal pkeţ paşë papok baka .
52004014	Faith	Ŋfiyaar kë Yeŧu akeţi , abot anaţa ţi pkeţ , kë hënk di di ŋkaaŋ afiyaar kë banfiyaaruluŋ aşë keţ , Naşibaţi aluŋ kanaţan baka , bawo na Yeŧu te mnţo .
62004015	Faith	Ñaaŋ andinanuŋ aji Yeŧu awo Abuk Naşibaţi , Naşibaţi aji mëbana , ul kabot kamëban Naşibaţi .
49004022	Recommendation	nawo i kaduk iko yi nakdoluŋ ţfa , kaţëlëş mnwo mi nan mi ţfa . Uŋal wi uleef ujaaŋ uguuran kadoo ţijan du pkeţ .
43010009	Grace	Nji dwo plëman . Woli ñaaŋ aţëpna ţi nji aluŋ kabuur , aluŋ kado kaneej kakak kapën kaşë kaka uko ude .
58011037	Violence	Baloŋ batap baka mnlaak afiŋ , baloŋ kë bamob baka afal ţi pŧoof , baloŋ kë bafiŋ baka na kej . Baloŋ baji bañaay na dko kawohara injan yi ŋkaneel , këme yi ŋpi , awo bajuuk , kë baknooran baka ahajan baka .
62002029	Faith	Name kë Naşibaţi awo naŧool , nayikrënën keeri kë ñaaŋ ankdoluŋ uko uŧool awoona du a .
44013047	Grace	Uko waŋ wi wi Ajugun ajakuŋ ŋwo i kado : “ Ddolu kë iwo bjeehi bi banwooŋ baanwo bayuday , ihilna iţij umundu bŧi du mbuur . ” »
47004002	Faith	Ŋpok iko yi bdëm ikowandënaan , ŋënji ŋwo ţi kaguuru kaţëlëş uţup wi Naşibaţi . Ŋbaa ţëp ţëp aji ŋdiiman manjoonan , bañaaŋ bŧi bawin kë ŋwo baŧool ţi kadun ki Naşibaţi .
44002033	Description	Naşibaţi adeeŋa ţi kadeenu ki nul , kë ayeenk du Aşin nja Uhaaş wi Naşibaţi , wi ahoŋuluŋ ţfa , aniinkan wa ţi bañaaŋ , jibi nakwinuŋ akuţ aŧiink hënk .
51003010	Recommendation	Nawohara hënkuŋ ubida uhalu , wi Naşibaţi awulanaŋ abot aji ţëlëş wa ŋyaaş bŧi kë nado naam na a , ul anţakanaŋ , nahilna name'a bnuura .
43011004	Faith	Wi Yeŧu aŧiinkuŋ uko mënţ aşë ji : « Pmaak pi Laŧaar paankfiŋa , amaak maak bañaaŋ bahilna bawin mndëm mi Naşibaţi , na mi Abukul . »
45001017	Faith	Uţup ulil unuura mënţ uyuuj nja jibi Naşibaţi ajaaŋ ado nja ŋwo baŧool ţi këşul . Ţi pfiyaar ţañ di di pwo naŧool pawoonuŋ . Ulibra wi Naşibaţi uji : “ Ţi pfiyaar pi pi ñaaŋ naŧool ajaaŋ akaana ubida . ”
43019017	Description	Bado Yeŧu kë apën akuŋa kruŧ ul ţi uleeful aya du dko di bajaaŋ bado Golgota na uţup uhebërë uwooŋ kaheem ki bkow .
45012006	Faith	Naşibaţi ţi bnuura bi nul aţen ñaaŋ andoli iko impaţi na yi aŧënţul yi awo i kado kalempna . Woli ŋwo i pdo kaţupar Naşibaţi , ŋdo wa na pfiyaar pi Naşibaţi aţenuŋ nja .
66004007	Description	Uko uŧeek unaam na uliihu , kë utëbanţën uwo ji uwit ukaş umpoţi , uwajanţën kë uwo na kaara dannaamuŋ na di ñaaŋ , kë ubaakanţën unaam ji ukaŧ uweek unkyiţuŋ .
49005015	Recommendation	Nalipariin keeri ţi mnwo mi nan mi ŋnuur bŧi . Nawutan kado kado ji bapën ; nadoon kado ji banwooŋ na ŋşal .
45010012	Grace	Hënk , uunka nayuday këme anwooŋ aanwo nayuday : bukal bŧi baka Ajug baka aloolan , anjaaŋ atuum bnuura bañaaŋ bŧi banţuuŋ mnhaţ mi baka ţi a .
45010004	Faith	Na manjoonan bgah bi Moyiŧ badolun hënkuŋ kë ŋban du Kriŧtu , banfiyaaruluŋ bŧi bawoona baŧool ţi kadun ki Naşibaţi .
50004006	Recommendation	Nawutan kaţaaf nin uko uloŋ . Ţi iko bŧi , nakooţan Naşibaţi nañehana uko wi nanumiiŋ . Nabeebana woli nañehana uko uloŋ .
46010006	Faith	Iko yaŋ , yi bateen nja badoluŋ , idiiman nja kë ŋwo i kawut kaŋal pdo iko iwuţaan ji baka .
66009002	Description	aya ahaabëş ba , kë udu uşë pën ţi ba awo ji udu wi bdoo bweek . Udu ufëlan bnuur na dko bŧi .
52004006	Recommendation	Kë ţi uko mënţ aloŋ awutan kaguur aŧënţul këme kadola uko unkde'uluŋ ţiki Ajugun aji weţan bankjubanuŋ haŋ , jibi ŋdooŋ abi ţupan abot ayuujan bnuura .
47005017	Faith	Woli ñaaŋ awo ţi ploolan na Kriŧtu , aji bi kak kak ñaaŋ nahalu : iko yi ubida ujon ibaa , kë ihalu ibii .
43005020	Faith	Naşibaţi aŋal Abukul abot aji diimana iko yi ajaaŋ ado ; aluŋ kadiimana iko indëmuŋ apel yi , inkţuuŋ nañoŋar .
49004028	Recommendation	Nakiij aţañaan , aşë ţëp ţëp amëban ulemp wi nul , awo naŧool ţi wa , ahilna aka uko wi akfaaşëruŋ na anwooŋ ţi kanuma .
57001022	Recommendation	Kaan ido kabomanaan meeţ , dfiyaar kë pñehan pi nakñehanuŋ Naşibaţi paţu bakakanaan hënkuŋ ţi iñeen yi nan .
58013009	Recommendation	Nakwut pjukan pampaţuŋ na Uţup Ulil Unuura pañooţan du bdëm . Ñaaŋ awo katëŋna ţi bnuura bi Naşibaţi , aanhil katëŋna ţi idolade ţi uko ude inwaaŋuŋ udooni ţi banjaaŋ baţaş ya .
52005012	Recommendation	An bayiţun ţi Kriŧtu , ŋñehanan nado kado haŋ , namëban bnuura baweek biki Ajugun aţuuŋ ţi kadunan , banjaaŋ bahaaharan maakan kabot kaţupan uko wi nawooŋ i kado .
43009022	Description	Bajugul baţiini haŋ ţiki baţi baweek biki baka , banŧiinkaruŋ aji badook ñaaŋ ankjakuŋ kaji Yeŧu awooŋ Kriŧtu , ţi katoh kañehanaani .
50003003	Faith	Nja ŋjaaŋ ŋţëpna ţi Uhaaş wi Naşibaţi kadëmana , nja ŋnţuuŋ mndëm mi nja ţi Yeŧu Kriŧtu , abot awo ŋënhaţ ŋleef ŋi nja , nja ŋwooŋ banwaliiŋ kaŧëmp na manjoonan .
62003023	Faith	Uko wi ajakuŋ ŋdo uwo : ŋfiyaar Yeŧu Kriŧtu Abukul ŋbot ŋŋalad jibi ajakuŋ na nja ŋdo kado .
66013011	Description	Wal mënţ dwin kë ulimariya uloŋ kak kë upën ţi mboş . Uwo na ktiim ktëb ji ki unkaneel aşë ji uţiini ji unjumpul .
46014020	Recommendation	An bayiţ naan ţi Kriŧtu , nawutan kawo bapoţ ţi uko wi uşal , nawoon baka ţi uko wi buţaan , naşë nawo bantohi ţi uko wi najaaŋ naşal .
59005013	Recommendation	Aloŋ ţi an awo ţi mnhaj i ? Añehaan Naşibaţi . Aloŋ ţi an awo na mnlilan i ? Ayeehan mndëm mi Naşibaţi .
58012012	Recommendation	Nadeeŋan keeri iñen imbeewuŋ , naliinŧan ihoţ inknaayuŋ !
60001017	Recommendation	Woli nañehan , naji nadu Naşibaţi kaji Paapa , aji awayëş ñaaŋ andoli ţi uko wi adoluŋ , bë aanji paţşër . Ukaaŋ kë nawo kadiiman ţi mnwo mi nan ţi ŋnuur ŋanduki'anaŋ ţi mboş , kë nadëmana bnuura .
58010036	Recommendation	Nawo kataman kahilna kado kado uko wi Naşibaţi aŋaluŋ , hënk nayeenk uko wi ahoŋuŋ .
58011001	Faith	Woli ŋfiyaar Naşibaţi , ŋji ŋme na manjoonan kë ŋluŋ kayeenk uko wi ŋhaţuŋ , ŋme bnuura kë iko yi ŋwooŋ ŋënwini , iwoo abot ajoonan .
49004017	Recommendation	Uko wi , wi wi nji nŋaluŋ kaţupan ţi katim ki Ajugun : naţañaan pdo kapoş ji bañaaŋ banwooŋ baamme Naşibaţi , banwooŋ na ŋşal ŋnaaf .
51002016	Recommendation	Keeri uko wi najaaŋ nade , wi najaaŋ nadaan , këme uko wi ŋfeŧtu ŋloŋ , na wi ufeŧtu wi pli phalu na wi unuur wi pnoorfën wi bayuday uwutan kaţu nadinan nin ñaaŋ aloŋ aji naduknaanaa ţi iko iŧënţ yuŋ .
66007015	Faith	Uko waŋ ukaaŋ kë banaţ ţi kadun ki pţij pi pşih pi Naşibaţi , adëmana pnak na uŧejan du dko dyimanaan di nul , kë anţooŋ ţi pa aluŋ kayeŋan baka .
44020010	Description	Kë Pawulu aşë wala , aŋup ţi napoţ , amooka aşë ji na bañaaŋ : « Nawutan kalënk , awo najeb . »
55002010	Faith	Ukaaŋ kë nji kamiir iko bŧi pa bañaaŋ bandataniiŋ bahilna bayeenk mbuur mi Yeŧu Kriŧtu akwuluŋ baka na mndëm te mnţo .
60005014	Recommendation	Nawuladën mboş , naboofar bboofar banyimanuŋ . An bŧi nanwooŋ biki Kriŧtu , dñehan Naşibaţi ajoobţënan ŋhaaş !
49005021	Recommendation	Andoli adoon kaţaş Kriŧtu ţi pdo kaŧiink baŧënţul .
61003017	Recommendation	Kë an biki nŋaluŋ , nawoon bten keeri wi nameeŋ iko yaŋ , kaţi nabi naţaş bado buţaan naşë naneem ji baka nawo naankak amëban kaliinŧ .
51003018	Recommendation	An baaţ nadoon kaŧiink bayinan , ji bañaaŋ banwooŋ biki Ajugun .
54005020	Recommendation	Woli ajubani , ţiiniin na a ţi kadun ki banfiyaaruŋ bŧi , bantohi bandukiiŋ bahilna baten .
45014013	Recommendation	Nawulën ŋţañan pdo kaji baŧënţ nja baduknaanaa . Nabiin ŋţëp ţëp ŋţu ŋşal ţi pwo ŋënkdo uko unkţijuŋ pjuban pi aŧënţ nja .
45002010	Grace	Kë Naşibaţi aşë luŋ kawul bankdoluŋ bnuura pdëm na mndëm , kajoobţën baka ŋhaaş , bayuday na banwooŋ baanwo bayuday kak .
58011034	Violence	awo ţi bdoo aşë wo baanyiki , abuur pkeţ pi kej . Babi maak aşë kak ajeb ; babi tam ugut adookar na bangoli biki ŋŧaak ŋyaanţ .
48006017	Faith	Nin ñaaŋ aloŋ awutan kanooranaan hënkuŋ . Dwo na ijën yi mnhaj ţi uleef naan , ţi katim ki Yeŧu .
66018021	Violence	Wal mënţ , kë uwanjuŧ unwooŋ na mnhina mnweek uşë jej plaak pweek maakan afël du bdëk aşë ji : « Na mnhina mnŧënţ mi , mi mi Babilon ubeeka uweek ukfëlaniiŋ , baankak awin wa nin .
65001020	Faith	Kë an biki nŋaluŋ maakan , namëbaan naliinŧ ţi uŋal wi Naşibaţi aŋalanaŋ . Natamaan naliinŧ ţi pfiyaar pyimanaan maakan pi nafiyaaruŋ nado kaya kadun ţi pa , nado kañehan na mnhina mi Uhaaş wi Naşibaţi , nayoonk Yeŧu Kriŧtu Ajugun awulan mñaga mi nul mankwuluŋ ubida wi mnţo .
45012002	Recommendation	Nawutan pdo uko wi bañaaŋ biki umundu wi bajaaŋ bado , naţëpan ţëp nawut Naşibaţi aţëlşan ŋhaaş abot awulan ŋşal ŋhalu . Wal mënţ , nahilan kayikrën uko wi Naşibaţi aŋaluŋ : uko unwooŋ unuura , uko unliluŋ , unwooŋ ujinţ piş .
46015009	Sin	Nji dwooŋ ampoţëţaanuŋ ţi banjañan biki nul ; na manjoonan mëndo ŧaaŋ ŧaaŋ na pdu'ana nanjañan ţiki dbi hajan ţfa bañaaŋ biki Naşibaţi banfiyaaruŋ Kriŧtu .
62002015	Recommendation	Nawutan kaŋal umundu këme uko unwooŋ wi umundu . Woli ñaaŋ aŋal umundu , uŋal wi Naşibaţi Aşin nja uunji uwo ţi a .
45002001	Sin	Iwi , ñaaŋ i iwohaŋ , iinfaŋi woli iji kşal kë bañaaŋ baloŋ baduknaanaa . Na manjoonan woli iji baduknaanaa aşë do ji baka , iji kdiiman iwi ţi uleefu kë iduknaanaa .
48002009	Description	Kë Yakob , Piyeer na Yowan banŧiinkaniiŋ maakan ţi banfiyaaruŋ başë yikrën kë Naşibaţi awulnuŋ mnhina mi pdo ulemp mënţ ; ukaaŋ kë bawulën iñen nji na Barnabaŧ ayuuj kë baţok na un : un , ŋya du banwooŋ baanwo bayuday , bukal du bayuday .
43019023	Description	Wi bangoli bapaŋuŋ Yeŧu du kruŧ , bajej imişa yi awohariiŋ ado ifah ibaakër , bangoli baji andoli ayeenk kaloŋ . Kë kamişa kameeţ kaşë wo kaanwo na ulëtna , kaţijna kaţuţ te uţeeh , ukaaŋ kë
45002021	Sin	Kë wi işaaŋ ajukan bandukiiŋ , we ukaaŋ kë iinkjukan uleefu ba ? Iji kji na bukundi bawut kakiij aşë ji kkiij !
46006019	Faith	Naamme me kë uleef wi nan uwooŋ dko dyimanaan di Uhaaş wi Naşibaţi ufëţuŋ i ? Uwo ţi an , Naşibaţi awulanaŋ wa . Mënţ an keeri nakaaŋ uleefan .
47005014	Grace	Uŋal wi Kriŧtu aŋaluŋ un ukţoŋuŋ un . Ŋyikrën bnuura kë ñaaŋ aloolan akeţaruŋ bañaaŋ bŧi , bañaaŋ bŧi badobi keţ keţ keeri .
58003001	Faith	An bayiţ naan nanwooŋ bajinţ ţi këş ki Naşibaţi kë adatan , natenan keeri ţi Yeŧu . Naşibaţi ayila kë awo naşih i baţeŋan , uko mënţ wi wi ŋfiyaaruŋ akuţ aţup .
44020035	Recommendation	Ddiimanan na ŋnuur bŧi na dko bŧi : Hënk di di ñaaŋ ajaaŋ alemp , kaţënkna bajuuk . Kë nakak awo i kaleş uko wi Ajugun Yeŧu ajakuŋ ul ţi uleeful : “ Mnlilan manwoona ţi pţen , apel ţi pyeenk . ” »
58013004	Recommendation	Bañaaŋ bŧi bamëbaan bniim bnuura , ñiinţ na ñaaţ baji bamëbandër andoli kaliŋ ţi aŧënţ . Naşibaţi aluŋ kawayëş bañaaŋ banwooŋ ţi ubida uţop na pjuban pi piinţ .
43020005	Description	Ajuunknaa awin ilaañ yi babiiŋ aŧaayna puum , aşë wo aanneeji .
66016018	Description	Wal mënţ kë iliik liik işë pën kë idiim na imparantant iŧiinkanaa . Mboş manşinţar maakan jibi manwooŋ maambaaŋ kaşinţëraara wi ñaaŋ awoonuŋ ţi ma .
66019010	Faith	Wal mënţ kë nşë jot ţi ihoţ yi wa kadëman wa . Kë uşë ji na nji : « Ţaafaraan kado uko wi ! Dji kalempar Naşibaţi ji iwi na bayiţu bammëbanuŋ uţup wi Yeŧu . Naşibaţi i i iwooŋ kadëman ! Uţup wi Yeŧu wi wi Naşibaţi aţuuŋ ţi baţuparul .
46002010	Grace	Nja biki Naşibaţi aţëpnuŋ ţi Uhaaşul adiiman uko mënţ . Uhaaşul ujaaŋ ujeehan iko bŧi kado ban du uşal wi nul unlownuŋ .
50002029	Recommendation	Nayeenkana na mnlilan ji ñaaŋ anwooŋ i Ajugun , nabot namëban bañaaŋ banwooŋ ji a bnuura .
51003020	Recommendation	An bapoţ , nadoon kaŧiink bajugan ţi iko bŧi ; uko mënţ wi wi Ajugun aŋaluŋ .
47001012	Faith	Hënkuŋ , uko wi uwooŋ mnlilan mi nun , uhaaş wi nun udiimanuŋ un kë mnwo mi nun ţi umundu wi na ţi kadun ki nan manwo mnwo mnŧool akuţ ajinţ ţi kadun ki Naşibaţi . Uko mënţ uwoona du Naşibaţi , mënţ uşal unŧuŋa wi bañaaŋ bajën ubiiŋ aţoŋun , bnuura bi nul babiiŋ aţoŋun .
43014021	Faith	Ñaaŋ ammëbanuŋ iko yi njakuŋ abot ado ya , uŋ mënţan aŋalnuŋ . Kë anşaaŋ aŋalën , Paapa aluŋ kaŋala ; nji kak mbot nŋala , nşë ndo ame'ën . »
51002023	Sin	Udolade mënţ uji uwo wo ji uwo na uşal unŧuŋa , ţiki uji uţiiniyaan pţaş Bgah , pwalan bkow na pdo kahajan uleef , aşë waaŋ udooni , uunji uneenan uleef pdo uko wi uŋaluŋ .
64001006	Recommendation	Baţup jibi iŋali baka ţi kadun ki banfiyaaruŋ bŧi . Doon kaţënk bañaaŋ baŧënţ bukuŋ babaañëş bayaaş bi baka jibi Naşibaţi aŋaluŋ ; idole haŋ kdo bnuura .
55002023	Recommendation	Pënan ţi blaţar banwaaŋuŋ udooni , ime kë baji baţij pŋom .
47003018	Faith	Nja bŧi , ŋnhiluŋ hënkuŋ pwin mndëm mi Ajugun , mndëm mënţ manji manwinana ţi nja ; uhaaş wi Ajugun uwo ţi pţëlëş nja kë ŋkak anaam na Ajugun , mndëm mi nja kë mankdëma dëm pya .
58009014	Grace	hum di di pñaak pi Kriŧtu pawooŋ paankjinţan ŋhaaş ŋi nja kapënan iko iwaaŋ udooni injaaŋ iţij pkeţ ŋhilna ŋdo kalempar Naşibaţi anwooŋ najeb ? Ul Kriŧtu awo i mnţo ukaaŋ kë bţeŋan bi adoluŋ wi awuluŋ uleeful Naşibaţi kë balila .
44011017	Grace	Woli Naşibaţi aţen bañaaŋ biki aliŋan na un wi ŋkakuŋ ţfa afiyaar Yeŧu Kriŧtu Ajugun , woon nji nandayanaan i , dhilanuŋ kaneenan Naşibaţi ado uko wi aşaluŋ ? »
49004030	Faith	Nawutan kaţu Uhaaş wi Naşibaţi ujooţan ; Uhaaş wi nul wi aţu'anaŋ wi wi akluŋ kayikrënaanan ţi unuur wi mbuur .
66003003	Recommendation	Naleşan jibi nayeenki ţfa Uţup wi Naşibaţi , namëbaan wa , nakuţ nawugëş ŋşal . Woli naanwo bten , kabi du an ji nakiij , bë naankme wal mënţ .
62003007	Recommendation	An babuk naan , nakdinan nin ñaaŋ aneemanan . Ñaaŋ ankdoluŋ uko uŧool awo naŧool jibi Kriŧtu awooŋ naŧool .
62004001	Recommendation	An banoh naan , nawutan kafiyaar bañaaŋ banjaaŋ babubara kaji bawo na Uhaaş wi Naşibaţi , naţëpan ţëp naten bnuura nameena me uhaaş wi bawoonaanuŋ uwoona du Naşibaţi . Bañaaŋ baŧum bandaaruŋ aji bawo baţupar Naşibaţi baniink umundu .
44013038	Grace	An bayiţ naan ŋbi bi pţupan name kë Yeŧu akaaŋ kë ipekadu ihil kapën . Ţi katim ki Yeŧu ki ki baţupanaŋ pbuur ţi ipekadu ;
50003001	Recommendation	Kë hënkuŋ an bayiţ naan , nalilaan ţi Ajugun . Nin uunwo unoor ţi nji nkak mpiiŧan uko wi ndooŋ abi piiŧan , uko mënţ utëŋţënan tëŋţan .
46011034	Recommendation	Woli ubon ude ñaaŋ , adeen du katohul , hënk Naşibaţi aankluŋ kakoban . Kë iko indukiiŋ ţi yi naheparuŋ , dluŋ kaŧeeman ţi ya wal wi nji kaluŋ kaban du an .
43018031	Description	Kë Pilat aji na baka : « Najejana nawayëş bdidi'an jibi bgah bi nan bajakuŋ . » Kë baŧeema aji : « An baromeŋ naandinan ŋji ŋfiŋ ñaaŋ . »
46012031	Faith	Naŋalan uţen undëmnuŋ , wi Uhaaş wi Naşibaţi ujaaŋ uwul . Kë nşë diimanan hënkuŋ bgah banuurnaaniiŋ .
58007026	Description	Yeŧu awooŋ keeri naşih i baţeŋan i ŋnumiiŋ . Ayimani , aanjuban nin , ajinţ ţi këş ki Naşibaţi , apën ţi bado buţaan adeeŋana du baţi duuţ .
50004013	Faith	Anjaaŋ awulën mnhina adoluŋ kë nhilan pmiir iko bŧi .
52004003	Recommendation	Uko wi Naşibaţi aŋaluŋ uwo : nawo bañaaŋ bajinţ piş , banwooŋ baanwo ţi ubida uţop .
51004002	Recommendation	Namëbaan naliinŧ ţi pñehan Naşibaţi , nawoon bten naţu ibaţ ţi uko mënţ , ţi pdo kabeeba .
44007029	Description	Wal wi Moyiŧ aŧiinkuŋ uko waŋ , aşë ţi , aya pyaanţ du uŧaak wi Madiyan , di abiiŋ akaana bapoţ biinţ batëb .
46011007	Description	Ñiinţ aanwo kaguur bkow , anaam na Naşibaţi abot aji yuuj mndëm mi nul ; ñaaţ ul , ajaaŋ ayuuj mndëm mi ñiinţ .
51003015	Faith	Bŧiinkar bi Kriŧtu aţijuŋ ţi an badoon kaţoŋan ŋhaaş . Naşibaţi aţijan ţi bŧiinkar mënţ nahilna nawo uleef uloolan . Nadoon kabeeb Naşibaţi ŋnuur bŧi .
58002010	Grace	Na manjoonan , Naşibaţi andoluŋ iko bŧi kë iwoo , abot aŋal uwo haŋ , abi ŋal pdo bañaaŋ baŧum bawo babukul , baţok ţi mndëm mi nul . Aţëpna ţi mnhaj mi Yeŧu ahajuŋ adola kë abaañëş ulempul ţi mboş , aţij baka mbuur .
59004001	Sin	Ţuŋ di di ugut ujaaŋ uwoona ? Ţuŋ di di pŋom pajaaŋ papënna ţi an ? Mënţ ţi uŋal uwuţaan unjaaŋ ugutan ţi uleefan meeţ wa i ?
46005001	Sin	Na manjoonan , baji baţiiniyaan mnwo mnwuţaan ţi pŧoof pi nan , mnwo mnwuţaan mandooŋ awo maanwo du banwooŋ baanfiyaar Naşibaţi : ñiinţ aloŋ adoo ya apiinţ na ahar aşin .
46010013	Faith	Mnhaj mi nahajaŋ , baloŋ bahaj ma . Kë Naşibaţi aşë luŋ kado uko wi ajakuŋ , aankdinan iko mënţ iwuukan nado buţaan bi nawooŋ naankhilan pbuur . Woli iko mënţ iwuukan nado buţaan aji dolan nabuur kakuţ kaţijan kaliinŧ .
44020029	Violence	Dme kë woli dyaa bañaaŋ banjooţuŋ ji ŋwuţ baluŋ kabi pdo batani buţaan .
53001004	Faith	Uko mënţ uţu kë ŋji ŋţup uko wi nan ţi kadun ki banfiyaaruŋ Naşibaţi bŧi na mnlilan . Ŋji ŋdo haŋ ţiki baji bahajanan kë an naşë mëbanaara mëban aliinŧan ţi pfiyaar pi nan aji namiir ţi unoor bŧi .
62004012	Faith	Nin ñaaŋ aambaaŋ kawin Naşibaţi . Kë woli ŋŋaladi , Naşibaţi aji wo ţi nja , uŋalul ubot kawinana bnuura ţi nja .
48001001	Description	Nji Pawulu nanjañan i Yeŧu kapiiŧanaŋ . Mënţ bañaaŋ badu'ënuŋ pa nwo nanjañan . Kë pwo nanjañan pi naan paanţëpën ţëpën ţi ñaaŋ aloŋ . Ţi Yeŧu Kriŧtu na Naşibaţi Aşin annaţanuluŋ ţi pkeţ i i nwoonuŋ nanjañan .
58012003	Recommendation	Naşalana keeri , jibi amiiruŋ wi bado buţaan bakhajanuluŋ , nawutna kanoor , ŋhaaşan ŋawo ŋaankwutan .
45006005	Faith	Kë wi ŋkakuŋ baloolan na Yeŧu ţi pkeţ pi nul , ŋluŋ kakak baloolan na a kak ţi pnaţa ţi pkeţ pi nul .
45015010	Recommendation	Ukak apiiŧana aji : « An ŋŧaak bŧi nawoon ţi mnlilan na pntaali pi Ajugun . »
54004001	Sin	Uhaaş wi Naşibaţi uţup bnuura aji kë ţi ŋwal ŋbaañşaani , bañaaŋ baloŋ baankak afiyaar Kriŧtu , baduka ţi ŋnŧoŋ ŋanjaaŋ ŋaguurad kado kaţaş pjukan pi ŋa .
56003001	Recommendation	Hënkuŋ leşaan banfiyaaruŋ iji na baka bado kaŧiink banwooŋ ţi pşih bŧi , bawut kapataţa badoki babi naţ naţ ţi pdo iko inuura bŧi .
61003005	Sin	Wi bajakuŋ haŋ , baji badaar kaţilma kë du ujuni , Naşibaţi aţëpna ţi uţup wi nul apaş baţi ado kë mboş mampënna ţi meel aşë ţo ţi pŧoof pi ma .
60003018	Grace	Ipekadu yi bañaaŋ ikaaŋ kë Kriŧtu ţi uleeful ahaj byaaş bloolan ; anwooŋ naŧool akeţar banwooŋ baanwo baŧool , kahilna kañooţan du Naşibaţi . Bafiŋa ţi uleef kë Uhaaş wi Naşibaţi uşë naţana ţi pkeţ .
61002021	Sin	Uhokan lah bawut kame bgah banjaaŋ bañooţ du uko unwooŋ uŧool , kë di pme ba kaşë kaduk bgah byimanaan mënţ bi babiiŋ adiiman baka .
53003006	Recommendation	An bayiţun ţi Kriŧtu , ţi katim ki Yeŧu Kriŧtu Ajugun ŋţu'an nalow ñaaŋ anwooŋ ţi mnwo mnwuţaan , manwooŋ maanţok na udolade wi nayeenknuŋ ţi un .
45005012	Sin	Name kë pjuban pi ñaaŋ aloolan , Adam , paţij pekadu ţi umundu , kë pekadu mënţ daţij pkeţ . Hënkuŋ bañaaŋ bŧi bajubani , awo i kakeţ bukal bŧi .
58011033	Faith	Pfiyaar pi bukuŋ mënţan pakaaŋ kë bawat ŋŧaak , aşih bañaaŋ bnuura , abot ayeenk uko wi Naşibaţi ahoŋuŋ baka . Pfiyaar pakaaŋ kë badëŧ mntum mi ŋnlihu ,
47004009	Faith	bahajanun , kë Naşibaţi aşë wo aankwutanun nin , bakobun awat kë ŋşë doonaanaara .
59004004	Sin	An pntaali pandekuŋ Naşibaţi kafeţ ji ñaaţ andaaruŋ ayinul , naamme kë pŋal umundu pawo ppok Naşibaţi i ? Anŋaluŋ pwo nanoh i umundu aji wo naşoor Naşibaţi .
44016006	Description	Uhaaş wi Naşibaţi uneenan Pawulu na biki agakandëraanuŋ pţup Uţup wi Naşibaţi du uŧaak wi Aŧiya , ukaaŋ kë bamuur aya ŋŧaak ŋi Frigiya na Galaŧiya .
45010006	Faith	Kë uţup wi Naşibaţi aţupuŋ ţi pwo naŧool panwoonuŋ du pfiyaar uşë ji : Kdo kaji ţi uşalu : « In akluŋ kapaya baţi ? » Kriŧtu aando bi wala wala ţi ba i ?
66016002	Violence	Uŧeek uya jeeş pnkalame pi wa ţi mboş , kë ŋjad ŋanjaaŋ ŋade abot aţëkëñ ŋapën ţi banwooŋ na uko unjaaŋ udiiman kë bawo biki ulimariya , banjaaŋ badëman ptu pi wa .
66005008	Description	Wi ayeenkuŋ wa , ŋko ŋbaakër ŋuŋ na bantohi iñeen ŋtëb na babaakër babi aŋup ţi kadun ki anwooŋ unkaneel adëmana . Andoli amëban bnŧuni na ikoopa yi uwuuru inŧumi mnkulan manwooŋ pñehan pi bañaaŋ biki Naşibaţi .
62005001	Faith	Ñaaŋ anfiyaaruŋ aji Yeŧu awooŋ Kriŧtu awo abuk Naşibaţi , kë ñaaŋ aŋŋaluŋ aşin ñaaŋ aji ŋal abukul .
48005026	Recommendation	Najoh ŋwut phomp : ŋwut kalaar bţup , ŋwut kakujar .
54005001	Recommendation	Wutan nin kalëbar na ñiinţ naţaf , ţëpën ţëp iţiini na a jibi ijaaŋ kţiini na şaaş , iţiini na baţaşa jibi ijaaŋ kţiini na baţa'u .
60002012	Recommendation	Nawoon na mnwo mnuura ţi pŧoof pi banwooŋ baanfiyaar Naşibaţi . Hënk , woli badoo taparan bţup , bawin iko inuura yi najaaŋ nado , kaşë kadëman Naşibaţi wal wi akluŋ kabi .
50003006	Sin	Dbi wo ñaaŋ anŋaluŋ uko wi Naşibaţi maakan adoo nuŋ wi nji kahajanuŋ banfiyaaruŋ Yeŧu kë ddo do wa . Woli pţaş uko bŧi wi bgah bajakuŋ aji uwo uŧool , nin ñaaŋ aloŋ aanhil kajakën uko uloŋ .
43004052	Description	Ahepar baka wal wi amatrënuŋ . Kë baji na a : « Takal da , uko ji uwoori uloolan wi pnak wi wi uleef ukakuŋ ajoobëţ na a . »
43019031	Violence	Uwo ţi unuur wi bakbomandëruŋ pa unuur wi pnoorfën wi bayuday ; unuur wi pnoorfën mënţ uwo unuur unyimani maakan , kë baweek biki bayuday başë wo baaŋal muum manwo ţi ikruŧ unuur mënţ . Bañehan Pilat aji : « Dolan bakit baka ihoţ baŧarna bakeţ başë bawalan muum ! »
43019012	Description	Kë dul di Pilat ajunnuŋ pla jibi akdoli kadoo kawutan Yeŧu . Kë bayuday başë huuran aji : « Woli iwutana , iinwo nanoh Ŧeŧar . Ñaaŋ anjakuŋ aji awo naşih aanwo naşoorad Ŧeŧar naşih najeenkal i ? »
43014001	Faith	Yeŧu akak aji na baţaşarul : « Nawutan kahaajala . Nafiyaarën Naşibaţi nakuţ nafiyaarën .
50001028	Faith	Nakwut nin uyaaş uloolan başooran balënkanan ; uwo pa baka uko unkyuujuŋ pjot pi baka na unkyuujuŋ kë Naşibaţi abuuranan . Uko mënţ upënna du Naşibaţi .
43015016	Grace	Mënţ an nadatnuŋ ; nji ddatanaŋ abot aţu'an ulemp wi pya pţup Uţup Ulil Unuura kabot kawul mbuk mnŧum , mbuk mënţ mambot manţo . Wal mënţ , uko wi nakluŋ kahepar Paapa ţi katim naan , awulan wa .
58011004	Faith	Ţi pfiyaar pi nul , Abel awul Naşibaţi bţeŋan bannuuriiŋ apel bi Kayin . Pfiyaar mënţ pakaaŋ kë awo naŧool ţi këş ki Naşibaţi , Naşibaţi ţi uleeful adinan ayeenk uţen wi nul ; kë pul pakaaŋ kë bakţiiniyaan uko wi nul wi adooŋ akeţ .
46004001	Recommendation	Kë un , nawo kajejun keeri ji balempar Kriŧtu , bañaaŋ banwooŋ bamali biki Naşibaţi aţuuŋ pdiiman bañaaŋ iko yi nul immeniiŋ .
66006013	Description	Ŋjah ŋajot ţi mboş awo ji mnko manwooŋ maandobi jeenk mi ukëk uwatuŋ ,
46010014	Recommendation	Ukaaŋ keeri kë nji na an biki nŋaluŋ maakan nalowan iko yi bajaaŋ bado Naşibaţi .
45012021	Recommendation	Nakwut buţaan dawatan , naţëpan ţëp nawat da na bnuura bi najaaŋ nado .
55002014	Recommendation	Wutan kaţañan pdo kaleşan bañaaŋ iko yi , kaţup ţi kadun ki Naşibaţi kë bawo kawut pŋom pwaaŋ udooni ţi uko wi ŋţup ŋajakuŋ , panjaaŋ paneeman ţañ banjaaŋ baŧiink pa .
59004008	Recommendation	Nañogan Naşibaţi aşë ñogan . Nañowan iñen yi nan an bado pekadu ; nabot najinţan ŋhaaş ŋi nan , an bañaaŋ biki ŋşal ŋtëb .
59002009	Sin	Bë woli napaţşër nado pekadu , hënk bgah bi Moyiŧ bamob an ţiki naanţaş ba .
52004007	Grace	Na manjoonan , Naşibaţi aandu nja pa ŋwo ţi ubida uwuţaan , adu nja pa ŋwo bañaaŋ bayimanaan , bajinţ piş .
45001018	Sin	Naşibaţi aji diimanaan du baţi udeeb wi nul ţi bañaaŋ bŧi ţiki baanji badëmana abot aji bado iko inwooŋ iinwo iŧool kamenna manjoonan .
62004007	Faith	An banoh naan , nawulën ŋŋalad ; uŋal uwoona du Naşibaţi , kë ñaaŋ anŋaluŋ aŧënţul abuknaana du Naşibaţi akuţ ame'a .
62002009	Sin	Ñaaŋ anjakuŋ aji awo ţi bjeehi aşë şoor ayiţul ţi Kriŧtu , ahum ţi bdëm .
60004014	Grace	Woli bakaran ţiki naţaş Kriŧtu nanuurandëni , Uhaaş wi Naşibaţi undëmuŋ maakan uwo ţi an .
44021019	Grace	Pawulu awul baka mboş , aşë ţup baka bnuura iko bŧi yi Naşibaţi aţëpnuŋ ţi a ado du banwooŋ baanwo bayuday .
43008046	Sin	Ahoŋ ţi an ahilanuŋ hilan kadiiman kë djubani ? Kë woli dţup manjoonan , we ukaaŋ kë naanfiyarën ba ?
58010017	Grace	dluŋ kamiir baka ipekadu yi baka , mënkak aleş nin pjuban pi bajubanuŋ . »
46001005	Grace	Ţi pwo ţi ploolan na a puŋ , nawo bayok ţi iko bŧi : Ţi uţup undoli na ţi pme bŧi .
45015030	Recommendation	An bayiţ naan , kë nşë kooţan ţi katim ki Yeŧu Kriŧtu Ajugun na uŋal wi Uhaaş wi Naşibaţi ujaaŋ uwul nja : nabiin ŋgutan , ŋñehan Naşibaţi pa nji .
43007020	Violence	Kë bañaaŋ başë ŧeema aji : « Iwo na unŧaayi . In aklaaŋ pfiŋu ba ? »
45003025	Grace	Ayil Yeŧu kë atul pñaakul ayeenkar nja kakob pa ipekadu yi nja . Hënk , Naşibaţi adiiman bañaaŋ bŧi kë awo naŧool wi amiiruŋ , awo aankob bambiiŋ ajuban ţfa . Akak adiiman bañaaŋ bŧi pwayëş pŧool pi nul hënkuŋ wi awooŋ naŧool abot ado kë banfiyaaruŋ Yeŧu bŧi bawo baŧool .
43018018	Description	Balemp na bayeŋ baŧehan bdoo afooy ba atëma ţiki ujonţ uwoo . Piyeer awo da kak na baka atëma .
49006011	Recommendation	Najejan iko iguti bŧi yi Naşibaţi awulanaŋ , napokna kaguuru ki Unŧaayi Uweek ,
43013037	Faith	Kë aşë ji na a : « Ajugun , we ukaaŋ kë mënhil pţaşu da hënkuŋ ba ? Woli udoo wo nkeţ pa uko wi nu , nji wi ! »
50004007	Faith	Hënk , ajoobţënan ŋhaaş udoo upel iko bŧi yi uşal uhilanuŋ kaşal abot amëban iţëb yi nan na ŋşal ŋi nan ţi Yeŧu Kriŧtu .
59003009	Faith	Pul pi ŋjaaŋ ŋdëmanaan Ajugun anwooŋ Aşin nja , kë pul kak pi ŋjaaŋ ŋñehandëraan bañaaŋ buţaan , biki Naşibaţi aţakuŋ kë banaam a .
46005010	Sin	Wi njakuŋ haŋ , mënţ bajuban ţi piinţ bŧi biki nji kaţiiniyaanuŋ , këme bañeebar iko , këme baguuru , këme banjaaŋ badëman ŋnŧoŋ . Woli hënk di njakuŋ lah , napën ţi umundu !
44026009	Sin	« Kë nji ţi uleef naan hënk , kë ndun aşal aji dwo kado uko wi nhinanuŋ bŧi kaŧokna katim ki Yeŧu i Naŧaret .
61002014	Sin	Baji babi ţu ţu ŋşal ţi pjuban pi piinţ , baanji banoor pjuban , kado na pguur banwooŋ baanliinŧi , baji babi duka duka ţi pñeebar iko . Bafëpanaa !
43010012	Description	Ñaaŋ i balukuŋ luk kë abi byafan , anwooŋ aanwo ajug ŋkaneel , awinle uñiiŋ aji ţi kaduk ŋa , uñiiŋ kamob ŋloŋ kawayëş batani .
59001019	Recommendation	An bayiţ naan biki nŋaluŋ maakan nawo i kame kë : ñaaŋ aji wo i kaŧar ţi pŧiink aŧënţul , kanoom ţi pţiini , kanoom ţi udeeb .
46009014	Recommendation	Kë hënk kak di di Ajugun ajakuŋ na banknţupuŋ Uţup Ulil Unuura aji bawo kadeena pdo kaţup uţup mënţ .
43012046	Grace	Dbi ţi umundu ji bjeehi , ñaaŋ anfiyaarnuŋ awutna kaduka du bdëm .
43005014	Description	Wi uko waŋ uţëpuŋ , Yeŧu ayit na ñiinţ i ajebanuŋ du Katoh Kaweek ki Naşibaţi aşë ji na a : « Hënkuŋ ijebi , ţañaanuŋ pjuban ji uko untamuŋ apel umbiiŋ adolu umobu . »
46016014	Recommendation	Uko wi nakdoluŋ bŧi , nadolan wa na uŋal .
43014015	Recommendation	Yeŧu akak aji : « Woli naŋalën , naluŋ kamëban iko yi njakanaŋ nado kado .
58012025	Recommendation	Naţaafaraan keeri kadek ankţiiniiŋ na an kafeţ . Na manjoonan , bateem nja bampokuŋ pŧiink ankţaŋuŋ baka ţi mboş baambuur kakob . Kë nja ŋënkhil kabuur kakob woli ŋdek kafeţ ankţiiniiŋ na nja du baţi .
48004008	Sin	Ţfa wi nawooŋ naamme Naşibaţi , najej iko iloŋ ado ya Naşibaţi , kë ikjuuknţënan . Na manjoonan iko mënţ iinwo Naşibaţi .
44003026	Grace	Ukaaŋ kë Naşibaţi apënan Yeŧu kë awo nalemparul aşë yila ţi an duna , kahilna kawulan bnuura bi nul , wi akpënananaŋ ţi buţaan bi nakdoluŋ . »
44010039	Violence	Kë nja ŋwo bamaar biki uko wi adoluŋ bŧi ţi Yeruŧalem na uŧaak wi bayuday bŧi . Ul , i bafiŋuŋ wi bapaŋuluŋ ţi pmul .
46001010	Recommendation	An bayiţ naan , dkooţan ţi katim ki Ajugun Yeŧu Kriŧtu nawo bŧi ţi uţup uloolan , bpulad baţañ ţi pŧoofan , naţëpën ţëp naŧiinkar nawo na uşal uloolan na uţup uloolan .
51001021	Sin	An , nabi low Naşibaţi , kë buţaan bi najaaŋ nado na bi najaaŋ naşal kë bado kë naşoorad na a .
55002022	Recommendation	Lowan unoh wi kpoţ itaman ido kala pwo naŧool , pfiyaar , uŋal na pwo bnuura na bañaaŋ . Doon iko mënţ na bañaaŋ banjaaŋ badëman Ajugun na uhaaş ujinţ .
51003001	Faith	Jibi nanaţiiŋ ţi pkeţ na Kriŧtu , nadoon kala iko yi baţi keeri , di Kriŧtu awooŋ aţo ţi kadeenu ki Naşibaţi .
66008007	Violence	Uŧeek ululi , kë mpoj na bdoo inaakiiruŋ na pñaak işë jot ţi mboş ; kafah kaloŋ ţi ifah iwajanţ yi mboş kë kayiki , kë kaloŋ ki mnko kayik na ujaagal bŧi .
66011017	Faith	baji baji : « Ŋbeebu , iwi Ajugun Naşibaţi Anhiniiŋ iko bŧi , inwooŋ , abot ajon nwoo , ijej mnhina mnweek mi nu abëkanaan pşih pi nu .
43004010	Grace	Kë aŧeema aji : « Woli ime lah uko wi Naşibaţi ajaaŋ aţen abot ame ñaaŋ anjakiiŋ iţena adaan , iwi ţi uleefu ikñehanuluŋ aşë ţenu meel manjaaŋ manwul bañaaŋ ubida . »
51003004	Grace	Kriŧtu awooŋ ubida wi nan na manjoonan . Unuur wi akwinaniiŋ , an kak napën kawinana na a ţi mndëm mi nul .
43020031	Faith	Iko impiiŧaniiŋ ţi , ipiiŧana piiŧana , nahilna nafiyaar kë Yeŧu awooŋ Kriŧtu , Abuk Naşibaţi , nakuţ nahilna naka ubida ţi a woli nafiyaari .
62004006	Faith	Nja , kë ŋşë wo biki Naşibaţi ; ammeeŋ Naşibaţi aji ŧiink nja ; kë anwooŋ aanwo i Naşibaţi aanji ŧiink nja . Kë hënk di di ŋjaaŋ ŋmeena Uhaaş wi Manjoonan na uhaaş wi kaguuru .
65001012	Description	Nalipariin bañaaŋ mënţ : woli nayit ade , baji bado iko iţop , baanji bakowa , baji başal ŋleef ŋi baka ţañ . Bawo ji infëluŋ inwooŋ iinwo na meel yi uyook uñooţuŋ . Bawo ji mnko manwooŋ maankbuk woli wal wi kakit ki ma udoo ban , mnko mi balëbuŋ , mankeţuŋ aba .
44005015	Description	Bado kak kak aji bapënan bamaakal ţi igah , kaţu baka ţi ilişa këme ijiiñ , Ŧimoŋ Piyeer wal wi akţëpuŋ ulimënţ wi nul uban aloŋ ţi baka .
49006016	Faith	Najejan pfiyaar ŋwal bŧi pawo ubeel wi nan , nahilna najëmşën işuuri inkyikuŋ yi Naguuru .
51003023	Recommendation	Ulemp wi bahilaŋ kaţu'an nadoon kado wa na uhaaş unuura ji nawo wo ţi plempar Ajugun .
58012016	Recommendation	Nin aloŋ awutan kawo ţi pjuban pi piinţ , nin aloŋ awutan kabeeh iko inyimanuŋ ji Eŧawu i pde ploolan pakaaŋ kë awaap pweek pi nul .
43018040	Sin	Kë başë huuran aji : « A-a , mënţ ul a . Barabaaŧ i i ŋŋaluŋ iwutan . » Kë Barabaaŧ mënţ aşë wo nalaŧ naweek .
55003004	Sin	Bañaaŋ mënţ baluŋ kado kaguurad , kamënaţ , kawo bahomp baweek , kaŋal unoh kapel pŋal Naşibaţi .
50002009	Grace	Ukaaŋ kë Naşibaţi adeeŋa du bko duuţ , awula katim kandëmuŋ apel itim bŧi .
61001016	Description	Mënţ inŧintamëş itit yi ŋpaşuŋ yi yi ŋbiiŋ aţupan wi ŋdolanaŋ kë name mnhina mi Yeŧu Kriŧtu Ajugun akuţ ame ubi wi nul , ŋwin win na këş ki nun mndëm mi nul .
61003016	Sin	Hënk di di apiiŧuŋ ţi ikaarta bŧi yi aţiiniyaanuŋ uko mënţ ; ŋţup ŋloŋ ŋanwooŋ ţi ikaarta yi nul ŋatam pme , kë bañaaŋ banwooŋ ţi kapaam akuţ awo baanliinŧ ţi pfiyaar baji bapiban ŋa buţaan . Baji bado haŋ kak na ŋţup ŋi Ulibra wi Naşibaţi ŋandukiiŋ kaşë ŧoka .
44014014	Description	Wi bi Barnabaŧ na Pawulu baŧiinkuŋ uko wi baŋaluŋ kado , batow imişa yi baka adiimanaan kë baandii , aşë ţi aneej ţi pŧoof pi bañaaŋ ahuuran aji :
45015008	Faith	Na manjoonan dţupan , Kriŧtu akak nalempar bayuday kadolna uko wi Naşibaţi ahoŋuŋ bateem baka kabot kayuuj kë Naşibaţi aji do uko wi ajakuŋ .
59001026	Sin	Woli ñaaŋ aşal kë aţaş Naşibaţi bnuura , aşë wo aanji mëban pndemënt pi nul , adaar bkow bi nul , pţaş Naşibaţi pi nul paanwo nin uko uloŋ .
43015020	Recommendation	Naleşan uko wi mbiiŋ aţupan : “ Nalemp aambaaŋ kapela i aklemparuŋ . ” Woli bahajanaan , an kak baluŋ kahajanan ; woli baŧiink uţup wi naan , bakak kaŧiink uţup wi nan .
43008031	Faith	Yeŧu aji na bayuday banjakuŋ bafiyaara : « Woli namëban uko wi nţupanaŋ bnuura , nawo baţaşar naan na manjoonan .
44007011	Description	Wal mënţan , kë ubon uweek uşë wo ţi Ejiptu bŧi na ţi uŧaak wi Kanaan ; bañaaŋ kë banoor maakan , kë bateemun baankak aka uko ude .
63001004	Faith	Dlilan maakan wi nwinuŋ baloŋ ţi babuku kë baji bado uko unwooŋ manjoonan jibi Naşibaţi Aşin nja ajakuŋ ŋdo kado .
54005008	Faith	Kë ñaaŋ aşale wo aando ji ţënk bayiţul , ajunna biki katohul , adek Yeŧu Kriŧtu kafeţ : awuţ apel ñaaŋ anwooŋ aanfiyaar Kriŧtu .
58010022	Faith	Nawulën keeri ŋñog Naşibaţi na uhaaş ujinţ , na pfiyaar panjoonanuŋ , na uhaaş , wi Yeŧu ajinţanuŋ na pñaakul , na uleef wi bañowuŋ na meel mnjinţ apënan iko iţop bŧi .
48001023	Description	Baŧiinka ŧiink ţañ kë bakţup aji : « Ñaaŋ ambiiŋ ahajan un ţfa akak hënkuŋ ajukan bgah bi abiiŋ ado na pŧok . »
44027034	Recommendation	Nabiin nade , nanuma pde kahilna kawo bajeb , nin kawel kaloŋ kaankjot ţi ñaaŋ . »
66002003	Faith	Dme kak kë naji namiir ţi mnhaj mi nakhajuŋ pa nji bë naanwutani .
56002002	Recommendation	Ţiiniin na baţaf iji na baka bawo kaţijan ŋleef ŋi baka , kawo bañaaŋ banŧiinkaniiŋ , bankaaŋ ŋşal , bawo kamëban kaliinŧ ţi pfiyaar Yeŧu , ţi pŋal bañaaŋ na ţi kamiir .
44017030	Recommendation	Naşibaţi aanţo aten iko yi badoluŋ ţfa ţi kapaam , aşë ji hënkuŋ , bañaaŋ bŧi , dko di bawohaŋ , bawut pjuban .
43019025	Description	Anin Yeŧu na aţa anin , na Mariya ahar Klopaŧ na Mariya i uŧaak wi Magdala banaţ añog kruŧ .
66019013	Description	Awohara bayeti banwooŋ na pñaak . Katimul kawo « Uţup wi Naşibaţi . »
46008009	Recommendation	Naţaafaraan kakşa uko wi badinananaŋ pdo wi nawooŋ banfiyaaruŋ udo bayiţan ţi Kriŧtu mënţ biki ŋşal ŋawooŋ ŋaanliinŧi bajuban .
44013034	Grace	Naşibaţi aŧar aţup kë aluŋ kanaţana ţi pkeţ , nin aankluŋ kawuta apuţ . Aţup aji hënk : “ Dluŋ kawulan na manjoonan iko inuura inyimanuŋ , yi nhoŋuŋ Dayiţ . ”
43014020	Faith	Unuur mënţ , nayikrën kë dwo ţi Paapa , kë an nawo ţi nji , kë nkuţ awo ţi an .
62002003	Faith	Uko unjaaŋ uyuuj kë ŋme Kriŧtu uwo pdo kaţaş uko wi ajakuŋ ŋdo .
43008024	Sin	Uko waŋ ukaaŋ kë nji na an , nakeţ na ipekadu yi nan . Dţupan , woli naanfiyaar kë nji dwooŋ , Anwooŋ , nakeţ na ipekadu yi nan . »
66017006	Sin	Dwin ñaaţ mënţ kë akuj pñaak pi banwooŋ biki Naşibaţi , pi banjaaŋ baţup uko wi Yeŧu . Wi nwinuluŋ aşë ñoŋar maakan .
58012017	Description	Name kë wi abiiŋ aţo aban ţuŋ , abi ŋal pyeenk ubeeb wi aşin ţi pwo bajeen , kë başë dooka . Ado na pwooni kadolna aşin apënan uko mënţ aşë wo aanhili .
43007012	Description	Ţi pnŧuk pi bañaaŋ pambiiŋ ufeŧtu bhoopaţër baŧum maakan ţi uko wi nul . Baloŋ baji baji awo ñaaŋ nado bnuura , baloŋ kaji aji fël bañaaŋ .
44011021	Faith	Mnhina mi Ajugun manţënk baka kë bañaaŋ baŧum bafiyaar akuţ akak du Ajugun .
52002004	Faith	Naşibaţi atenun ten awin kë ŋhilani aşë wulun Uţup Ulil Unuura , ukaaŋ kë ŋkţup wa . Ŋënla la plil bañaaŋ , Naşibaţi ammeeŋ ŋhaaş ŋi nun i i ŋklaaŋ plil .
46015057	Grace	Nabiin keeri ŋbeeb Naşibaţi anjaaŋ aţëpna ţi Ajugun Yeŧu Kriŧtu kado nja ŋwat .
54005005	Faith	Kë ñaaţ anwooŋ aanwo na nin ñaaŋ aloŋ ankndooŋ kaţënka , uŋ mënţan aji ţu mnhaţ mi nul ţi Naşibaţi , kañehan kabot kakooţa uŧejan na pnak .
43016024	Grace	Te hënkuŋ naanñehan nin uko uloŋ ţi katim ki naan . Nañehaan , naluŋ kayeenk , mnlilan mi nan manşë mandëm maakan .
46007021	Recommendation	Woli iwo najuuk ţi ulemp wal wi idu'aniiŋ , kţoo kaţaaf uko uloŋ . Kë woli ihil kabuur , buuran .
65001019	Sin	Bukal bajaaŋ baţij bpaţşër ; iko yi bañaaŋ bajën baŋaluŋ ijaaŋ iţoŋ baka , baanwo na Uhaaş wi Naşibaţi .
48001006	Sin	Dñoŋar jibi naŧaruŋ ţi pkokan Naşibaţi kafeţ . Aţëpna ţi bnuura bi Kriŧtu adu an , kë naşë wo ţi pţaş uţup umpaţi wi bajakanaŋ aji uwo Uţup Ulil Unuura .
58012014	Recommendation	Natamaan nawo bnuura na bañaaŋ bŧi nakuţ nado kado uko unwooŋ ujinţ ţi këş ki Naşibaţi ; woli naanwo bajinţ ţi këş ki Naşibaţi naankwin Ajugun .
43021006	Description	Kë aşë ji na baka : « Nafëlan bridiya ţi kañenan kadeenu , namob . » Bafël bridiya aşë wo baankak ahinan ba ppul ţiki baŧum ŋţëb .
46007019	Recommendation	Pwala kaŧëmp paanwo nin uko uloŋ , kë pwo iinwala kaŧëmp paanwo nin uko uloŋ ; uko unkaaŋ udooni , uwo pţaş iko yi Naşibaţi aţuuŋ pdo kado .
45012008	Recommendation	Woli ŋwo i ptëŋţën baŧënţ nja , ŋdo haŋ . Woli ŋwo i pţen , ŋţen bë ŋënkyoonk nin uko uloŋ . Woli Naşibaţi aţu nja ţi pşih , ŋwo kataman . Woli iwo i pţënk najuuk , ţënkana na mnlilan .
44019002	Faith	aşë hepar baka aji : « Nayeenkaara Uhaaş wi Naşibaţi i wal wi nafiyaaruŋ ? » Kë başë ŧeema aji : « A-a , ŋëndo me me aji Uhaaş wi Naşibaţi uloŋ uwoo . »
53003014	Recommendation	Woli aloŋ ţi an apok pţaş uko wi ŋpiiŧuŋ ţi , naţupan wa naşë nawut kaka nin uko uloŋ na a , ahilna akowa .
46015050	Sin	An bayiţ naan ţi Kriŧtu , uko wi nji nŋaluŋ kaţupan uwooŋ kë ñaaŋ najën aanhinan kaneej du Pşih pi Naşibaţi , kë uko unkpuţuŋ uunhinan kaneej du dko di iko iwooŋ iinji ipuţ .
43006027	Recommendation	Nawutan kado kalemp pa pde pankmbaaŋ , nadoon kalemp pa pde panjaaŋ pawul ubida wi mnţo , pi Abuk Ñiinţ akluŋ kawulan . Naşibaţi Aşin adiimanan bnuura kë ul awoona du a . »
59004003	Sin	Këme woli nañehan naanji nayeenk nin uko uloŋ ţiki naji nañehan buţaan , kala pŧok uko wi nañehanuŋ ţi unoh wi umundu .
49005020	Faith	Nadoon kabeeb wal undoli ţi iko bŧi Naşibaţi Aşin nja ţi katim ki Yeŧu Kriŧtu Ajugun .
48003006	Faith	Natenan ţi Abraham di , awoona ţfa naŧool ţi këş ki Naşibaţi , wi afiyaaruluŋ .
66021023	Grace	Ubeeka uunuma bnuur këme pli kajeehanaan wa , ţiki bjeehi bi Naşibaţi bajeehan wa , kë anwooŋ unkaneel awo unkaniya .
45008009	Faith	Hënkuŋ naankak aţaş iko yi ŋleefan ŋaŋaluŋ , naţaş Uhaaş wi Naşibaţi , unwooŋ ţi an . Bañaaŋ banwooŋ baanwo na Uhaaş wi Yeŧu Kriŧtu , baanwo biki nul .
45011023	Faith	Kë bukal , woli baanduka ţi ppok pfiyaar bakak du di babiiŋ awo ţfa , ţiki Naşibaţi aka mnhina mi pkakan baka da .
66014005	Description	Nin ŋţilan ŋaambaaŋ kapënaara ţi mntum mi baka , baanwo na nin buţaan dloŋ .
44024014	Faith	Kë nşë dinan ţi kadunu aji dji kadëman Naşibaţi i başinun , wi njaaŋ kaţaş Bgah bi bukal bajakuŋ aji bawo bwuţaan . Dfiyaar iko bŧi inŧaaŋuŋ na Bgah , na yi baţupar Naşibaţi bapiiŧuŋ ,
45013008	Recommendation	Nawutan kaţeeţ nin ñaaŋ aloŋ . Baţeeţ bi nan bi ŋnuur bŧi bawooŋ ţañ bŋalad bi naŋaladuŋ : ñaaŋ anŋaluŋ aŧënţul ado uko wi bgah bi Moyiŧ bajakuŋ bŧi .
66016009	Sin	Hënk kë bnuur byik maakan batër baka , kë bawoha wo ţi pkar Naşibaţi ankaaŋ mnhina mi pţu baka iţaafa yuŋ , apok pţëlëş mnwo mi baka kado kadëmana .
66021012	Description	Ŋniw ŋkëm abot akujënţ ŋafooyuŋ wa . Uwo na klëman iñeen na ktëb . Uwanjuŧ uwo ţi plëman pandoluŋ , kë babot apiiŧ ţi pa katim kaloŋ , itim mënţ iwo yi kntaali iñeen na ktëb ki babuk Iŧrayel .
48003013	Grace	Kriŧtu aluk luk abuuranaan un ţi pfëpa pi bgah , wi akuŋiiŋ pfëpana panwooŋ i kajotna un . Ulibra wi Naşibaţi uji : « ñaaŋ i puum patananiiŋ ţi bmul afëpa . »
48001013	Sin	Naŧiink bŧi jibi nwooŋ ţfa wi nhumuŋ mëban bgah bi bayuday . Name jibi ntamanuŋ maakan ţi phajan banfiyaaruŋ Yeŧu , banwooŋ pntaali pi Naşibaţi . Dla pgar baka .
66020002	Description	Uya mob unjumpul , upula wi ţfa , wul uwooŋ Unŧaayi Uweek , Ŧatana aşë tan wa pa ŋşubal iñeen-week ŋyaaş iñeen ( 1000 ) .
44008009	Description	Ñiinţ aloŋ i bajaaŋ bado Ŧimoŋ anjonuŋ ţi ubeeka mënţ awo da . Ulempul uwo pdo kado dayaamu , aji do bañaaŋ kañoŋar maakan . Ahomp aji awo ñaaŋ naweek ,
50003010	Faith	Uko wi nŋaluŋ uwo pme Kriŧtu . Pme'a pawooŋ pme mnhina mi pnaţa pi nul ţi pkeţ na phaj ji a kaşë kanaam na a ţi pkeţ pi nul .
54005022	Recommendation	Wutan kaŧaran nin ţi ppaf ñaaŋ iñen kawula pşih kaţi ibi ineej ţi pjuban pi ñaaŋ aloŋ . Wutan kaţopan uleefu .
56002003	Recommendation	Ţiiniin kak na baaţ baweek iji na baka , mnwo mi baka manwo kalil Naşibaţi , bawo kalow bkuutar , kawut pjotan poot kadun , kaşë kado kajukan iko inwooŋ inuura .
46007038	Recommendation	Hënk , ñaaŋ anniimuŋ ñaaţ i ajokuŋ ado bnuura , kë anşaaŋ awo aaniimi aşë do bnuura kak apel .
59001022	Recommendation	Nakliŋ ţañ ţi pŧiink uţup , nadolan uko wi ujakuŋ . Woli naankţaş uţup , ikow yi nan yi yi nakguuruŋ .
43007001	Violence	Wi iko yaŋ iţëpuŋ , Yeŧu awo ţi pñaay na uŧaak wi Galilay , aaŋŋal pdo kañaay na uŧaak wi Yuda ţiki bala pfiŋa .
46001030	Grace	Ul adoluŋ kë nawo ţi ploolan na Yeŧu Kriŧtu , kë ul Kriŧtu awooŋ ñaaŋ ankaaŋ kë ŋme uşal unŧuŋa wi Naşibaţi . Akaaŋ kë ŋwo baŧool ţi këş ki Naşibaţi , ayiman ţi kadunul , ul abuuranuŋ nja ţi pekadu .
43013005	Description	ajej meel aţu ţi ubaaldu aşë jun pñow ihoţ yi baţaşarul awent ya na blaañ bi atanuŋ ţi blank .
44022004	Violence	Dbi ji kahajan banjaaŋ baţaş bgah bi Yeŧu , te kadoo fiŋ , kamob biinţ na baaţ kawat ukalabuş
43007043	Description	Wal mënţ kë bañaaŋ başë wo ţi plaţar ţi uko wi Yeŧu .
60005002	Recommendation	naţoŋan bnuura batani bi Naşibaţi ahankananaŋ ; nawutan kaşal kë baţu'an ţu utamu , nadoon kaţoŋ ba na uhaaş ujinţ , jibi Naşibaţi aŋaluŋ . Nawutan kado uko mënţ kalaana pyok pwuţaan , nadoon wa ţiki naŋal ŋal na uhaaşan bŧi pdo bnuura .
46015056	Sin	Uko wi pkeţ pajaaŋ pafiŋna uwo pekadu , kë uko unjaaŋ uwul pekadu mnhina uwo Bgah bi Moyiŧ .
59005004	Sin	Natenan , naanluk banklempuŋ du ŋţeeh ŋi nan . Baţëga aliir kë idiim yi baka iban du ibaţ yi Ajugun i Mnhina .
60002001	Recommendation	Naţañaan keeri buţaan bŧi , kaguuru na kalagare na pñeebar iko yi ñaaŋ na bkuutar .
46007039	Recommendation	Ñaaţ aji wo kawo na ayinul ŋwal bŧi wi awooŋ najeb , kë woli ayinul abi akeţ ahina kaniimar na ñaaŋ i aŋaluŋ , bubara awo i Ajugun .
55002018	Sin	bapok manjoonan wi baţupuŋ aji Naşibaţi ado bi naţan bañaaŋ ţi pkeţ , apënan hënk bañaaŋ baloŋ ţi pfiyaar pi bafiyaaruŋ .
48005006	Faith	Ñaaŋ anwooŋ ţi Yeŧu Kriŧtu , mënţ pwala kaŧëmp këme pwo iinkwala kaŧëmp pakaaŋ udooni , uko unkaaŋ udooni uwo pfiyaar pangakandëruŋ na bŋalad .
58005009	Grace	Abaañëş ulemp wi nul ţi mboş , ahil hënkuŋ kabuuran te mnţo bañaaŋ bŧi banjaaŋ baŧiinka .
46016001	Recommendation	Hënkuŋ dŋal kaţupan uko uloŋ ţi uko wi bajunt bţënkni bañaaŋ biki Naşibaţi banwooŋ Yeruŧalem . Ddobi ţup banfiyaaruŋ biki Galaŧiya uko wi bawooŋ i pdo . Dŋal an kak nado haŋ .
49005022	Recommendation	An baaţ nadoon kaŧiink bayinan jibi banfiyaaruŋ bajaaŋ baŧiink Ajugun .
43008012	Faith	Yeŧu akak aţiini na bañaaŋ aji na baka : « Nji , dwooŋ bjeehi bi umundu , ñaaŋ ankţaşnuŋ , aankdo kapoş ţi bdëm , aka bjeehi banjaaŋ bawul ubida . »
65001017	Recommendation	Kë an biki nŋaluŋ maakan , naleşan uko wi banjañan biki Yeŧu Kriŧtu Ajugun babiiŋ aţupan aji ubi kawo .
44017025	Grace	Akak awo aanji yeenk nin uko uloŋ unwoonuŋ ţi ñaaŋ najën , kawo ji anuma numa wa , ţiki ul ajaaŋ awul bañaaŋ bŧi ubida , uhefënţ , na iko bŧi .
62005009	Faith	Jëm ŋji ŋdinan uko wi bañaaŋ baţupuŋ i ? Kë wi Naşibaţi aţupuŋ uşaaŋ adëmna apel wi bañaaŋ baţupuŋ . Uko wi Naşibaţi aţupuŋ wii wi : aţiiniyaan Abukul .
45013014	Faith	Natamaan nanaam na Yeŧu Kriŧtu Ajugun ţi mnwo mi nan , naţañan pdo kaţaş iko yi ŋleefan ŋaŋaluŋ kado kado .
58011030	Description	Pfiyaar pakaaŋ kë ŋniw ŋi Yeriko ŋajot wi babuk Iŧrayel bafooyuŋ ŋa ŋnuur paaj na uloŋ .
44019011	Grace	Naşibaţi aţëpna ţi Pawulu ado mlagre mnweek .
43008034	Sin	Kë aşë ŧeem baka aji : « Dţupan na manjoonan , ñaaŋ anjaaŋ ado buţaan , pekadu daji dakakana awo nalempar da kabot kajuuknţëna .
62004011	Faith	An banoh naan , wi Naşibaţi aŋaluŋ nja haŋ , ŋwo kaŋalad kak .
44002028	Grace	Iyuujën bgah bankţijuŋ du ubida , iluŋ kaŧumanaan na mnlilan ţiki iñogën . ”
54004013	Recommendation	Ji ndo kabi , tamaan ţi pleyiir Ulibra wi Naşibaţi ţi kadun ki banfiyaaruŋ , ţi pţup baka uţup wi Naşibaţi na ţi pjukan baka .
47004008	Description	Ŋwo ţi unoor undoli aşë woha bnaţ , ahaajala aşë haţaara ,
44002013	Description	Kë baloŋ başë beŋ baka , aji : « Biki baka pdaan poot . »
66021018	Description	Uniw mënţ uwo na uko uloŋ unwooŋ na unobna wi ujaagal , na ujeenkal . Ubeeka uwo wi uwuuru ujinţ piş unjaaŋ uwoj woj ji kawini .
66015006	Description	Kë ŋwanjuŧ paaj na uloŋ ŋamëbanuŋ iţaafa paaj na kaloŋ kë ŋapënna ţi dko dyimanaan , ŋawohara imişa ifaaŧal feh inkyikuŋ , aşë tan ţi ilank itël yi uwuuru .
45012014	Recommendation	Nañehaan Naşibaţi awul bnuura bañaaŋ bankhajananaŋ ; nañehaana awul baka bnuura , awut kafëp baka .
66001015	Description	Ihoţul ijeen ji ifeeru inţuuŋ ţi bdoo , kë pdiim pi nul padëm ji ubulan .
43017026	Grace	Ddo baka kë bame'u abot aluŋ kado bame'u kak , bahilna bado kaŋal jibi iŋalnuŋ , nji ţi uleef naan mbot nwo ţi baka . »
45008032	Grace	Ul anwooŋ aanneenan Abukul ŧootëş , aşë wula pa nja bŧi . Wal wi Naşibaţi adooŋ ado haŋ , hum di awooŋ aankţen nja kak ţi bnuura bi nul iko bŧi .
65001018	Sin	Babi jakan aji : « Ţi ŋnuur ŋbaañşaani , bañaaŋ bambeŋ baluŋ kabi , baluŋ kado kaţaş iko iwuţaan yi ŋleef ŋi baka ŋaŋaluŋ inwooŋ iinlil Naşibaţi . »
45011018	Recommendation	Kë işë wo i kawut kaşal kaji ipel inah infalaniiŋ yuŋ . Leşan ţañ kë mënţ iwi iţijanuŋ intaañ yi bko mënţ , yul iţijaniiŋ .
47001024	Faith	Ŋënŋal pwo başih bankţu'anaŋ uko wi nawooŋ i pfiyaar ; namëban aliinŧ ţi pfiyaar pi nan kë ŋşë ŋal kaţënkan nawo na mnlilan .
43011001	Description	Ubi ka ñiinţ aloŋ ammaakuŋ i katim kawooŋ Laŧaar . Abi wo du ufëţ wi Betani ul na Mariya na Marta baweekul baaţ .
52004008	Sin	Ukaaŋ kë ñaaŋ ampokuŋ pjukan pi , mënţ ñaaŋ i i apokuŋ , Naşibaţi a , ul anwulanaŋ Uhaaş wi nul .
62004002	Faith	Hënk di di nakyikrënaanuŋ Uhaaş wi Naşibaţi : ñaaŋ andinanuŋ aji Yeŧu Kriŧtu akak ñaaŋ najën , awo na Uhaaş wi Naşibaţi .
65001008	Sin	Bañaaŋ mënţ banwooŋ ţi pŧoofan hënk di bakaaŋ aji bado : baji bado iko injaaŋ iţopan ŋleef ŋi baka yi ŋţaafi ŋi baka ŋawuluŋ baka , bañoom Ajugun , aji bakar ŋwanjuŧ ŋandëmuŋ .
60003011	Recommendation	alowan buţaan ado kado bnuura , adoon kala mnjeeh ataman ţi pţaş ma .
51001023	Faith	Kë naşë awo i kamëban bnuura kaliinŧ ţi pfiyaar kawut kapën ţi phaţ pi Uţup Ulil Unuura wi naŧiinkuŋ . Uţup mënţ baţup wa bañaaŋ bŧi ţi mboş , wul wi nji Pawulu kalemparuŋ wi nji kaţupuŋ wa .
43008059	Violence	Bajej wal mënţ mnlaak katapa , kë aşë mena apën ţi Katoh Kaweek ki Naşibaţi .
49004024	Recommendation	naşë nakak bañaaŋ bahalu biki Naşibaţi adoluŋ kë banaama awo na ubida ujinţ uŧool wi manjoonan manjaaŋ mambuk .
66014012	Faith	Wal wi , uwo wal wi bañaaŋ biki Naşibaţi bammëbanuŋ bgah bi nul abot afiyaar Yeŧu bawooŋ biki kataman . »
44013030	Description	Kë Naşibaţi aşë naţana ţi pkeţ .
43010011	Description	« Nji dwo nayafan nanuura , anjaaŋ awul ubida wi nul pa ŋkaneel ŋi ŧul .
49003002	Grace	Dfiyaar kë name ulemp wi Naşibaţi aţu'ënuŋ ţi bnuura bi nul aji ndo pa an .
56003010	Recommendation	Woli ñaaŋ aloŋ aţij bpulad ţi pŧoofan , ţiiniin na a uyaaş uloolan ikak iţiini na a utëbanţën . Woli aanţañani , lowaana , ipënana ţi iko bŧi ,
43010019	Description	Ŋţup ŋi Yeŧu aţupuŋ ŋaţu kë bayuday baankak aŧiinkar .
43003033	Faith	Anfiyaaruŋ uţup wi nul adiiman kë adinan kë uko wi Naşibaţi ajakuŋ uwo manjoonan ;
61003014	Recommendation	An biki nŋaluŋ maakan , wi nawooŋ ţi pyoonk unuur mënţ , nadoonaan keeri nawo bajinţ piş ţi këş ki Naşibaţi , bañaaŋ banwooŋ ţi mnjeeh .
53003001	Faith	An bayiţun ţi Kriŧtu , ŋbaañşaan kaji na an nañehandërun Naşibaţi , uţup wi Ajugun uhilna udo kaniinka niink dko , bañaaŋ badoki bawin mndëm manwooŋ ţi wa jibi an nadoluŋ .
47004014	Faith	Ŋme kë Naşibaţi annaţanuŋ Yeŧu Ajugun ţi pkeţ aluŋ kanaţanun na a , kadolun ŋwinana na an ţi kadunul .
59005014	Recommendation	Aloŋ ţi an amaaki ? Aduun bantohi biki pnŧuk pi banfiyaaruŋ , bajatana ukëra ţi bkow ţi katim ki Ajugun başë bañehan Naşibaţi pa a .
44007023	Description	« Wi Moyiŧ akaaŋ ŋşubal iñeen ŋbaakër , kë uşal wi pya pwin bayiţul baiŧrayel kë uşë bi ţi a .
44023027	Violence	Bayuday bamob ñiinţ i aŋal pfiŋa , kë nşë bi na bangoli naan abuurana , ţiki baţupën aji aliŋ na baromeŋ .
44019029	Description	Uundo jon , kë ubeeka bŧi uşë wo pŋaat ŋaat . Kë badëpa ţi bi Gayuŧ na Ariŧtarkuŧ , bamaŧedoniya bankyaanţuŋ na Pawulu , añooţ du bayiti bweek bi uŧaak .
44003014	Sin	Ñiinţ , anwooŋ najinţ naŧool , ul i i napokuŋ aşë ñehan bawutan nafiŋ bañaaŋ .
44015009	Faith	Aampaţëşun nin na baka , apënan baka ipekadu , ţiki bafiyaari .
46011028	Recommendation	Ñaaŋ andoli awo katen tenan uleeful keeri kabaa kade kapoom kakuţ kadaan poot .
46015058	Faith	An bayiţ naan ţi Kriŧtu biki mmaganuŋ , namëbaan keeri naliinŧ . Nadoon kataman unuur undoli ţi plempar Ajugun . Name kë plempara paanwaaŋ udooni .
46004016	Recommendation	Dkooţan keeri , nadoonaan nado kado ji nji .
46001021	Faith	Naşibaţi na uşal unŧuŋa wi nul ado kë umundu uumme'a na uşal unŧuŋa wi wa . Ulila kë aţëpna ţi uţup wi ŋkţupuŋ abuuran banfiyaaruŋ , uţup mënţ uwo wo ji ŋyila ţi këş ki bañaaŋ bajën .
60003001	Recommendation	Kë an baaţ banniimiiŋ , nadoon kaŧiink bayinan . Hënk , woli baloŋ ţi baka baandi pŧiink Uţup wi Naşibaţi , bakak kafiyaar wi bakwinuŋ mnwo mi nan . Naando numa numa pţiini :
47005020	Recommendation	Kriŧtu ayilun yil keeri pţupara , kë uwo wo keeri ji Naşibaţi ţi uleeful aji ţëpna ţi un kaţiini na an . Ţi katim ki Kriŧtu ŋjakan nawuta adolan naŧiinkar na a .
44002024	Description	Kë Naşibaţi aşë naţana ţi pkeţ , abuurana mnhaj mi pkeţ , pkeţ paanhilan amëbana .
59002007	Sin	Bukal kak bajaaŋ babeŋ katim kanuura ki Naşibaţi awulanaŋ .
54003003	Description	Aanwo kawo nakuj këme naŋal pŋom , awo kajoob bkow , kawo bnuura na bañaaŋ , kalow itaka .
43004014	Grace	kë ñaaŋ anşaaŋ adaan meel mi nji kaluŋ kawula nin udaan uunkak aţija , meel mi nji kawululuŋ mankak ukumpëş unkwuluŋ ubida wi mnţo . »
62002005	Faith	Kë anşaaŋ amëban uko wi ajakuŋ , uŋal wi Naşibaţi uji uwo ţi a kaŧum . Hënk di di ŋjaaŋ ŋmeena kë ŋmëbandër na Kriŧtu .
66016013	Description	Wal mënţan kë nşë win ŋnŧaayi ŋwuţaan ŋwajanţ ŋannaamuŋ ji ŋbopal kë ŋapën ţi mntum mi unjumpul , mi ulimariya na mi ulimariya unwooŋ uţupar wa .
59002008	Recommendation	Aa , woli naţaş na manjoonan bgah bi Pşih pi Naşibaţi jibi bawooŋ ţi Ulibra wi Uţup wi Naşibaţi : « Ŋalan aŧënţu jibi iŋaluŋ bkowu » wal mënţ , nado bnuura .
47004005	Faith	Na manjoonan , mënţ uko wi nun ţi ŋleefun wi wi ŋkţupanaŋ , uko wi Yeŧu Kriŧtu Ajugun wi wi ŋkţupanaŋ , ul akaaŋ kë ŋklemparan .
46015033	Recommendation	Naţaafaraan : banoh bawuţaan baji baŧok ñaaŋ mnwo .
58013020	Grace	Dñehan Naşibaţi anjaaŋ ajoobënţën ŋhaaş , annaţanuŋ ţi pkeţ Ajugun Yeŧu nayafan naweek , wi aţeŋanaanuŋ bhoŋar bi mnţo na pñaakul pantuliiŋ ,
50001027	Recommendation	Uko unkaaŋ udooni uwo nado kaţoŋ ubida wi nan , uŧaaŋ na Uţup Ulil Unuura wi Kriŧtu . Hënk , woli dbi du an këme awo mënwo na an kaŧiink kë namëbandër aliinŧ awo ji ñaaŋ aloolan agutar na uhaaş uloolan pfiyaar panwoonuŋ du Uţup unuura uhalu .
46006014	Grace	Kë Naşibaţi , annaţanuŋ Ajugun ţi pkeţ , akak aluŋ kanaţan nja ţi pa na mnhina mi nul .
55001006	Recommendation	Ukaaŋ kë nji kaleşanu , iţij bnuura uţen wi Naşibaţi awuliiŋ wi mpafiiŋ iñen .
60004006	Grace	Uko mënţ ukaaŋ kë badoo ţup bankeţuŋ hënkuŋ Uţup Ulil Unuura . Hënk , bayeenk ţi uleef kakob ki bajaaŋ bakob bañaaŋ bajën bŧi , kë Uhaaş wi Naşibaţi uşë do kë baka ubida unwoonuŋ du a .
46007023	Recommendation	Naşibaţi anugan nug ţi preeş pweek , nawutan keeri kakak bajuuk ţi ulemp biki bañaaŋ bajën .
46010010	Recommendation	Nawutan kado kaŋur ŋuran jibi baloŋ ţi baka babiiŋ ado , uko mënţ ukaaŋ kë uwanjuŧ unjaaŋ ufiŋ uba na baka .
47002017	Faith	Bañaaŋ baŧum baji bado na plaana pyok ţi uţup wi Naşibaţi . Kë un ŋşë ji ŋţup uţup wi Naşibaţi na ŋhaaş ŋjinţ jibi aţu'uŋ un pdo . Ţi mnhina mi Kriŧtu , ŋji ŋţup wa kë Naşibaţi amee .
45015001	Recommendation	Nja ŋnfiyaaruŋ aliinŧ ţi Kriŧtu ŋwo i kado kamiir banwooŋ baanka mnhina mënţ , kawut kado uko wi nja ŋŋaluŋ ţañ .
50002024	Faith	Nji kak dhaţ ţi Ajugun aji dbi kak du an hënkuŋ uunkjon .
66007001	Description	Wi iko yaŋ iţëpuŋ , dwin ŋwanjuŧ ŋbaakër kë ŋawo ţi imbaŋ ibaakër yi umundu , ŋamëban ŋyook ŋbaakër , uyook uwutna kayook ţi mboş këme ţi bdëk këme ţi bko bloŋ .
60004003	Sin	Na manjoonan , nabi jon ţfa ţi pdo uko wi bañaaŋ banwooŋ baanfiyaar Naşibaţi baŋaluŋ , wi nawooŋ ţi pjuban pi piinţ , aŋal iko iţop , awo bakuj , awo ţi unoh uweek , aduka ţi bakuji na pdëman ŋnŧoŋ pi bgah baneenanuŋ .
66011005	Violence	Woli ñaaŋ aloŋ aŋal pba na baka , bdoo bapënna ţi mntum mi baka kaŧok başoorad baka . Aa , woli ñaaŋ aŋal pfiŋ baka , hënk di akkeţuŋ .
44023005	Recommendation	Kë Pawulu aşë ŧeem aji : « Babuk biinţ mëmme aji awooŋ naşih i baţeŋan . Baţup ţi Ulibra wi Naşibaţi aji : “ Ñaaŋ aanwo kaţiiniyaan uko wi naşih i uŧaak wi nul buţaan . ” »
66022015	Sin	An ŋbuş : bakaalam , bañaaŋ banwooŋ ţi ubida uţop , bafiŋ bañaaŋ , badëman ŋnŧoŋ , na bañaaŋ bŧi baŋŋaluŋ ŋţilan abot aji baţilan , napënan bdig .
66002014	Sin	Kë nşë wo mënlilan ţi iko iloŋ inkdolaniiŋ ţi an : nawo ţi na bañaaŋ baloŋ banjaaŋ baţaş uko wi Balaam ajaaŋ ajukan . Ajukan Balak jibi akdoli kadoo kaţu bañaaŋ biki Iŧrayel bado buţaan wi bakdeeŋ ŋnŧaam ŋi bafiŋaruŋ ŋnŧoŋ abot aţopan ŋleef ŋi baka na pjuban pi piinţ .
53001003	Faith	An bayiţun ţi Kriŧtu , ŋwo i kado kabeeb Naşibaţi ŋwal bŧi ţi uko wi nan . Uŧaaŋ na ŋdo haŋ , ţiki pfiyaar pi nan padëma dëm pya kë an bŧi nabot aŋaladaara ŋalad maakan .
46012002	Sin	Name kë wi nawooŋ naando bi fiyaar Kriŧtu , nabi dëman iko inwooŋ iinhil bţup , kë ikţoŋan aneemanan .
49005025	Recommendation	Kë an biinţ naŋalan baharan jibi Kriŧtu aŋaluŋ banfiyaaruluŋ adoo wul uleeful akeţ pa baka .
45012017	Recommendation	Nawutan kalukan ñaaŋ andolanaŋ buţaan . Natamaan nado kado uko unuuriiŋ ţi këş ki bañaaŋ bŧi .
60005006	Recommendation	Nawalaan keeri ikowan , nawoon ţi blifi bi Naşibaţi anhiniiŋ maakan , ahilna adeeŋan ţi wal wi adatuŋ .
44014017	Grace	Kë aşë wo anţañan pdiiman baka kë awoha da , na iko inuura yi akdoluŋ : awulan uşubal unwoonuŋ baţi na ŋdeey ŋŧum ţi wal wi kanjalën , awulan uko ude , aţu mnlilan mnŧum ţi ŋhaaş ŋi nan . »
54003011	Recommendation	Kë hënk kak di di baaţ bawooŋ kawo . Bawo kawo baaţ banŧiinkaniiŋ , banwooŋ baanji bakuutar , banţijanuŋ ŋleef ŋi baka abot awo baŧool ţi iko bŧi yi bajaaŋ bado .
66002021	Sin	Dţena ŋnuur pa awugëş uşal kë aşë pok aduka ţi pdo iko iţop mënţ .
44012020	Description	Herod adeebaţër bnuura wal mënţ bañaaŋ biki ŋbeeka ŋi Tir na Ŧidoŋ , kë başë ŧiinkar aji baya kawina . Bajunna aţiini na Blaŧtuŧ , nalempar Herod aloŋ i ahaţuŋ , awat ţi ploolan na a . Wi babaaŋ aşë ya du Herod , akooţa aba na udeeb , bateer . Uko ude wi baka uji uwoona du uŧaak wi Herod Naşih .
43008049	Sin	Kë aŧeem baka aji : « Mënwo na unŧaayi , dji kadëman Paapa , kë an naşë la pkowandënën .
43006018	Description	Baya aban ţuŋ kë ukëk uşë unaţa , kë bdëk baţuunki .
45008018	Faith	Dwin kë mnhaj mi ŋkhajuŋ hënkuŋ maanhilan kaliŋ na mndëm mi Naşibaţi akluŋ kayuuj ţi nja .
62002012	Grace	An babuk naan , dţupan uko wi : Yeŧu Kriŧtu ado kë Naşibaţi amiiran ipekadu
55001009	Grace	Naşibaţi abuuranuŋ nja abot adu nja ŋwo biki nul . Kë uko mënţ uşë wo uunwoona ţi udo wi nja , uwoona ţi mñaga mi Naşibaţi aţëpnuŋ ţi Yeŧu Kriŧtu awul nja . Ado bi şala şal undiimaan ji abi ado kapaş umundu aji añaga nja ,
43019006	Violence	Wi baţeŋan baweek na bayeŋ biki baka bawinaaruluŋ win aşë huuran aji : « Paŋana ţi kruŧ ! Paŋana ! » Kë Pilat aji na baka : « An najejana naya napaŋ . Nji mënwin nin uko uloŋ unkkaaŋ nji aduknaanaa . »
60001010	Grace	Du unjon baţupar Naşibaţi bala aten bnuura kame jibi akluŋ kabuuran bañaaŋ , bado bi ţupa ţup jibi akdiimananaŋ bnuura bi nul .
63001007	Sin	Bañaaŋ baţilan baguuru baŧum babi aniink umundu , baandi pyikrën kë Yeŧu Kriŧtu akak ñaaŋ najën . Ñaaŋ ankdoluŋ haŋ awo naguuru , Naşoorad Kriŧtu .
44024005	Sin	Ñiinţ i awo ñaaŋ anwuţuŋ maakan , anwooŋ ţi pyewlën bayuday ţi dko bŧi , abot awo i pnŧuk pi banaŧareŋ .
54003016	Grace	Nin ñaaŋ aanhil kapok kë uko wi Naşibaţi adiimanuŋ unwooŋ uko wi ŋfiyaaruŋ udëmi : uwinana ţi Kriŧtu ambiiŋ awo ñaaŋ najën , i Uhaaş wi Naşibaţi udiimanuŋ kë awo naŧool , ul ampënuŋ awinana ţi kadun ki ŋwanjuŧ , ul i baţupuŋ ţi uko wi nul ţi kadun ki bawooŋ baanwo bayuday , ul i bañaaŋ biki mboş bafiyaaruŋ , ul andeeŋaniiŋ ţi mndëm .
66016021	Violence	Uşubal wi mpoj mndiţ maakan ujot ţi bañaaŋ ; kë kaţaafa kuŋ kë kado kë bakkar Naşibaţi ţiki katam maakan .
61003013	Faith	Kë Naşibaţi aşë hoŋ nja aji aluŋ kapaş baţi bhalu na mboş mnhalu di iko bŧi ikwooŋ iŧool . Ŋwo ţi pyoonk uko mënţ .
66006014	Description	kë baţi bakak awo ji kambanŧan ki baŋujuŋ , kë inkuŋ na ŋjiw bŧi ipën du dko di iwooŋ .
58010010	Grace	Ado keeri uko wi Naşibaţi aŋaluŋ , awul uleeful byaaş bloolan , kë hënk di ŋjinţuŋ ţi këş ki Naşibaţi te mnţo .
52001002	Faith	Ŋënji ŋţañna pbeeb Naşibaţi ŋwal bŧi pa an bŧi , wi ŋjaaŋ ŋleşan woli ŋñehana .
66006004	Violence	Kë umpëlënŧ uloŋ ukak apën , awo ujeenkal . Andapiiŋ wa bawula mnhina mi pţij ugut ţi mboş , bañaaŋ bado kafiŋar . Bawula kakej kaweek .
54006001	Recommendation	Bañaaŋ bŧi banwooŋ balempar bañaaŋ bawo kamëban biki baklemparuŋ kado kaŧiink baka bnuura . Hënk baankdo nin uko uloŋ uwuţaan wi bañaaŋ bakţijanuŋ kaŧokna katim ki Naşibaţi na pjukan pi nun .
51003009	Recommendation	Ŋţilan ŋawutan kawo ţi pŧoofan , ţiki nawo hënkuŋ bañaaŋ bahalu banwohëşuŋ ubida wi baka ujon na iko iwuţaan yi wa .
66002020	Sin	Kë nşë wo mënlilan ţi uko uloŋ ţi . Nawut ñaaţ anwooŋ Jeŧabel kë awo ţi pŧoofan . Aji ul awo Naţupar Naşibaţi aşë ji guur balempar naan kajukan baka pţopan ŋleef ŋi baka na pjuban pi piinţ kabot kade uyemaţ wi ŋnŧaam ŋi bafiŋaruŋ ŋnŧoŋ .
48003008	Grace	Udobi piiŧana piiŧana ţfa ţi Ulibra wi Naşibaţi , aji : pfiyaar pi banwooŋ baanwo bayuday pakkaaŋ Naşibaţi aţu baka bawo baŧool ţi këş ki nul . Hënk di di Naşibaţi adooŋ abi ţupa ţup Abraham Uţup Ulil Unuura wi aji : « Dţëpna ţi iwi kawulna ŋŧaak bŧi bnuura bi naan . »
58012005	Recommendation	Naţilma jibi Naşibaţi atëŋţënanaŋ ji babukul i ? Upiiŧana ţi Ulibra wi nul aji : « Abuk naan , wutan kabeeh kakob ki Ajugun , wutan kawutan woli aŋoman na iwi .
58013017	Recommendation	Najaan nado uko wi banwooŋ ţi kadunan bajakuŋ , nado kaŧiink baka . Baji babeelan bnuura , bukal bakluŋ kaţup Naşibaţi jibi nawoori . Woli naŧiink baka , baluŋ kado ulemp wi baka na mnlilan . Kë woli naando haŋ , bado wa kaşë kajooţan , uşë waaŋ udooni pa an .
44013019	Description	Awet ŋraaşa paaj na uloŋ ţi uŧaak wi Kanaan , ajej mboş awul babukul biki Iŧrayel ,
54006003	Faith	Iko mënţ bŧi yi yi iwooŋ kado kajukan kabot kaţu banfiyaaruŋ pdo . Woli ñaaŋ aloŋ ajukan iko iloŋ impaţi awo aankţaş ŋţup ŋnuura ŋi Yeŧu Kriŧtu Ajugun na pjukan panŧaaŋuŋ na pñogan bañaaŋ du Naşibaţi ,
63001010	Recommendation	Woli ñaaŋ aloŋ abi du an aţij pjukan ploŋ pampaţi , nawutan kayeenka , nadoon napok pok pwula mboş .
47001005	Grace	Na manjoonan , Kriŧtu akaaŋ kë ŋkhaj maakan , kë hënk di di akaaŋ aji tëŋţën nja maakan .
65001011	Sin	Bañaaŋ mënţ bawuţani ! Baţaş bgah bi Kayin ; itaka iţoŋ baka kë baneem ji Balaam ; bakeţ ţiki bapataţa ji Kore .
65001010	Sin	Kë bañaaŋ biki , başë ji bakar uko wi bawooŋ baammee ; kame ki baka kawo ji ki ŋlimariya ŋanwooŋ ŋaanwo na uşal aşë ji kaneeman baka .
58011007	Faith	Pfiyaar pakaaŋ kë Nowe aŧiink uko wi Naşibaţi aţupuluŋ unwooŋ uundo bi winana . Amëban bnuura uko wi Naşibaţi ajakuŋ , aboman upuur abuuranaan biki katohul bŧi . Pfiyaar mënţ pakaaŋ kë adiiman kë umundu uduknaanaa , aţëpna ţi pa , awo naŧool ţi këş ki Naşibaţi .
58009006	Description	Wi iko mënţ bŧi ibomaniiŋ hënk , baţeŋan baji baneej unuur undoli du umbaŋ uŧeek wi kaloona kado ulemp wi baka .
44007051	Sin	Ŧefan akak aji na baka : « An batam ikow , badënëţ ŋhaaş , nadënëmi , akuţ apok Uhaaş wi Naşibaţi , nawoha ji bateeman .
54001009	Sin	Ŋme bnuura kë Moyiŧ aanwul wul bgah pa ñaaŋ naŧool , awul ba pa bañaaŋ banjubanuŋ : bampataţiiŋ , baññoomuŋ Naşibaţi , banjaaŋ bado ipekadu , banjaaŋ bakar katim ki Naşibaţi , banjaaŋ baţopan katoh ki Naşibaţi , banjaaŋ bafiŋ başin baka , banin baka , banjaaŋ bafiŋ bañaaŋ ,
46005009	Recommendation	Ţi kakaarta kaloŋ ki mpiiŧanaŋ djakan aji nalow bañaaŋ banwooŋ ţi pjuban pi piinţ .
48001015	Grace	Kë Naşibaţi , ţi bnuura bi nul , aşë datën apaţëş ji mbi ndo kabuka , adu'ën aji nwo nalemparul . Kë wi uliluluŋ , adiimanaan Abukul pa ndola ameeţana ţi banwooŋ baanwo bayuday . Wal mënţ , mënwinar na nin ñaaŋ aloŋ .
45007015	Description	Na manjoonan , mënji kame uko unkaaŋ kë nji kado iko yi njaaŋ kado . Mënji kado iko yi nŋaluŋ pdo , dji kado yi mpokuŋ .
61003018	Faith	Naţëpan ţëp nataman nado kaya kadun ţi pme Yeŧu Kriŧtu anwooŋ Ajugun na Nabuuran nja , nataman nawo ţi bnuura bi nul . Mndëm manwoon ţi a te mnţo ! Uwo haŋ .
46004010	Description	Kriŧtu akaaŋ kë ŋwo bayila , kë an naşë şal aji Kriŧtu akaaŋ kë naji naji nawo na uşal unŧuŋa . Un ŋbiişnaa , kë an naşë wo na mnhina . Badëmanan kë un başë walanun .
60005009	Faith	Napokan wa , namëban ţi pfiyaar pi nafiyaaruŋ ; name kë bayiţan ţi Kriŧtu banwooŋ ţi umundu bŧi bahaj ji an .
51003022	Recommendation	An balemp , nadoon kaŧiink ţi iko bŧi biki naklemparuŋ ţi mboş ţi . Nawutan kado kado haŋ ţiki batenan këme woli nala pwinana bnuura ţi bañaaŋ . Nadoon kado haŋ na uhaaş ujinţ wi bañaaŋ banwooŋ baaññoom Ajugun .
66017012	Description	« Itiim iñeen yi iwinuŋ iwo başih banwooŋ baando bi yeenk pşih . Kë başë yeenk bukal na ulimariya kaşih uwoori uloolan ţañ .
46002012	Grace	Uhaaş wi ŋyeenkuŋ uunwo uhaaş wi umundu wi , uwo Uhaaş wi Naşibaţi ŋhilna ŋme iko inuura yi aţenuŋ nja .
59005001	Recommendation	Hënkuŋ an bayok , nalipariin , nawoonin nado idiim ţi pwuţan pankyoonkanaŋ .
66002010	Recommendation	Naklënk nin ţi uko wi nakluŋ kahaj . Unŧaayi Uweek uwat baloŋ ţi an ukalabuş , kado na pdolan nadekën feţ . Kë hënk di nakluŋ kahaj ŋnuur iñeen . Namiiran uko mënţ woli badoo fiŋan , nşë luŋ nwulan ubida uwo katuum ki nan .
54006011	Recommendation	Kë iwi , inşaaŋ awo i Naşibaţi , lowan iko mënţ bŧi , iwo kado kala pwo naŧool , pdo iko inkliluŋ Naşibaţi , pfiyaara , pŋal bañaaŋ , phil kamiir na pjoob bkow .
59005005	Sin	Nawo ţi umundu wi ţi pyok na unoh , nade amag ji ŋlimariya pa unuur wi bakluŋ kafaal an .
66004004	Description	Bantohi iñeen ŋtëb na babaakër banwohariiŋ imişa ifaaŧal feh , afuuţa ŋŧepi ŋi pşih ŋi uwuuru baţo ţi iţij yi pşih afooy pţij pŧeek puŋ .
66018007	Description	Naţuun da mnhaj na pwuţan panliŋuŋ na mndëm na pyok pi dabiiŋ aka , daji ţi uşal wi da : “ Dţo ji naşih ñaaţ , mënkwo nayoţ nin , mënkwo na puum nin unuur uloŋ . ”
60003007	Recommendation	An biinţ kak nawoon na baharan bnuura , name kë bañeeñëţi . Namëbaan baka bnuura , wi bawooŋ i kayeenk na an uţen wi ubida unwoonuŋ du Naşibaţi . Hënk , nin uko uloŋ uunkneenanan pñehan Naşibaţi .
54002012	Recommendation	Mëndinan ñaaţ ajukan këme aşih ñiinţ , awo kaŧiimandër .
46001009	Faith	Naşibaţi aji do uko bŧi wi ahoŋuŋ , ul andatanaŋ nawo ţi ploolan na Abukul Yeŧu Kriŧtu Ajugun .
48005013	Recommendation	An bayiţ naan , Naşibaţi adu'an pa nawo bañaaŋ bambuuruŋ , kë mbuur mënţ manşë wo maanwo mi kaţu'an nado kado uko wi uleef wi nan uŋaluŋ . Nabaa wo kaţëp ţëp kaŋalad kawo ţi bţënkar .
59002012	Recommendation	Nakeeri nado kaţiini nabot nado kado ji bañaaŋ biki Naşibaţi akluŋ kawayëş na bgah bi mbuur .
46012005	Faith	Uŧum jibi ñaaŋ ahili kalempar Ajugun , kë ul ţañ i i ŋklemparuŋ .
45009005	Description	Bawo biki pntaali pi bateem nja bammeeţaniiŋ . Kë ţi pntaali mënţ pi pi Yeŧu apënnuŋ , ul ampeluŋ iko bŧi , awo Naşibaţi , awo na bnuura te mnţo ! Uwo haŋ .
47001006	Description	Woli ŋwo ţi unoor , uwo wo pa ptëŋţënan kabot kaţijan mbuur ; woli Naşibaţi atëŋţënun , uwo pa ptëŋţënan nahilna namiir mnhaj mi ŋhajuŋ .
47001021	Faith	Naşibaţi ajaaŋ atëŋţënun na an , ŋliinŧ ţi pfiyaar Kriŧtu . Ul ţi uleeful adatuŋ nja ,
44010015	Recommendation	Kë pdiim pakak ajaka : « Uko wi Naşibaţi adinanuŋ ñaaŋ ade , mënţ iwi iwooŋ kaji uţopi . »
66018009	Sin	Pdiim pakak aji : « Wal wi başih biki mboş bambiiŋ awo ţi pjuban pi piinţ na Babilon abot awo na da ţi pŋal iko inuura maakan yi da bakwinuŋ udu wi uyik wi da , bawooni kabot kaţëga .
43014023	Faith	Kë Yeŧu aŧeema aji : « Woli ñaaŋ aŋalën , amëban ŋţup ŋi naan , Paapa akak kaŋala , ŋşë bi du a , kakuţ kaţo du a .
62004010	Grace	Uŋal na manjoonan uunwo pŋal pi ŋŋaluŋ Naşibaţi , uwo pŋal pi aŋaluŋ nja . Ayil Abukul kë awo bţeŋan bankpënanuŋ ipekadu yi nja .
62001007	Faith	Aşë wo woli ŋpoş ţi bjeehi jibi Naşibaţi ţi uleeful awooŋ ţi bjeehi , ŋkeer awo baloolan nja bŧi , kë pñaak pi Yeŧu Abukul pajinţan nja ţi pekadu bŧi .
48004007	Grace	Iinwo keeri ñaaŋ i bakjuuknţënuŋ , iwo abuk katoh ; ukaaŋ kë ikluŋ kahiij iko yi Naşibaţi ahankuŋ pa babukul .
58001008	Faith	Kë Naşibaţi aşë ţiini na Abukul aji : « Iwi Naşibaţi , pşihu pawo pi mnţo , pşih pi nu pawo pŧool .
43010033	Sin	Kë başë ŧeema aji : « Mënţ uko unuura ukaaŋ kë ŋktapu mnlaak , ikar kar Naşibaţi ukaaŋ , iwo ñaaŋ najën ţañ aşë jej bkowu aţu Naşibaţi . »
66014011	Description	Udu wi mnhaj mi baka udo kapëna pën te mnţo . Bukal bandëmanuŋ ulimariya na ptu pi wa , bampiiŧaniiŋ katim ki wa , baankka pnoorfën na pnak këme na uŧejan .
47004001	Faith	Naşibaţi ţi mñaga mi nul awuluŋ un ulemp mënţ , ukaaŋ kë ŋmëban aliinŧ .
58013006	Faith	Ukaaŋ kë ŋhinan kaţup na mntëŋ kaji : « Ajugun awooŋ anjaaŋ aţënkën ; mënkdo kalënk . We wi ñaaŋ najën ahiluŋ kadolën ? »
45014003	Recommendation	Anjaaŋ ade uyemaţ awutan kabeeh anwooŋ aanji de wa ; kë anwooŋ aanji de wa awutan kado kaji aŧënţul mënţ aduknaanaa , uŋ mënţan awo kak i Naşibaţi .
45015005	Grace	Dñehan Naşibaţi anwooŋ ukumpëş wi kamiir na mntëŋ aţenan naŧiinkar nado kado ji Yeŧu Kriŧtu .
58007027	Description	Aannuma pdo kado iţeŋan na ŋnuur ji başih biki baţeŋan bandukiiŋ banjaaŋ bado ya kapënanaan ipekadu yi baka na yi bañaaŋ bŧi . Awul uleeful kë uwo bţeŋan bankëşuŋ .
62003017	Sin	Woli ñaaŋ aloŋ aka iko bŧi aşë win ayiţul anwoyi ţi kanuma aşë pok pţënka , hum di di uŋal wi Naşibaţi ukwooŋ ţi a ba ?
47005008	Faith	Ŋtëŋ maakan ahokan pduk uleef wi , kaya kawo na Ajugun .
60002011	Recommendation	An biki nŋaluŋ maakan , wi nawooŋ bayaanţ ţi mboş mi awo bañaaŋ banknţëpuŋ ţëp , dkooţan : nawutan kado kaţaş iko yi ŋleefan ŋaŋaluŋ , injaaŋ igutan na uhaaş .
60002017	Recommendation	Nadëmaan bañaaŋ bŧi , naŋalan bayiţan ţi Kriŧtu , nawutan kañoom Naşibaţi , nadoon kadëman naşih najeenkal .
44007025	Description	Aşal kë bayiţul bame kë Naşibaţi aţëpna ţi a , aţij baka mbuur , kë başë wo baammee .
50003002	Violence	Nalipariin bañaaŋ banwooŋ ji ŋbuş , bado buţaan , bukal biki pwala kaŧëmp pawooŋ ţañ pfal uleef .
56001016	Sin	Baji baji bameeŋ Naşibaţi kaşë diiman ţi mnwo mi baka kë bapoka : bawo bañaaŋ banjaaŋ bado iko inţopuŋ maakan , banwooŋ baanji bate , banwooŋ baanhil pdo nin uko uloŋ unuura .
45010002	Faith	Dme kë baŋala maakan , kë uŋal wi baŋaluluŋ uşë wo uunwo na kame ,
47001004	Grace	Aji tëŋţën nja wal wi ŋjaaŋ ŋwo ţi unoor undoli , kadolna nja ŋhil ŋdo katëŋţën bañaaŋ banwooŋ ţi unoor undoli na ptëŋţën pi Naşibaţi atëŋţënuŋ nja .
55002015	Recommendation	Tamaan inaţ ţi kadun ki Naşibaţi ji ñaaŋ anlempuŋ bnuura , nalemp anwooŋ aankowaa , ankjukanuŋ bnuura uţup wi manjoonan .
53002004	Description	Ñaaŋ mënţ ajaaŋ anaţara uko bŧi wi bajaaŋ bado Naşibaţi këme wi bajaaŋ badëman . Adoo ya te kado kaţo du Katoh Kaweek ki Naşibaţi kaji ul awooŋ Naşibaţi .
49006004	Recommendation	Kë an başin bapoţ , nakbubara kado kadeebaţan babukan ; nadoon kakuş baka , kajukan baka kabot kayuuj baka iko inliluŋ Ajugun .
45008037	Grace	Kë ŋşë wat iko mënţ bŧi ţiki Kriŧtu aŋal nja .
44026014	Violence	Hënk , kë ŋpën bŧi ajot ţi mboş . Kë nşë ŧiink pdiim ploŋ kë pakţiini na nji na uţup uhebërë aji : “ Ŧawul , Ŧawul , we ukaaŋ kë ikhajanaan ba ? Ibaa noor we atootar ji upatar wi ajug wa akwuukuŋ na pfeeru pjul . ”
66002009	Sin	Dme unoor wi nan na bwaaŋ bi nan — kë naşë wo bayok na manjoonan . Dme kak iko iwuţaan yi bañaaŋ baktaparanaŋ . Baji bawo biki pntaali pi Naşibaţi aşë wo baanwo baka , bawo biki katoh kañehanaani ki Ŧatana .
46013006	Faith	Aanji lilandër uko unwooŋ uunwo uŧool , kaşë lilandër manjoonan ;
59001021	Recommendation	Ukaaŋ kë nawo i kapënan iko bŧi inţopuŋ ţi an na inŋotuŋ maakan , naşë nayeenk uţup wi baţuuŋ ţi ŋhaaş ŋi nan ji bañaaŋ banwalanuŋ ikow yi baka , ţiki wul uhilanuŋ pbuuran an .
46003006	Grace	Nji dŧepiiŋ bko , Apoloŧ kë atulan ba , kë Naşibaţi aşaaŋ anaţan ba .
66014008	Sin	Uwanjuŧ utëbanţën upën ţi kafeţ ki uŧeek aşë ji : « Babilon , ubeeka uweek ujoti , ujoti ; wul undaananuŋ poot pi wa ŋŧaak bŧi , kë pdaan poot puŋ pawooŋ pţopan uleef na pekadu di piinţ ji wa . »
43015014	Recommendation	Nawo banoh naan woli nado uko wi njakanaŋ nado .
62005021	Recommendation	An babuk naan , nalowan ŋnŧoŋ .
55003006	Sin	Baloŋ ţi baka baji baneej du itoh kaguur baaţ banwiişuŋ ŋşal , banŧumuŋ ipekadu , kë iko iŧum yi ŋleef ŋi baka ŋaŋaluŋ ikţoŋ baka .
49004015	Faith	Ŋbaa ţëp ţëp kado kaţup manjoonan na uŋal , kaşë kado kanaam naam Kriŧtu pya , ul anwooŋ bkow .
49004003	Faith	Namëbaan naliinŧan ţi bŧiinkar na pwo ţi ploolan pi Uhaaş wi Naşibaţi ujaaŋ uwul .
44009005	Description	Ŧawul kë aşë hepar aji : « Iwi in ula ba , Ajugun ? » Kë aşë ŧeema aji : « Nji Yeŧu a , ikhajanuŋ .
60003015	Recommendation	Nameen ţi ŋhaaşan kë Kriŧtu ayiman akuţ awo Ajugan . Nabaan nabi nabomandër bomandër pyeŋan ŋleefan ţi kadun ki bankheparuŋ bŧi uko unkayi kë nawo na mnhaţ , naţup baka unkayi .
44007033	Recommendation	Kë Ajugun aşë jaka : “ Wohşën işapaat , dko di inaţuŋ duŋ dayimani .
62002024	Faith	Kë an , uko wi naŧiinknuŋ du ujuni namëbaan wa . Woli namëban uko wi naŧiinknuŋ du ujuni , nawo an kak ţi Naşibaţi Aşin nja na ţi Abukul .
43008051	Faith	Dţupan na manjoonan , woli ñaaŋ amëban uţup wi naan nin aankkeţ . »
66020011	Description	Dwin wal mënţ pţij pi pşih pfaaŧal pweek na anţooŋ ţi pa . Mboş na baţi ŋaţii , kë nin ñaaŋ aankak awin ŋa .
46006013	Recommendation	Baloŋ ţi an baji baji : « Uko ude uwo wi kayiŋ , kë kayiŋ kawo ki uko ude , » kë Naşibaţi aşë luŋ kaba na yul bŧi . Kë uleef uşë wo uunwo wo pdo kajubanaan pjuban pi piinţ , uwo wi Ajugun , ul amëbanuŋ wa .
45006011	Faith	Kë an kak hënk di nawooŋ kaşal kaji nakeţi , kë pekadu daankak aţoŋan , naţëpna ţi Yeŧu Kriŧtu aka ubida pa Naşibaţi .
47002014	Faith	Nawulën ŋbeeb Naşibaţi . Adoluŋ kë Kriŧtu akob Ŧatana awat kë ŋţok ţi pwat pi awatuluŋ . Aji ţëpna ţi nja kado Kriŧtu ameeţana kaniink dko bŧi jibi ukëra ulil pţëkëñ ujaaŋ uniink dko .
62001005	Grace	Uţup wi ŋŧiinknuŋ ţi Yeŧu Kriŧtu aşë ţupan hënkuŋ wi : Naşibaţi awo bjeehi , nin bdëm bloŋ baanwo ţi a .
43006037	Grace	Kë bañaaŋ bŧi biki Paapa akwulnuŋ baluŋ kabi ţi nji , kë ñaaŋ ankmbiiŋ ţi nji , nin mënkdooka .
58013001	Recommendation	Natamaan naŋalad ji bañaaŋ banţaaruŋ .
58007025	Grace	Uko waŋ ukaaŋ kë ahilan kabuuran te mnţo banjaaŋ baţëpna ţi a kañog Naşibaţi . Awo najeb te mnţo awo ţi pñehandër baka Naşibaţi .
43019015	Violence	Kë bukal başë huuran aji : « Fiŋana ! Fiŋana ! Paŋana ţi kruŧ . » Kë Pilat aji na baka : « Kë nwo i kapaŋ naşih i nan ? » Kë baţeŋan baweek baŧeema aji : « Ŋkaha naşih aloolan , Ŧeŧar a . »
45011005	Grace	Kë hënk di uwooŋ hënkuŋ . Naşibaţi ţi mñaga mi nul adat baloŋ bantiinku kë bawo biki nul .
66017002	Sin	Başih biki ŋŧaak ŋi mboş bawinar na a , kë bañaaŋ banfëţuŋ mboş bakuj poot pi nul panwooŋ ubida uţop . »
45012010	Recommendation	Naŋaladan na baŧënţan jibi naŋaladuŋ du katoh , andoli ji taman ţi pdëman aŧënţul .
45008014	Faith	Bañaaŋ biki Uhaaş wi Naşibaţi ukţoŋuŋ ţañ bawooŋ babukul .
66012003	Description	Uko uloŋ ukak awinana du baţi : uwo ji unjumpul uweek unjeenkuŋ ji bdoo . Uwo na ŋkow paaj na bloŋ na itiim iñeen . Bkow bandoli bawo na uŧepi wi pşih .
45008017	Faith	Wi ŋwooŋ babuk Naşibaţi , ŋluŋ kayeenk uko wi ahoŋuŋ . Woli ŋhaj na Kriŧtu , ŋluŋ kayeenk na a uko wi Naşibaţi ahoŋuŋ , kawo ţi mndëm na a .
54005017	Recommendation	Bantohi bankţoŋuŋ bnuura banfiyaaruŋ , kajunna banjaaŋ balemp ţi pţup uţup wi Naşibaţi na banjaaŋ bajukan wa , baŧaaŋ na pyeenk baluk bweek .
46008007	Sin	Kë mënţ bañaaŋ bŧi başaaŋ ame uko mënţ . Banfiyaaruŋ baloŋ banţaaluŋ ţfa pdëman iko iloŋ yi bajaaŋ badu Naşibaţi mënţ baji bade ŋyemaţ mënţ kaşë ţu ţi uşal te hënkuŋ kë bawo ţi bţeŋan . Hënk , uşal wi baka unwooŋ uunliinŧi uşë kak kaţop .
43015002	Grace	Kanah kanwooŋ ţi nji aşë wo kaambuki , aji fal ka , kë kambukuŋ , aji heent ka bnuura kahilna kabuk kak maakan .
60005003	Recommendation	Nawutan kado kala pbeeh bañaaŋ biki bahankananaŋ , mnwo mi nan mandiimaan baka jibi bawooŋ kawo .
52004013	Recommendation	An bayiţun ţi Kriŧtu , ŋŋal name manjoonan ţi uko wi bankeţuŋ , nawutna kajooţan ji banwooŋ baanka mnhaţ .
58011029	Description	Pfiyaar pakaaŋ kë babuk Iŧrayel bamuur bdëk bjeenkal awo wo ji bawo ţi dko dkay ; kë wi bañaaŋ biki Ejiptu bakdooŋ na pmuur ba , bayooraa .
44007020	Description	Wal mënţan wi wi Moyiŧ abukiiŋ , kë Naşibaţi aşë ŋala . Aboot kli kwajanţ du katoh baka .
58005002	Grace	Ul ţi uleeful aŧum dko di abiinkniiŋ , ukaaŋ kë aji hinan pmiir banwooŋ baammee aşë neem .
45013012	Recommendation	Uŧejan ulowi , nfa mañogi . Nawulën ŋduk keeri iko injaaŋ idolana du bdëm , ŋjej iŋaanan yi pnak .
49006009	Recommendation	Kë an biki baklemparuŋ namëbaan banklemparanaŋ na ŋhaaş ŋjinţ , nawut kabëg baka . Name kë Ajugan i baţi awo aloolan pa an na bukal , abot awo aanji ten uko wi ñaaŋ awooŋ .
45012015	Recommendation	Nalilaan na banwooŋ ţi mnlilan , nawooni na banwooŋ ţi ŋwooni .
45002005	Sin	Kë işë wo iinji kŋal kate , iindi pwut pjuban ukaaŋ kë iji kla kakob kaweek wal wi Naşibaţi akdiimanuŋ udeeb uweek wi nul na pwayëş pŧool pi nul .
44014019	Violence	Bayuday baloŋ banwoonuŋ Antiyoka di Piŧidi , na Ikoniyom kë başë bi bi , abot ado bañaaŋ kë bakak du baka , atap Pawulu mnlaak , apula , afël du bdig bi ubeeka ţiki başal aji akeţi .
43013021	Description	Wi Yeŧu aţiiniiŋ haŋ aba , uşalul uţëla ţëla maakan kë aşë ji : « Dţupan , na manjoonan , aloŋ ţi an aluŋ kawaapën . »
48003022	Faith	Kë Ulibra wi Naşibaţi uşë ji kë bañaaŋ na iko bŧi bawo ţi pekadu . Hënk , banfiyaaruŋ ţi Yeŧu Kriŧtu baţëpna ţi pfiyaar kayeenk uko wi Naşibaţi ahoŋuŋ .
66011007	Violence	Kë wal wi bakbaaŋ pţup uko wi Naşibaţi aţuuŋ baka pţup , uko uloŋ unkmpënnuŋ du bnjiir bweek upën kagut na baka , kakob baka kabot kafiŋ baka .
58003014	Faith	Ŋwo ţi ploolan na Kriŧtu na manjoonan woli ŋmëban te ubaañşaani ţi mnhaţ mi ŋbiiŋ awoonaan du ujuni .
45008010	Faith	Kë Kriŧtu aşë wo ţi an . Hënk , wi ŋleefan ŋadooŋ awo ŋi pkeţ ţiki najubani , Uhaaş wi Naşibaţi uwulan ubida ţiki nawo baŧool ţi këş ki Naşibaţi .
44007052	Sin	Ahoŋ ţi baţupar Naşibaţi i i bateeman bawooŋ baanhajani ba ? Badoo fiŋ bambiiŋ aţup ubi wi Ñaaŋ Naŧool . An nawul Ñaaŋ Naŧool mënţ kë bafiŋi .
48005021	Sin	Pñeebar uko wi ñaaŋ ; ukuj ; kande , udaan , unoh wi piinţ ; na iko iŧënţ yuŋ . Dkakalëş jibi ndooŋ abi ţup an , bañaaŋ banjaaŋ bado iko mënţan yi baankneej du Pşih pi Naşibaţi .
43012036	Faith	Wi nahumuŋ nwo na bjeehi , nafiyaarën ba nahilna nawo bañaaŋ biki bjeehi . » Hënk di di Yeŧu aţiiniiŋ aşë ya na bgahul , aya amena baka .
58003002	Faith	Ado iko bŧi yi Naşibaţi anţu'uluŋ ulemp mënţ ajakuluŋ ado jibi Moyiŧ adolaŋ iko bŧi yi Naşibaţi aţu'uluŋ pdo ţi katoh ki nul kanwooŋ pntaali pi nul .
56003006	Grace	Aţëpna ţi Yeŧu Kriŧtu nabuuran nja awul nja uhaaş mënţ akëşan .
44004036	Description	Kë hënk di Yoŧef , ñiinţ aloŋ i pşini pi Lewi , anwoonuŋ unjiw wi Kipruŧ , i banjañan bajaaŋ bado Barnabaŧ ( uwooŋ ñaaŋ anjaaŋ atëŋţën ) kë aşë ka ţfa uţeeh uloŋ . Awaap wa aţij itaka abi awul banjañan .
48006009	Recommendation	Ŋwut kanoor ţi pdo bnuura , ţiki woli ŋënwat iñen , ŋluŋ kakit ţi wal unuura , ŋdeey ŋnuura .
48002019	Faith	Ţi uko wi bgah bi Moyiŧ , dkeţi , pkeţ pampënnuŋ ţi bgah bi Moyiŧ ţi uleef wi ba , pa nhilna nwo pa Naşibaţi . Dpaŋana na Kriŧtu ,
66011001	Recommendation	Wi wi nşaaŋ ayeenk pmul pannaamuŋ na pi baniw bajaaŋ baniibna . Kë Naşibaţi aşë ji na nji : « Naţiin iya iniib Katoh Kaweek ki naan na bliit mi mnguur , ibot ifën bañaaŋ bambiiŋ ţi ka adëmanaan .
66014004	Description	Baanţopan ŋleef ŋi baka na baaţ , baambaaŋ kabanaara ñaaţ . Baji baţaş anwooŋ unkaneel dko bŧi di akyaaŋ . Babuuran baka ţi bañaaŋ bahilna bawo baŧeek biki Naşibaţi na biki anwooŋ unkaneel .
66009007	Description	Ŋguul mënţ ŋawo ji ŋmpëlënŧ ŋi babomanuŋ pa ugut . Ŋawo na uko uloŋ unnaamuŋ na ŋŧepi ŋi pşih ŋi uwuuru . Ikaara yi ŋa iwo ji yi bañaaŋ .
60002016	Recommendation	Nawoon bañaaŋ bajeeh ţi mnwo mi nan , mënţ bjeehi mënţ bakkaaŋ nado kado iko iwuţaan ; bawo kaţëp ţëp kadolan nado kalempar Naşibaţi .
54004010	Faith	Ŋtaman keeri ŋlemp ŋbot ŋgutan pa pñog Naşibaţi wi ŋţuuŋ mnhaţ mi nun ţi a , ul anwooŋ najeb , akuţ awo nabuuran bañaaŋ bŧi banfiyaaruŋ Kriŧtu .
58010029	Sin	Naşalan keeri uko unkdoluŋ anşooruŋ Abuk Naşibaţi , anţuuŋ pñaak pi bhoŋar pi aţëpnuŋ awo najinţ uko undaayanaan abot akar Uhaaş wi Naşibaţi unwooŋ ukumpëş wi bnuura . Nahinan kanuŋ jibi kakob ki uŋ mënţan kakyibani .
43020021	Grace	Akak aji na baka : « Bnuura bawo na an . Jibi Paapa ayilnuŋ , hënk di di nkaaŋ ayilan . »
65001016	Sin	Bawo bañaaŋ banjaaŋ baŋur ŋuran , kaţëga , kabi duka duka ţi pla iko inliluŋ ŋleef ŋi baka ; bawo bahomp banjaaŋ badaar bañaaŋ na ŋţup ŋlil .
66006015	Description	Wal mënţ kë başih biki mboş , bañaaŋ baweek , başih biki bangoli , bayok , bañaaŋ banŧiinkaniiŋ , balemp bŧi na baweek biki baka bŧi başë ya amena du ihër yi inkuŋ na du mnlaak manwooŋ da .
66021008	Sin	Kë balal , bandeknuŋ kafeţ , bado iko iwuţaan maakan , bafiŋ bañaaŋ , bado iko iţop , bado dayaamu , banjaaŋ badëman ŋnŧoŋ na baţilan bŧi , kafah ki baka kawo baya du katant ki bdoo banwooŋ na pdëpalën panjaaŋ patërad ; uko mënţ uwooŋ pkeţ ptëbanţën . »
44022016	Recommendation	Ibaa yoonk we hënkuŋ ba ? Naţiin iyeenk batiŧmu , ipekadu yi nu ipënna woli itimana . ”
66009008	Description	Uwel wi ŋguul mënţ uwo ji uwel wi baaţ , kë iñiiŋ yi ŋa iwo ji yi uliihu .
55002024	Recommendation	Kë ñaaŋ anşaaŋ awo nalempar Ajugun aşë wo kalow pŋom , awo kaţëp ţëp kaŋal bañaaŋ , kahil pjukan , kahil kamiir .
51002005	Faith	Uwo manjoonan kë dlowan , kë uşal wi naan uşë wo ţi an , kë nlilan maakan wi nwinanaŋ kë namëban bnuura abot anaţ aliinŧ ţi pfiyaar pi nafiyaaruŋ Kriŧtu .
60003012	Sin	Ajugun aji ţu këş ţi banwooŋ baŧool , kawat kabaţ ţi pñehan pi baka aşë ji pok banjaaŋ bado buţaan .
53002013	Faith	An bayiţun biki Ajugun aŋaluŋ , ŋwo i kado kabeeb Naşibaţi ŋnuur bŧi ţi uko wi nan . Nawo ţi baŧeek biki Naşibaţi adatuŋ abuuran , uhaaş wi nul udolan kë nawo bañaaŋ bayimanaan , nafiyaar manjoonan .
66022011	Recommendation	Nado iko inwooŋ iinwo iŧool amëbaan ţi iko inwooŋ iinwo iŧool yi akdoluŋ , anwooŋ ţi ubida uţop amëbaan ţi wa . Kë anşaaŋ awo naŧool adoon kado uko unwooŋ uŧool , anwooŋ najinţ piş adoon kajinţanaara jinţën uleef . »
44002038	Faith	Ŧimoŋ Piyeer aŧeem baka aji « Nawutan pjuban , naţëlëş ŋbida , andoli ţi an aji yeenk batiŧmu ţi katim ki Yeŧu Kriŧtu , Naşibaţi ahilna amiiran ipekadu . Naşibaţi aluŋ kawulan Uhaaş wi nul .
52005015	Recommendation	Naţaafaraan ñaaŋ akakan buţaan bi badoluluŋ ; nadoon kado bnuura unuur unjinţi , nabot nado kado ba ţi pŧoofan na ţi bañaaŋ bŧi .
45001027	Sin	Kë biinţ bakak aduk ppiinţ na baaţ ayenar biinţ baŧënţ baka , baji bado iko ikowandënaan na biinţ baŧënţ baka , hënk bayeenk bukal ţi ŋleef ŋi baka kakob kanŧaaŋuŋ na pneem pi baneemuŋ .
50002018	Recommendation	Hënk kak nawo i kalilan kabot kaŧaŋ na nji .
44003019	Recommendation	Keeri nawutan pjuban , nakak du Naşibaţi ipekadu yi nan ihilna ipën .
66021025	Description	Nin ilëman yi wa iinkdëŧ unuur uloŋ ţiki uŧejan uunkak awo .
43006054	Faith	Ñaaŋ ankdeeŋ uleef naan kakuţ kadaan pñaak pi naan aka ubida wi mnţo , nşë naţana ţi pkeţ ţi unuur ubaañşaani .
43019011	Sin	Kë aŧeema aji : « Woli iinyeenkna lah mnhina mënţ du baţi iinkhinanaan nin uko uloŋ ; ukaaŋ kë anţijnuŋ ţi iwi aka pekadu dandëmuŋ apel di nu . »
59002017	Faith	Kë hënk di uwooŋ pa pfiyaar panwooŋ paangakandër na udo pakeţi ţiki pagaagi .
45008003	Sin	Bgah bi Moyiŧ baanhil pdo haŋ , ţiki iko yi uleef wi nja uŋaluŋ ido kë bgah baanka mnhina maŋ . Kë Naşibaţi aşë buuran nja wi ayiluŋ Abukul abi ji ñaaŋ najën abot awo bţeŋan pa pyeenkar nja kakob pa ipekadu yi nja .
60003014	Recommendation	Woli badoo hajanan ţi uko unwooŋ uŧool , naji nanuurandën . Nawutan kaţi nin ñaaŋ , nabot nawut kahaajala .
51003021	Recommendation	An başin bapoţ , nakbubara kado kadeebaţan babukan ji babi bawutandër .
66018002	Sin	Udo pdiim pweek aji : « Babilon ubeeka uweek ujoti ! Ujoti ! Ujoti ! Ukak ufëţ wi ŋnŧaayi , dko di ŋnŧaayi bŧi ŋawooŋ na di ŋkaŧ ŋţop ŋwuţaan bŧi .
62002022	Sin	Kë in awooŋ naţilan bë mënţ anjakuŋ aji Yeŧu aanwo Kriŧtu ? Uŋ mënţan awooŋ Naşoorad Kriŧtu ! Apok Naşibaţi Aşin nja abot apok Abukul .
46011027	Sin	Ukaaŋ kë ñaaŋ adele kapoom ki Ajugun këme adaan poot pi nul ţi unoh , aluŋ kahepna ţi uleef wi Ajugun wi adeeŋ na pñaakul pi adaanuŋ .
59002020	Faith	Iinji kşal Keeri ! Wom iŋal pme kë pfiyaar pawaaŋ udooni woli paanji pagakandër na udo ?
43018003	Description	Aya du uwoorta mënţ aţij pnŧuk pi bangoli na bayeŋ biki baţeŋan baweek na bafariŧay bawululuŋ ; bawo na ŋkaniya na ifiiţi akuţ awo na ikej .
53003003	Grace	Ajugun aji do uko wi ajakuŋ : adolan naliinŧ ţi pfiyaar pi nan kabot kabuuranan ţi nawuţaan .
44007021	Description	Wi başaaŋ añooţa afël , abuk Farawuna ñaaţ kë aşë jeja , akuş ji abukul
66008005	Description	Wi wi uwanjuŧ uşaaŋ ajej pţukar aŧuman pa bdoo banwoonuŋ du bliit bi mngur aşë fël pa ţi mboş . Wal mënţ kë imparantant na idiim iŧiinkanaa , kë iliik liik iklañşa , mboş bŧi kë manşinţari .
66018003	Sin	Ŋŧaak ŋi mboş bŧi ŋadaan poot pi da , kë pdaan poot puŋ paşë wo pţopan uleef na pekadu di piinţ . Başih biki mboş bŧi bawinar na da , kë bawaap biki mboş bayokna ţi pŋal iko yi umundu pi bañaaŋ biki da . »
44026021	Violence	Uko waŋ ukaaŋ kë bayuday bamobën wi nwooŋ du Katoh Kaweek ki Naşibaţi aŋal pfiŋën .
55004004	Sin	Baankak aŋal pŧiink manjoonan , babaa ţëp ţëp kaŧiink iko inwooŋ iinwo manjoonan .
43006064	Faith	Kë uşë ka ţi an bañaaŋ baloŋ banwooŋ baanfiyaarën . » Yeŧu ado bi meha me du ujuni banwooŋ baankfiyaara abot ame ankluŋ kawaapa .
43013026	Description	Kë aŧeem aji : « I nji kawuluŋ kapoom ki nji kaŧoopuŋ ţi poŧ a . » Ajej wal mënţ kapoom aŧoop ţi poŧ awul Yudaŧ , abuk Ŧimoŋ Iŧkariyot .
54006020	Recommendation	Iwi Timote , hankan bnuura uko wi Naşibaţi awuliiŋ . Lowan ŋţup ŋanwooŋ ŋaanka udooni akuţ awo ŋaanlil Naşibaţi , na blaţar ţi uko wi banjakuŋ aji uko wi bakţupuŋ uwo kame aşë ţilan ţilan .
44017005	Violence	Kë bayuday baloŋ başë kuj baka maakan . Wi wi bayaaŋ , ayitrën bawaaŋ udooni baloŋ banwooŋ ţi igah yi ubeeka , kë banaakiir ado pnŧuk , ayewlën ubeeka . Baya aneej du uko Yaŧon , ado na pmob bi Pawulu na Ŧilaŧ kaţij moŋ pnŧuk , du bdig .
62005016	Sin	Woli ñaaŋ awin ayiţul ţi Kriŧtu kë akjuban pjuban panwooŋ paanji paţij pkeţ , añehandërëna Naşibaţi awula ubida wi mnţo . Uko mënţ uwo pa pjuban panwooŋ paanji paţij pkeţ ţañ . Kë uşë ka pjuban panjaaŋ paţij pkeţ , mënji nañehandër anjubanuŋ pjuban mënţ .
43013020	Faith	Na manjoonan , dţupan , anyeenkuŋ ñaaŋ i nji nyiluŋ , ayeenkën ; kë anyeenknuŋ , ayeenk anyilnuŋ . »
58012028	Faith	Hënk , wi ŋkyeenkuŋ uŧaak unwooŋ uunkşinţar , nawulën ŋbeeb Naşibaţi , ŋdëmana na pfiyaar na palënk , uko mënţ ulila .
44019013	Description	Bayuday baloŋ baji bañaay na dko , kapënan bamaakal ŋnŧaayi , aşë do na pdo uko mënţ ţi katim ki Yeŧu Ajugun . Baji baji : « Ţi katim ki Yeŧu , i Pawulu akţupuŋ dji napën ! Napënan ! »
44015040	Grace	kë Pawulu aşë dat Ŧilaŧ . Wi banfiyaaruŋ bawutanuŋ baka ţi bnuura bi Ajugun , kë başë ya .
63001008	Recommendation	Naţaafaraan keeri , nawutna kawaaŋ uko wi ŋlempuŋ ţi an , naşë nayeenk bnuura katuum kampënnuŋ du Naşibaţi .
66011006	Violence	Bawo na mnhina mi ptuh baţi , nin uşubal uunkjot ţi wal wi bakwooŋ ţi pţupar Naşibaţi . Bawo kak na mnhina mi pkakan meel pñaak na mi pţu iţaafa iŧum ţi mboş , wal wi baŋalaaŋ .
44008021	Sin	Iinka nin kafah ţi uko unkţëpuŋ ţi , uhaaş wi nu uunjinţ ţi kadun ki Naşibaţi .
43017010	Faith	Uko bŧi unwooŋ wi naan uwo wi nu , jibi uko bŧi unwooŋ wi nu uwooŋ wi naan . Mndëm mi naan manwinana ţi baka .
45003012	Sin	Bañaaŋ bŧi badek Naşibaţi kafeţ , bagakandër aneem . Nin aloŋ ţi aanji do bnuura aandoo wo wo aloolan .
50002003	Recommendation	Nawutan kado kado nin uko uloŋ na uşal wi bpulad , këme kado kado uko uloŋ kalaana pwinana . Naţëpën ţëp nawalan ikow nado katen baŧënţan ji badëm apelan .
66001013	Description	Ţi pŧoof pi kfiiţi kuŋ kë nşë win uko unwoyi ji ñaaŋ . Awohara kamişa kanyuluŋ aban te du ihoţ abot atan ka na katël ki uwuuru ţi bjënŧ .
66022003	Faith	Nin Naşibaţi aankak afëp ñaaŋ . Pţij pi pşih pi nul na anwooŋ unkaneel pawo ţi ubeeka meeţ , balemparul bado kadëmana ;
60004007	Recommendation	Uba umundu uñogi ; nadoon kalipara , namëbaan ŋleef ŋi nan keeri , nahilna nañehan Naşibaţi .
44014026	Grace	Dul di di bajejnuŋ ulanŧu pkak Antiyoka di Ŧiri , dko di babiiŋ awutanaan baka ţi iñen yi Naşibaţi , aji baya pdo ulemp wi badoluŋ nţa hënk .
46007028	Recommendation	Kë işale aniim , iinjubani ; woli neegani aniimaa , aanjubani ; kë bañaaŋ bannimiiŋ başë luŋ kahaj , ukaaŋ kë nŋal kalowanan mnhaj mënţ .
49006012	Sin	mënţ bañaaŋ bajën biki ŋkgutanaanuŋ , ŋnŧaayi ŋanwooŋ du baţi ŋa , na mnşih na mnhina mi bajug umundu wi , unwooŋ wi bdëm .
59001005	Recommendation	Woli aloŋ ţi an awaaŋ uşal unŧuŋa , awo i kañehan wa Naşibaţi , aluŋ kawul a wa , ţiki aji wul bañaaŋ bŧi na byompan kë aanji fën .
52005019	Recommendation	Nakneenan Uhaaş wi Naşibaţi unwooŋ ţi an ulemp ,
58009002	Description	Hënk , batan kaloona kaloŋ kanwooŋ na ŋmbaŋ ŋtëb . Ţi umbaŋ uŧeek wi kaloona mënţ wi bajaaŋ badu dko dyimanaan , uka da ŋkaniya na umeeşa wi bapafuŋ ipoom yi baţenuŋ Naşibaţi .
66003018	Recommendation	Hënk , naŧiinkan uko wi nji kajakanaŋ : nanugan wuuru wi naan wi mbomanuŋ bnuura maakan , wal mënţ nawo bayok na manjoonan . Nanugan kak imişa ifaaŧal nawohara , nawutna kawo byişu kakowa , nabot nanug bko bi këş nahilna nado kawin bnuura .
62005013	Faith	Dpiiŧan iko yi , an nanfiyaaruŋ Abuk Naşibaţi nahilna name kë naka ubida wi mnţo .
43007018	Faith	Woli uwoona ţi nji nawin kë dla la mndëm mi uleef naan , kë woli dla mndëm mi anyilnuŋ , kawo ñaaŋ i manjoonan , anwooŋ naŧool .
47004007	Grace	Bjeehi mënţ bi Naşibaţi aţuuŋ ţi nja bawo wo ji uwuuru wi bajejuŋ ahank ţi uko undayanaan , ujinţna ţi këş ki bañaaŋ kë mnhina mnweek mi ŋwoonaanuŋ muŋ manwoona du Naşibaţi , maanwoona ţi nja .
45012019	Recommendation	An bayiţ naan biki nŋaluŋ , naklukan nin , nawutan Naşibaţi awayëş . Hënk di di Ajugun ajakuŋ ţi ulibra wi nul : « Nji dluŋ kalukanan , nji dkluŋ katuuman »
43008054	Faith	Kë Yeŧu aşë ŧeem baka aji : « Woli ddëman dëman lah bkow naan nji ţi uleef naan , mndëm mi naan maankwo nin ukoolan . Paapa akdëmanaanuŋ , ul i najaaŋ naţiiniyaan kaji awo Naşibaţi inan ,
45014020	Recommendation	Kdo uko wi pde uŧok uko wi Naşibaţi adoluŋ . Na manjoonan nin iko ide iloŋ iinwo wo iţop , aşë ji ikak iko iţop woli ñaaŋ ade ya aşë do aŧënţul kë ajot ţi pekadu .
43019040	Description	Bajej puum aŧaay na ilaañ na bko buŋ jibi bayuday bajaaŋ bado .
58010034	Faith	Nabi ñaga biki bawatuŋ ukalabuş abot alilan ţi uko wi baŧehuŋ bka bi nan , wi nameeŋ kë naka bka bannuurnaaniiŋ banwooŋ baankba nin .
44013023	Grace	Ţi pşini pi nul pi pi Naşibaţi awulnuŋ Iŧrayel Yeŧu , Nabuuran Bañaaŋ , jibi abiiŋ ahoŋ ţfa .
46002009	Faith	Hënk di di upiiŧaniiŋ ţi Ulibra wi Naşibaţi aji : « Uko wi nin pkëş pawooŋ paanwini , uko wi nin kabaţ kawooŋ kaanŧiinki , uko wi nin uşal uwooŋ uunşali , wi wi Naşibaţi ahankuŋ pa banŋaluluŋ . »
45008011	Grace	Kë woli uhaaş wi anaţanaanuŋ Yeŧu ţi pkeţ uwo ţi an , annaţanuŋ Yeŧu ţi pkeţ aluŋ kaţëpna ţi uhaaşul unwooŋ ţi an kawul ŋleefan ŋanwooŋ ŋi pkeţ ubida .
45008016	Faith	Uhaaş wi Naşibaţi uţup nja ţi ŋhaaş ŋi nja kë ŋwo babukul .
48006007	Recommendation	Nawutan kaguur ikowan , nin ñaaŋ aloŋ aanji nohnaana Naşibaţi ; uko wi ñaaŋ aŧepiiŋ , wul wi akluŋ kakit .
45011022	Grace	Hënkuŋ iwin jibi Naşibaţi ahiini kawul ñaaŋ bnuura na jibi ahiini kakob ñaaŋ . Aweţan banjotuŋ aşë wulu bnuura . Ado kawulaaru wul bnuura woli itaman amëban bnuura bi nul . Woli iindo haŋ , apënanu ţi dko di iwooŋ .
59005007	Recommendation	Bayiţ naan , natamaan keeri ţi pyoonk ubi wi Ajugun . Natenan jibi najaar ajaaŋ ayoonk ŋdeey ŋnuura ŋankpënuŋ ţi bŧepi bi aţuuŋ ţi mboş . Aji miir wi uşubal uŧeek ujotuŋ kayoonk ubaañşaani kabaa kit .
55001016	Grace	Dñehan Ajugun añaga biki katoh ki Oneŧifor ţiki atëŋţënaan ŋyaaş ŋŧum abot awo aankowaa wi batuhnuŋ .
62002028	Faith	An babuk naan , hënkuŋ , nadukiin namëban ţi Kriŧtu , ahilna wal wi akpënuŋ kawinana , ŋhil kanaţ kaliinŧ , kawo ŋënkkowa kanaţ kalowa .
48005016	Recommendation	Dţupan keeri uko wi : nawutan Uhaaş wi Naşibaţi uţoŋan ŋbida , naşë nahil nawo naankdo kaţaş uŋal wi nan unwooŋ uwuţaan .
54001015	Grace	Bañaaŋ bŧi bawo kate uţup wi , ţiki ujoonani : Yeŧu Kriŧtu abi ţi umundu pa pbuuran bado ipekadu , kë nji dwooŋ naŧeek ţi baka .
49006010	Faith	Dbaañşaan bţup bi kaji na an , najejnan phina pi nan ţi mnwo mi nawooŋ na Ajugun , ţi mnhina mi nul mandëmuŋ maakan .
46010012	Recommendation	Hënk keeri woli ñaaŋ aşal aji anaţi , alipariin kajot .
58010014	Grace	Ţi bţeŋan bloolan ado kë bañaaŋ biki aţijuŋ Naşibaţi kë bawo bajinţ ţi këş ki Naşibaţi te mnţo .
43010031	Violence	Wal mënţ kë bayuday başë kak aţij mnlaak ptapa .
46011003	Description	Kë nşë ŋal name uko wi : ñiinţ andoli awoona ţi Kriŧtu ; kë ñaaţ awoona ţi ñiinţ ; kë Kriŧtu awoona ţi Naşibaţi .
58011036	Violence	Baloŋ kak babeŋ baka akob baka na itinŧël , baloŋ kë batan baka awat ukalabuş .
58006019	Faith	Mnhaţ mënţ manwo uko unţijanuŋ ubida wi nja , manji mando nja ŋneej kaţëp blaañ bweek banŧaaŋuŋ na dko dyimanaan maakan , di Naşibaţi awooŋ .
49005011	Recommendation	Nawutan kaka nin uko uloŋ na udo uwaaŋ udooni wi bañaaŋ biki bdëm , naţëpan ţëp nado kayuuj kë iko mënţ iwo iwuţaan .
59004011	Recommendation	Bayiţ naan , nawutan kakuut baŧënţan , ankkuutuŋ aŧënţul këme aten buţaan bi aŧënţul , aţup buţaan ţi Bgah bi Naşibaţi abot ayuuj ţi udo wi nul mënţ kë baannuura . Kë woli ido haŋ , iinji kţaş ba , iwo nawayëş i ba .
66021021	Description	Kë klëman iñeen na ktëb kuŋ kawo ji mnko , plëman pandoli pawo ji pbuk pi mnko ; kë bayiti bi ubeeka başë wo uwuuru ujinţ piş anuur ji kawini .
58003006	Faith	Kë Kriŧtu aşë wo abuk katoh i Naşibaţi aţuuŋ ţi kadun ki ka . Nja ŋşaaŋ awo katoh mënţ woli ŋmëban akuţ ahaţ ţi a , alilan ţi uko wi ŋhaţuŋ .
45012009	Recommendation	Naŋaladan na baŧënţan na manjoonan . Nalowan iko bŧi inwooŋ iwuţaan , namëbaan bnuura uko unwooŋ unuura .
66011013	Violence	Wal mënţan wuŋ , mboş manşinţar maakan , kafah kaloŋ ţi iñeen yi ubeeka kaşë jot ; bañaaŋ iñeen-week ŋyaaş iñeen paaj na uloŋ ( 7000 ) bakeţ ţi kaţaafa mënţ . Bandukiiŋ balënk maakan aşë dëman Naşibaţi anwooŋ baţi .
48003020	Description	Ñaaŋ anwooŋ aloolan , aannuma ñaaŋ aloŋ abanana uko wi ul aţupuŋ di . Kë Naşibaţi aşë wo aloolan ţañ .
43019010	Description	Pilat aji na a wal mënţ : « Iinŋal pŧeemën ? Iimme kë dka mnhina mi pwutanu na mi ppaŋu i ? »
44008032	Description	Dko di Ulibra wi Naşibaţi di akleyiiruŋ dii di , daji : « Ji unkaneel wi bakñooţuŋ pya kafiŋ Ji unkaneel umpoţi ţi kadun ki napuunk wa , Hënk di di ajaaŋ ayompan mntum .
44013021	Description	Wi wi başaaŋ ahepar Ŧamiyel pka naşih , kë Naşibaţi awul baka Ŧawul abuk Kiŧ i pşini pi Benyamin , kë aşih baka ŋşubal iñeen ŋbaakër .
56001010	Sin	Na manjoonan , baŧum ţi bañaaŋ biki Kret baanji bate , aŧum bţup abot aji baguurad . Bayuday banjakuŋ aji bañaaŋ bawo i kawala kaŧëmp bawoonuŋ haŋ .
44010012	Description	Ŋnŧaam ŋi katoh na ŋi uţeeh bŧi , ŋankpuliiŋ na ŋankyiţuŋ , ŋawo ţi ka meeţ .
43017022	Grace	Dwul baka mndëm mi iwulnuŋ , bahilna bawo ji ñaaŋ aloolan jibi ŋwooŋ ñaaŋ aloolan .
55001013	Faith	Doon kaţaş bnuura ŋţup ŋnuura ŋi iŧiinknuŋ ţi nji , mëbaan ŋa na pfiyaar na uŋal yi ŋyeenknuŋ ţi Yeŧu Kriŧtu .
43002006	Description	Kdunk paaj ki mnlaak kawo da ki bayuday bajaaŋ baţuuna meel mi bajaaŋ badolna bañow . Pdunk paji pado uko ji ŋlitru iñeen-week .
46015034	Recommendation	Naţëlşan ŋşal ŋi nan , naţañan pjuban . Na manjoonan , baloŋ ţi an baamme Naşibaţi ; uwo mnkow pa an .
49004002	Recommendation	Nawalaan ikow , nabot najoob ikow , nawut kado kaŧaran . Nayuujan kë naŋaladi ţi pdo kamiirad .
65001023	Recommendation	nabuuran baloŋ wi naklowanuŋ baka bdoo ; nañagiin bandukiiŋ pñaga pannaakiiruŋ na palënk , nado naţaafara pban imişa yi baka ingëjuŋ na iko iwuţaan yi badoluŋ .
45008028	Grace	Ŋme kë Naşibaţi aji lemp ţi uko undoli pa bnuura bi bañaaŋ bŧi banŋaluluŋ , bawo biki adatuŋ pa uko wi aŋaluŋ pdo .
45016019	Recommendation	Na manjoonan pfiyaar pi nafiyaaruŋ Naşibaţi pameeţana ţi dko bŧi , ukaaŋ kë uwo mnlilan mi naan . Kë nşë ŋal nawo na ŋşal ŋnŧuŋa , kadolna bnuura kaşë kabi kalow low buţaan .
58009004	Description	Wuŋ mënţan uwo na bliit bi mngur bi uwuuru , banjaaŋ batërna mnkulan , na umaala unwooŋ bŧi wi uwuuru wi baţuuŋ pţukar pi uwuuru panhaknuŋ pde pi Yawe Nawat Kabuka awuluŋ babuk Iŧrayel du pndiiş , pde mënţ baji badu pa Mana . Pmul pi Aaron pandukiiŋ aţeeñ hënkuŋ pawo da kak , na klaak kanfejuŋ apiiŧna Bgah bi Moyiŧ .
45003027	Faith	Ŋwo keeri kado kahomp hënkuŋ i ? Nin ! we ukaaŋ ? Ţiki mënţ pţaş bgah pakaaŋ kë ŋbuuri , pfiyaar pi ŋfiyaaruŋ Kriŧtu pa .
43014010	Faith	Iinfiyaar kë dwo ţi Paapa , kë abot awo ţi nji i ? Ŋţup ŋi nji kaţupuŋ ŋaanwoona ţi nji , Paapa anwooŋ ţi nji akdoluŋ ulemp wi nul .
44016022	Violence	Kë pnŧuk pi bañaaŋ pajun pkob bi Pawulu na Ŧilaŧ . Bawayëş bţup baromeŋ bado kë bawohëş baka , afud itinŧël .
43013034	Recommendation	Dţupan uko uhalu wi nawooŋ i kado kado : Naŋaladan , aa , jibi nji nŋalanaŋ , naŋaladan haŋ .
47005001	Grace	Ŋme na manjoonan kë uleef wi nja wi umundu wi uwo wo ji kaloona : wal wi kakjotuŋ , ŋka du baţi uleef uloŋ unwooŋ ji katoh ki Naşibaţi aniwuŋ nja , kanwooŋ kaankjot nin .
43012044	Faith	Yeŧu ahuuran aji : « Ñaaŋ anfiyaarnuŋ , mënţ nji ţi uleef naan ţañ i i afiyaaruŋ , afiyaar kak anyilnuŋ .
44009013	Description	Ananiyaŧ aŧeema aji : « Ajugun , dŧiink kë bañaaŋ baŧum bakţiiniyaan buţaan bi adoluŋ bañaaŋ banfiyaaruŋ du Yeruŧalem .
55003002	Sin	Bañaaŋ baloŋ baluŋ kado kaşal ikow yi baka ţañ , kaŋal itaka , kawo bahomp , kadëman ŋleef ŋi baka , kakar katim ki Naşibaţi , kapok pŧiink bajug baka , kapok pleş baka , kabeeh iko yi Naşibaţi .
45005009	Grace	Kriŧtu atul pñaak pi nul pa nja ukaaŋ kë Naşibaţi aji ŋwo baŧool ţi këş ki nul , abaa do do hum kado kawo aankluŋ kalowan nja udeeb wi Naşibaţi ?
45014014	Sin	Pfiyaar pi nfiyaaruŋ Yeŧu Ajugun padolën kë mmee , akuţ ayikrën bnuura kë nin uko uloŋ uunwo wo uţop ; uji uwo uţop ţi ñaaŋ anşaluŋ aji uwo uţop .
54004006	Faith	Woli ijukan bayiţu ţi Yeŧu Kriŧtu uţup wi , kwo nalemparul nanuura , kdiiman kë ikuşnaana abot adëm ţi ŋţup ŋi pfiyaar , pjukan pi manjoonan pi iţaşuŋ bnuura .
